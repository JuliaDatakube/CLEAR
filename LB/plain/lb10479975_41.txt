 
 
 
 
 
 
 
 
 
 
 
 
 
 
 
 
 
 
 
 Emilie Flygare-Carlén ETT KÖPMANSHUS I SKÄRGÅRDEN 
 
 
 
 
 ii 
 
 
 
 
 iii SVENSKA FÖRFATTARE NY SERIE Emilie Flygare-Carlén ETT KÖPMANSHUS I ­SKÄRGÅRDEN Senare delen Första boken. Andra boken Utgiven i tre delar med inledning och kommentar av Yvonne Leffler Huvudredaktör Barbro Ståhle Sjönell Biträdande huvudredaktör Petra Söderlund S V S SVENSKA VITTERHETSSAMFUNDET STOCKHOLM 2007 
 
 
 
 
 iv Utgiven med bidrag av Stiftelsen Riksbankens Jubileumsfond Abstract Emilie Flygare-Carlén, Ett köpmanshus i skärgården. Utgiven i tre delar med in­ ledning och kommentar av Yvonne Leffler. (Emilie Flygare-Carlén, A Merchant House in the Archipelago. Edited in three volumes with introduction and com- mentary by Yvonne Leffler.) Skrifter utgivna av Svenska Vitterhetssamfundet, Svenska författare. Ny serie, IV+ 360 pp., Stockholm ISBN 978-91-7230-133-7. The Swedish author Emilie Flygare-Carlén (1807–1892) was one of the most popular and prolific authors of the mid-19 th century, and one of the leading ­novelists in the new breed of professional, market-driven authors. Her last novel about the people on the west coast of Sweden, Ett köpmanshus i skärgården (1859), which is written in the realist mode, has never before been published in a critical edition.   The text, based on the edition from 1860, is preceded by an introduction pre- senting the author, the creation and reception of the novel, and is followed by a commentary. ©  Svenska Vitterhetssamfundet ISBN 978-91-7230-133-7 Svenska Vitterhetssamfundet c/o Svenska Akademiens Nobelbibliotek Box 2118, SE-103 13 Stockholm www.svenskavitterhetssamfundet.se Printed in Sweden by Trycktjänst i Eslöv Eslöv 2007 
 
 
 
 
 
 ETT KÖPMANSHUS I SKÄRGÅRDEN ROMAN Sednare delen Första Boken. Andra Boken 
 
 
 
 
 
 
 
 
 
 
 
 F ö r s t a B o k e n. Visitationen. 1. Klöfverbladet i Majkens rum.    »Ack, att den Thorborg då aldrig kommer!» sade Emilia och såg väl för tionde gången ut genom fönstret.    »Hon är minsann så oumbärlig derhemma nu, att hon med knapp möda lärer komma ifrån. Men hon kommer dock lika säkert som att jag nu finner det onödigt att vi längre dröja med kaffet.»    Det var Majken som, för ett par timmar sedan anländ till Svartskär, fällde detta yttrande.    »Så innerligen dumt det vore», återtog Emilia, »om hon icke slete sig lös och skyndade hit nu, när herrarne äro borta – din herre också, kära Majken! Du förlåter honom ju att han ej hade en aning om den lycksaligheten att du skulle komma hit i dag och derföre, i brist på bättre, följde med Åke på morgonen till spanmålsauktionen. Det är så sällan vi få vara alla tre tillsammans, att vi nu riktigt skulle njutit vid kaffet, brasan och våra små förtroenden. Du skref ju att du icke ville skicka häst och åkdon förgäfves.»    »Ja, jag anbefallde det strängeligen, i trots af både kaptener och gumsar – ty nu taga vi oss friheten att sätta kaptener i stället för gamla Vivikas prester . . . . Men, min kära Emilia, jag får förklara att jag blir högligen stött öfver den ringa affär, du gör af den kanske snart blifvande kontrollörskan, om du nu ej genast befaller upp kaffet.»    »O, om du blefve kontrollörska . . . . Tyst – minsann kommer ej ­Uljana der af sig sjelf.»    »Jag tog opp’et, frun», sade Uljana urskuldande, »eftersom mam- sell Majken alltid är så gemen och erkänner, om någon kan koka dricke­klart kaffe. Hon ville kanske ha sej en tår i förvägen . . . . An- 
 
 
 
 
 
 nars nämde herr Janne, som kom nerifrån magasinet, att han såg mam­sell Thorborg ute på vägen komma farande i mamsell Majkens åketrilla.»    »Tack, min kära Uljana, både för kaffet och underrättelsen! Lita på att jag skall hedra din talang . . . . men skynda dig nu ned och bed Thor- borg icke taga af sig förrän hon kommer upp.»    »Ja, här ha vi henne rätt straxt!» utbrast Emilia, som återvändt till fönstret. »Hör du, Majken» – hon såg efter om Uljana tillstängt dör- ren – »vet du hvarföre jag är så angelägen att träffa Thorborg?»    »Emedan du håller af henne naturligtvis – och hvem gör icke det.»    »Ja, det förstås. Men har du glömt den der förtroliga stunden om morgonen efter bonduppståndelsen, då vi meddelade hvarandra våra drömmar? Thorborg hade då sett en ung blek man, som den nyss be- grafna unga frun . . .»    »För Guds skull, min goda Emilia, låt mig varna dig för att bort- skrämma Thorborgs förtrolighet genom att tala i det ämnet. Drömmar kunna nog vara ängsliga ändå utan att vi behöfva påtrycka dem den sorgliga prägel, som ligger i alla förutsägelser.»    »Det är visst sant, men . . .»    »Dessutom får du komma ihåg», afbröt Majken, »att Thorborg ­särskilt gjorde det förbehållet att vi aldrig skulle tala om denna så egna morgons förtroenden.»    »Utom i någon lika förtrolig stund. . . .det var uttrycket – åtmins- tone var det mitt.»    »Det mins jag ej . . . . Dessutom är icke en sådan nu för handen. Den närvarande utmärker sig genom en långt verldsligare form. Nu vilja vi alla tre utbyta icke några drömmar, som kunna bleka kinden och sätta en liten skräck i hjertklappningen, utan våra lifsvarma förhållanden – det är ordet, såsom gubbarne och pappa säga.»    »Nå, så får det väl vara ordet då!»    »Om jag», förklarade Majken, »längtar efter Thorborg mer än van- ligt, så är det för att få veta något om hur den stackars kaptenen nu tager olyckan med skeppsbrottet. Har din man någonting att göra i vrak-affären – du förstår jag menar det uppflutna godset?»    »Nej, det var starkt fråga om den saken, men Holt lade sig emot det: han öfvertygade Åke att det skulle blifva långt mera trassel än affären vore värd.»    »Nå, det var minsann Holt bra olikt – det kunde man icke ha väntat 
 
 
 
 
 
 af honom, som är temligen snål om vinsten . . . Men se der ha vi nu vår Thorborg framme.»    Och många sekunder voro ej gångna, innan Emilia fick öppna dör- ren, och så insväfvade den lilla älfvan och ilade i Majkens öppna famn.    Och Majken såg – hvad ingen annan skulle ha sett – att den fina mjälla liljekinden hade en starkare skiftning mellan ros och purpur än den någonsin haft.    »Hvad du ser frisk och bra ut!» sade Majken. »Jag trodde att du skulle vara riktigt uttröttad.»    »Åh, det får man väl icke blifva så snart . . . . Förlåt, lilla kära Emilia, att jag springer förbi dig! Den Majken, den Majken – blott man får se henne . . . .»    ». . . . så glömmer man den vän, som man när som helst har tillgång på!» inföll Emilia. »Men jag är ädelmodig, och det utan att göra an- språk på helgonglorian. Jag omfamnar dig och säger med Majken – ­såvida du icke finner något syndigt i det meddelandet – att du blir vackrare mellan hvarje gång jag ser dig.»    »Åh nej», svarade Thorborg leende, »jag räknar icke så noga med partiska vänner. Dessutom är det lätt förklarligt att jag nu ser friskare ut! Det ligger deruti att jag finner mig starkare till både kropp och själ . . . . Men nog hafva vi angelägnare och bättre ämnen att tala om. Vi börja med Gudmar.»    »Och sluta med den danske kaptenen. Har du något emot det?»    Men i detsamma försvann leendet från den unga fruns läppar. Det var ju icke mer än ett år, ett enda stackars år, sedan en annan kapten kom till Bottnafjordens stränder – hans besättning hade icke stannat i sjön. Hon kunde ej hindra en tår att framsmyga i ögonkanten.    »Kära du», svarade Majken, likasom hon hört i ord de tankar, hvilka förändrade Emilias ansigtsuttryck och väsende, »vi skärgårdens dött- rar måste alltid vara beredda på nya bekantskaper. Vi hinna ej mera än lära känna och värdera dem, innan de gå bort och i sin tur lemna rum åt nya. Hvarje höst drar den vilda Nordsjön försorg om att vi ej blifva ensamma.»    »Det är sant!» menade Emilia, ännu upprörd. »Men man kommer och reser på olika sätt . . . . Nej, nej», tillade hon, »vi skola icke för­ dystra oss. Men aldrig mer kommer till Bottnafjorden – det är jag ­fullkomligt viss om – en kapten, som i stolthet, frihet, mod och sjelf- ständighet kan mäta sig med den finske kaptenen.» 
 
 
 
 
 
    »Kapten Oddjers», yttrade Thorborg, »var verkligen mycket sjelf­ ständig – kanske något för mycket för en man, som skall ega befälet öfver andra.»    »Det vill jag alldeles icke höra talas om!» utbrast Emilia häftigt. »Den, som skall hålla i hejd en hop vilda matroser, bör på det sättet utöfva sin myndighet.»    »All myndighet, Emilia, måste vara mild och stödd på helt annat än sjelfviska grunder!» återtog Thorborg. »Rättvisan är den första, och det är lyckligare för en kapten att vara älskad än fruktad.»    »Ja, för en sådan, som af feghet behöfver besättningens kärlek.»    »Se så, mina barn», förklarade Majken med sin silfverklara stämma, »inga stridigheter om kaptener och myndigheter! Bägge har ni rätt efter er olika uppfattning. Kapten Oddjers var ett verkligt praktexem­ plar af kofferdimän – jag hade mycket tycke och sympati för honom – men det är kanske ändå bäst för en sjökapten att vara mera älskad än respekterad, och kärleken hos besättningen behöfver visst icke komma till följd af dess öfverhufvuds svaghet . . . . Nu bör ni båda anse er nöjda. Se här ert kaffe – sätt er nu och låt oss vara förnuftiga och tref­liga!»    De tvänne andra damerna följde Majkens exempel, och i det de sågo på hvarandra, smålogo de och nickade rätt hjertligt.    »Ja», sade Emilia, »det får ej bli söndring i vårt klöfverblad . . . . Men jag begriper ändå icke hvarföre du, Thorborg, skall anses för ett hel- gon – du sjunger ju alltid ut dina tankar.»    »Anklaga icke mig för det der namnet – jag såge helst att jag sluppe det. I alla fall, kära Emilia, fruktar jag att du gör helgonen stor orätt, om du anser det vara deras åliggande att jemt tiga . . . . Men kan jag nu en gång få komma till Gudmar och hans oförklarliga besök på ­sjelfvaste Gläborg?»    »Ja, det är just om det jag af alla krafter längtar att få tala!» svarade Majken. »Hvad har Gudmar talt om för dig?»    »Mötet på vägen och allt intills ni väl kommit inom väggarna. Men angående vistandet hemma hos er har han oupphörligt gifvit mig samma svar: ’Majken kommer snart, och då skall det vara något öfrigt att tala om!’»    »Och hans lynne under tiden?» frågade den väna mön med en min, som gaf tillkänna att hon väl visste i hvilken skiftning det gått.    »Åh, hans förhoppningar ha tagit en starkare fart än jag tror är 
 
 
 
 
 
 ­ elso­samt. Jorden och vattnet och framför allt kammaren, märker h man, äro för trånga åt honom.»    »Och ändå är det just ingenting af så särdeles väsentlig vigt som ­före­kommit, utom att pappa talade nära ett par timmar med honom och lät honom i minsta detalj upprepa berättelsen om den danske kap- tenens räddning jemte allt hvad som sedan dermed haft sammanhang. Och hvarföre skall jag icke tillstå att äfven jag byggt förhoppningar på detta förtroliga samspråk, som alldeles liknade de fordna dagarnes.»    »Men, bästa du», yttrade Emilia, »det kunde ju vara endast och all­ enast af intresse för sjelfva saken – den är minsann underlig nog att väcka nyfikenhet och deltagande.»    »Samma anmärkning vill också jag göra», tillade Thorborg med en lätt rodnad, »och det synes mig, Majken, att du sjelf bäst borde inse detta.»    »Jag är så ovan att ega några förhoppningar», svarade Majken med en hos henne sällspord nedstämdhet, »att ni icke bör lägga något snö- doft öfver dem . . . . Dessutom nämner jag en enskilt omständighet: Pappa var så inne i ämnet, att han flera gånger glömde sig ända derhän, att han med en viss frånvaro af det närvarande förtroligt lade handen på Gudmars axel, kallande honom »du» gång på gång; och än mer: han såg vid ett par tillfällen ut liksom han ertappat sig sjelf på något, som han velat dölja. Nå, hvad kunde det annat vara än den inom honom ­arbetande tanken på en möjlig försoning, hvilken han dock bortblan- dade i det främmande ämnet.»    »Och när detta samtal var slut?» frågade Thorborg.    »Då gick han hastigt upp på sina rum, der han spatserade fram och åter hela aftonen och tycktes alldeles ha glömt bort Gudmar . . . . Och sedan ni hört detta, undrar ni väl icke på, om den tanken byggt bo hos oss båda att pappa under de timmarna funderade på många saker angå- ende framtiden.»    Det var eget att hvarken Emilia eller Thorborg kände sig i stånd att uppstegra sina känslor till ett rätt lifvadt deltagande i vännens för- hoppningar. Det föreföll hvar och en af dem som om kärleken full- komligt fördunklade Majkens vanliga skarpsinnighet och att andra, främmande orsaker voro inblandade i dessa förhållanden.    »Och din mor», undrade Emilia, »hur såg hon härvid ut?»    »Mamma såg ut just som ni båda, det vill säga som om hon icke ­vågade hvarken tänka eller tala öfver ämnet.» 
 
 
 
 
 
    »Dyra Majken!» Emilia strök smekande handen öfver sin väns.    Thorborg teg.    »För en stund sedan», återtog Majken, »kände jag liksom ett litet mörker, då ni icke ville se solen så som jag; men på det hela är jag allt- för lycklig att låta nedslå mig af den misströstan, som ni förgäfves söker göra något af. Ty en sak är och blifver sann, att min Gudmar och jag ändtligen en gång under föräldrataket ha haft en himmelsk efter- middag – och skulle vi ej prisa Gud för den, vara nöjda och tack- samma, så förtjente vi icke att lyckan förde oss ett så oväntadt steg framåt som detta i alla fall var.»    »Ja, komme hvad som helst efter den dagen», menade Thorborg, »så säger jag med dig, Majken, att ovärdig är den att ernå sällheten, som icke uppskattar Hans nåd, hvilken skänkt den. Men vi, Emilia och jag, som tyvärr måste se med opartiska ögon, se icke många dagskymtar till den framtids sällhet du har i tankarna. Jag är ledsen på mig sjelf för dessa ord – jag vill tro allt hvad du tror!»    »Så är det äfven med mig!» tillade Emilia. »Men då Majken bättre än vi båda kan bedömma sin far, så böra vi antaga att vår kärlek och vårt deltagande se skuggor der de icke finnas.»    »Tack, mina älskade vänner! Jag förstår er väl och håller er mera räkning för er samvetsgrannhet, än om ni underblåste den villa, som jag märker verkligen tagit makt öfver mig . . . . Nå, låt oss nu tala om er – ty huru det än gestaltar sig med mig, bär jag en aldrig förbleknad lycka i mitt hjerta: min Gudmars djupa och trofasta kärlek.»    »Och kärleken», svarade Emilia med strålande blick, »är något så öfverjordiskt, att vi med egandet af den kunna bära allt annat.»    »Din lycka står då jemt i ny knoppning?» frågade Majken ömt.    »O, ja, det är som om jag såge den växa för hvarje dag! Min mans känsla har denna blyghet, som, så vidt den kan, gömmer sig för alla främmande blickar. Ja, jag kan gerna tillstå att jag tror att den ännu icke utvecklat all sin rikedom för mig, ty blott småningom kan en sannt stor och djup känsla taga väldet öfver en sådan själ som hans. Men jag vet nu att vår framtid blir full af utslagna blommor, om jag väl vårdar knopparna, och det gör jag.»    »Ack, Emilia, huru mycket har ej förändrat sig sedan den skym- ningsstunden, då vi der vid kakelugnen utbytte våra förtroenden!»    »Tyst, tyst, jag törs icke tänka på det gamla! Hvad helst nu kommer, hoppas jag till Gud att jag skall förstå begagna den vinst, som erfaren- 
 
 
 
 
 
 heten gifvit mig – och sedan skall jag med kraft och mod stå emot, ifall ej solen skiner hvar dag . . . . Men, Thorborg, du är så tyst, du!»    »Jag hör på er.»    »Men nu är det din tur. Du som icke har något kärleksförtroende att gifva, får tala om er gäst derhemma . . . . . . Låt oss höra huru mycket som är sant och falskt af det, som omtalas . . . eller är han på något sätt rubbad?»    »Han – ack, nej, visst icke . . . . fast någon oreda uppkom af de ut- ståndna mödorna och sorgerna. I söndags hade jag ett långt, allvarligt samtal med honom. Men på de tre dagar, som sedan följt, har han ej yttrat det minsta om sin hustru. Dock fruktar jag att just den tystna- den bådar att han tänker taga något steg på egen hand, så fort hans helsa tillåter det – och icke annat än jag kan se, är den nu helt och hållet återställd.»    »Hvad han inger mig djupt deltagande!» sade Majken. »Troligtvis erfar väl du detsamma, som är honom så nära?»    »Ja, det kan ni vara öfvertygade att han både inger deltagande och att jag erfar det. Men må Gud och denne beklagansvärde främling för- låta mig, att jag ofta fruktar att han skall göra någon olycka med sig! De här sista två dagarna har han sett så förfärligt grubblande och dys- ter ut. Också öfvervar han i går på förmiddagen sina uppflutna matro- sers begrafning; och det var obeskrifligt hjertgripande att se huru han genomsökte hvarje vrå på kyrkogården och ett par gånger gick förbi det lilla korset, hvarunder hon hvilar – ty han fann icke den granit­ vård, hvars tillvaro ännu utgör hans fixa idé.»    »Ack, stackars, stackars man!» sade Emilia . . . . »Men säg, hvad me- nade du med att han kunde göra någon olycka – tänkte du på sjelf- mord?»    »Han vore icke den förste sjökapten», upptog Majken ämnet, »som bland våra klippor fallit på en så förtviflad utväg, då lifvet tröttat ­alltför mycket . . . . för många år sedan låg vid en af Skageraks hamnar en kapten G–son, som gjort hafveri, men sedan fått fartyget repare- radt. Under tiden hade uppstått ett så olagligt prejeri, eller rättare rof- feri, å hufvudagentens sida, hvarjemte så mörka uppträden egt rum mellan honom och kaptenen, att det väl väckte en oerhörd fasa, men intet medlidande med den nämde agenten, då denne dagen före den till af­resan bestämda morgonen, kallad af en biljett från kapten G–son, ­inträdde i kajutan och fann denne hafva mördat sig sjelf. Men 
 
 
 
 
 10 icke nog dermed: han hade äfven med sitt blod skrifvit agentens namn på väggen jemte några förfärliga ord, tydande på ruin och förban- nelse»*).    »Gud, hvilka rysligheter det händer här på kustlandet!» sade Emilia dragande andan . . . . »Hvilka sorgspel . . . . Jag hoppas, Thorborg, att din kapten icke vill göra oss alltför rädda för våra egna stränder! Jag tackar nu innerligt Gud för det att Åke icke fick något med hans ­ affärer att göra – det var det enda goda Holt gjort.»    »Men», svarade Thorborg med en viss tvekan, »om herr Hjelm icke får med haveriet att göra, så blir han väl ändå på något sätt inblandad i kapten Geisterns sorgspel.»    »Huru då?» utropade den unga frun hastigt.    »Icke för annat, naturligtvis», återtog Thorborg, »än att kaptenen, då han väl nu måste få kännedom om allt, kommer i tillfälle att tacka honom såsom hans hjerta längtar efter. Hon blef begrafven på din mans enskilta bekostnad.»    »Ja ja, det är så rätt! Och jag begriper icke hvad denna tystnad skall tjena till, om han är i stånd att höra sanningen?»    »Men det är just derom vi hittills varit ovissa. Icke att jag tror att han ej nu är fullkomligt botad för sinnessjukan, men deremot vet jag ej huru det skulle bli, om hans påståenden kunde ega någon verklig grund – ty då skulle här uppkomma hemligheter och besynnerligheter, som jag knappt med en blick törs dyka ned i.»    »Store Gud», inföll Majken eftersinnande, »om denna arma själ, som lidit så mycket, till sluts skulle lida af att han misstänktes för en sjukdom som han icke eger . . . . Hvad han måtte ha utstått!»    »Låt oss dertill», sade Thorborg, »lägga ännu en sorg, som natur- ligtvis ännu mer förbittrar förlusten af sjelfva fartyget med allt hvad derpå var. Rederiet hade varit af olika tankar angående befälets öfver- lemnande åt honom. Flera gånger, då jag gått förbi hans rum, har jag hört honom läsa högt bitar ur sin sjöförklaring – och hvad han före skeppsbrottet utstod måtte ha varit öfvermenskligt.»    De tre unga qvinnorna hade under ett ögonblicks tystnad lutat sig tätt emot hvarandra. Nu väckte de två till vid det att Emilia flög upp och skyndade ut.    »Hörde ni icke något? Åke är visst hemkommen.» *)  Sann händelse. 
 
 
 
 
 11    Majken hade följt henne . . . . Var Hjelm hemma, så var troligen Gudmar med.    Emilia återvände långsamt öfver den flera gånger nämda breda gången, som skilde Majkens rum från kontoret och Holts rum längre bort.    »Besynnerligt!» sade hon. »Det gick bestämdt i kontorsdörren, och nu syns ingen själ.»    »Det var naturligtvis Holt.»    »Nej, han kan icke vara tillbaka ännu från Inlandsön, dit han reste i middags för hummerhandeln. Dessutom hade ju då nyckeln varit i . . . . Att det emellertid gick i dörren är lika säkert som att låset vreds så sakta omkring som om någon velat beräkna att icke blifva hörd . . . . Åke har just nu, det vet jag, ofantligt mycket pengar inne, både för svenska kommissionshandeln och engelska hummerhandeln . . . . . Men säg, märkte icke ni något?»    »Jo, jag hörde bestämdt dörren gå», förklarade Majken, »och der- före tror jag att Holt är hemma . . . . Enklaste utvägen att få veta förhål- landet är att vi gå och höra åt.»    Alla tre fullbordade skyndsamt beslutet, med Majken i spetsen.    »Nu skall jag knacka på . . . .»    Majken gjorde så. Men intet svar följde.    Hon lade då örat till och lyddes. Hon tyckte sig derunder förnimma någon sakta rörelse.    »Dröj här ett ögonblick!» hviskade hon och ilade till Holts rum – der nyckeln var ur – och sedan nedför trapporna och in i boden.    »Säg till herr Holt, gossar, att jag önskar tala ett par ord med honom!»    »Genast, så fort han kommer hem, mamsell Majken – han är borta åt Inlandsön för närvarande.»    »Jag tyckte att jag såg honom nyss.»    »Då måtte det ha varit hans vålnad, ty det är säkert att han inte är hemma.»    Majken återvände.    »Vi kunna icke annat göra, mina vänner, än skratta åt våra egna skymningsdårskaper. Din längtan efter din man och min längtan efter Gudmar har satt vårt blod i oro . . . . Kom, låt oss gå in och få brasan att flamma, så blir det ljus i både rummet och tanken! Hvad de tre kas- sorna beträffar – du glömde husets egen – kan man vara lugn. De bli ej 
 
 
 
 
 12 rörda af andra händer än herrarnes. Tjufnad i sådan skala har dött ut vid Bottnafjorden.»    »Mina vänner», sade Thorborg, sedan de åter inkommit, »jag får ej dröja längre. Kanske gjorde jag mycket orätt, som gaf mig hemifrån, då Gudmar var borta.»    »Hvad – vill du resa? Väntar du icke tills du får sällskap med din bror?»    »Nej, kära Emilia, bed mig icke! Ifall något skulle ha inträffat – det Gud förbjude – så är det ingen, som har den makt öfver kaptenen som jag, fast han i allmänhet visar mig temligen mycken obenägenhet.»    »Dig?» frågade bägge på en gång.    »Jaja, icke skola väl alla se mig så som ni ser mig!» svarade Thorborg med ett småleende. »Men jag tröstar mig med att jag gagnar honom, och det är nog.»    Efter en qvart hade Thorborg rest.    Och efter ännu en qvart hade de qvarblifna vännerna fått nytt säll- skap.    Hjelm hade haft jaktlöjtnanten med sig från auktionen, der han uppgjort en för huset särdeles lycklig affär . . . .    Men vi skola ingenting annat nämna om denna afton än ett litet samtal, som föreföll mellan Hjelm och hans unga hustru, då de – efter att ha bjudit Majken godnatt – gingo upp och ned öfver det stora sals- golfvet.    Emilia hade berättat allt möjligt och slutligen äfven den besynner- liga omständigheten att det gått i kontorsdörren, fastän ingen af hus- bönderna varit hemma, jemte sin oro för alla pengarne. Dock trodde hon nu att det varit annat än penningar som denna mystiska tilldra- gelse gällde.    »Akta dig, min älskade, för alla vidskepliga inbillningar! Du kan vara säker att det är era egna samtal som skrämt upp dig.»    »Att du kan tro det, Åke, när jag försäkrar, när jag bedyrar dig att det icke var inbillning!»    »Men hvem tror du väl skulle ha varit på kontoret, då jag hade ­hufvudnyckeln och Holt ännu icke kommit hem?»    »Det vet jag icke, men . . .» 
 
 
 
 
 13    »Seså, inga barnsligheter, min lilla hustru! Mina affärer ha gått så bra i dag, att jag är helt upprymd af tanken att jag mycket väl skall komma att hålla huset uppe utan Holt. Med April månad är denna eländets tid förbi.»    »Är det verkligen säkert att det då blir slut?»    »Vi hade just i dag morse ett samtal i ämnet. Han tog sjelf saken såsom alldeles afgjord och har på intet sätt sökt inverka på mig till någon förändring. Han förklarade att han ärnade återtaga sitt yrke som handelsexpedit.»    »Ja, han skall få bli allt hvad han vill, blott han väl kommer härifrån!»    »Det håller jag med dig om . . . . Hvad den menniskan dagligen mar- terar mig, då jag ser hans aldrig förkolnade känsla för dig!»    »Att jag icke kan låta bli att tänka på kontorsdörren . . . . . . Så länge Holt fins i huset får jag ingen trygg sömn.»    »Jag», sade den äkta mannen, »tänker, trött som jag är efter resan, sofva ganska tryggt. Med Guds nåd och vår unga kärlek till skydds­ engel kunna vi anse oss vara i lugn hamn.»    »Jo, det kunna vi!» tänkte Emilia.    Men det var blott en tanke.    För att lugna henne, förvissade sig emellertid Hjelm om att allt på kontoret var orördt. Men hade väl hans blick genomträngt hvarje ­föremål? 2. Sedan dimmorna skingrats.    »Välsigna mej och trösta mej, kära Thorborg – det var då något till väl att hon kom hem! Tänk sej på den tanken att den här tyskför­ lisingen har hållit på att rymma sin väg, inte mer och inte mindre, och pastorn har med knappan nöd fått in’en i förmaket, der han sitter i ­kakelugnsvrån och säger inte eviga ordet, medan pastorn riktigt har tatt’en i skriftning och håller billiga tal om skammen han fick för gäs- tabådsomakningen.»    »Jag anade riktigt något illa, kära Vivika!» svarade Thorborg, skyn- dande sig ur åkdonet och in. »Men pappa har väl aldrig sagt sådana ord som du nämt?» 
 
 
 
 
 14    »Var det inte alldeles precist på den trån, så var det då närskyldt . . . . . . Och Gudmar, som också skall flaxa bort, när inte kronan blåser i örat på’n. Skam för så’n uselhet att han skulle dra med sej hit en men- niska, som är så snurrekonstig, att en inte kan få honom att gå rätt på någon led, utan han sätter ögonen på en syndig stackare, som om han ändå inte såg på en – jag tycker ibland att jag får hjertat ända opp i halshålan, när han tar mej till sigtehåll. Och kommer inte snart Dille- Lommen eller Storke-Pelle, som går med mej opp, så törs jag aldrig dit och bädda . . . . det är ordet, sa’ Mossen!»    »Hvad menar du med rymningen?»    »Jo, jag menar att han spatsera ner på gården och ett godt stycke längre ändå, der han mötte Storke-Pelle, som han inte kände igen, utan frågade vägen till domarn i orten och efter närmsta gästgifvaregård. Pelle svara att han skulle höra åt, eftersom han sjelf inte visste’t, och så sprang han på en omväg hitopp. Derpå måste pastorn ut – och hvad de då talte, det kan jag regalt inte säga . . . . men nu ä’ de, som sagdt är, i förmaket.»    Sedan Thorborg inhemtat dessa upplysningar, hvarunder hon afkas- tat ytterkläderna, skyndade hon in i det lilla sällskapsrummet.    Här satt, såsom Vivika beskrifvit, kapten Geistern i vrån vid kakel­ ugnen, ihopsjunken, med hufvudet lutadt mot bröstet, hvad han ofta brukade, och tycktes icke lemna någon uppmärksamhet åt sin värd, hvilken talade ungefär så här:    »Fängelse . . . fängelse, herr kapten – icke mer fängelse än gården och stranden! Men det var för sent i afton. I morgon deremot, då kan kap- ten ta min sons goda häst och resa så långt herrn behagar, men icke från mig, sålänge jag ensam utgör garnison, ty ännu lefva de gamle gudar; och ingen – om han än, som det står i skriften, har en stum ande – skall här tillfoga gästfriheten några kränkningar, det svär jag vid den store bullaroxen, som de fördömda norrmännen provianterade ur ­lefvande!»    I detta ögonblick inkom Thorborg.    Utan att kasta mer än en half blick på främlingen, gick hon fram till fadern, helsade honom med en hjertlig smekning och sade helt lugnt:    »Nu kan pappa gerna få gå tillbaka till sina förrättningar. Vården om kapten Geistern tillhör ju egentligen mig.»    »Då blir det bäst, jungfru liljedagg, att hon sitter hemma och sköter sitt åliggande! För män är det skäligen besv . . . .» Resten af meningen 
 
 
 
 
 15 försvann i en stark harkling, och så klef den gamle kapellpredikanten med stora steg in till sig.    Nu gick Thorborg fram till kaptenen och sade med mild röst:    »Det var illa gjordt att vilja bereda oss en sådan oro!»    Han uppreste hufvudet och såg på den unga flickan med en lång och förebrående blick.    »Hvilken rättighet har ni då att betrakta mig som en fåne och lägga band på min fria vilja? Täckes ni svara härpå?»    »Vi ha den rättighet, som vi förvärfvat oss genom vår vård om herr kaptenen under dess sjukdom. Och må ni ursäkta mig, ifall jag nu anser tvifvelaktigt om vi hade rätt i den förmodan att herr kaptenen är alldeles frisk.»    »Men jag förklarar er att jag är det – och derjemte förklarar jag er att jag uppreser mig mot detta tvång öfver en främling. Jag har icke nekat att jag under ett par tre dagar, efter det jag blef bergad från vraket, be- funnit mig uti ett tillstånd som kanhända var beslägtadt med verklig sinnesoreda; men ifall ni vill besinna i hvilken mängd plågsamma och ännu oförklarade förhållanden, jag blifvit inkastad, så skall ni nog inse att detta tillstånd hade skäl för sig . . . . Men märk, att det är något som varit, icke något som är! De dimmor, som omsvept min själ, har jag sönderslitit med kraften af min vilja. Och nu fordrar jag att få veta hvad som är sant och hvad som är falskt i de uppgifter jag erhållit. Det är nu sjunde dagen . . . . Man bör icke vidare trötta mig.»    »Vill ni sätta er här i soffan bredvid mig, kapten Geistern!»    »Jag vill ta plats hvar ni befaller, blott ni icke längre gör mig till mål för dessa mystifikationer och detta, om jag så får säga, artificiella van- vett, som uppstår vid alla de motsägelser, hvilka mindre ligga i orden än i allas era besynnerliga blickar och undvikanden vid hvarje tillfälle, då jag söker få reda på det förhållande, som naturligtvis delar min själ med den oupphörligt återkommande tanken att jag icke så här kan sköta rederiets intresse . . . . Rederiet – ah, mina afundsmän skola ej vara tystlåtna.»    Han hade under tiden satt sig i soffan; och då Thorborg nu såg det fina bleka ansigtet, der en djup grämelse tryckt sitt insegel, kände hon sitt hjerta klappa hastigare än det någonsin förr klappat. Men så tyckte hon äfven att ingen varit i så stort behof af hennes deltagande.    »Först och främst», svarade hon efter ett ögonblicks eftertanke, »har jag af lotsen på Ufklippan hört att styrmannens sista ord varit en 
 
 
 
 
 16 försäkran till herr kaptenen att ingen befälhafvare kunde på sin plats hafva ådagalagt mera mod och sinnesnärvaro. ’Det vill jag’, sade han, ’intyga inför Gud, om jag icke här i verlden får intyga det för rede- riet!’»    »Ja, så sade han verkligen. Och det rör mig för de orden kommo från denne af mig värderade man. Eljest» – en rodnad syntes på den bleka pannan – »är jag som befälhafvare tillräckligt känd att ej behöfva något annat intyg än mitt eget ord att ha gjort min pligt till det yt- tersta.»    »Nåväl, när nu era ansträngningar kunna räknas er till godo i den stora räkenskapsboken deruppe, så bör det dessutom vara af vigt att rederiet får del deraf, hvad det också troligen får genom konsuln och naturligtvis er egen sjöförklaring.»    »Ni är inne i sådana ämnen, ni, en ung qvinna?»    »Jag önskade, kapten Geistern, att ni i mig härvidlag icke såge den unga qvinnan, utan blott menniskan! Dessutom förstår ni att en upp- fostran på kusten – Skageraks-skären förstå att uppfostra – gör äfven qvinnan förtrogen med de saker och frågor, som tillhöra kusten.»    »Hvad är då er tanke vidare?»    »Den, att om ni varit aldrig så frisk, aldrig så verksam, kunde ni ändå omöjligen ha hindrat prejerier och olagliga tillgrepp att ega rum med det bergade vrakgodset, lika litet som ni kunnat hindra detta gods att uppflyta än vid den stranden, än vid den, än under dagen, än under natten – ja, sjelfva kommissionärerna bli plundrade på sina förhopp- ningar att vara ensamma om fångsten. Då fartyget strandat, är det ju dessutom konsuln och agenterna som skynda att taga affären om hand – och skall icke kaptenen ha alla bestyren genom deras händer?»    »Ni riktigt förvånar mig! Ifall jag vore okunnig om allt det der, skulle ni vara en god lärmästarinna. Men ehuru, Herran vara pris, detta är mitt första haveri, är jag tillräckligt hemma i sakerna; och kap- tenens vaksamma öga . . . . . .»    ». . . . kan ingenting uträtta i ett främmande land. Lemna derföre ­åtminstone detta bekymmer, ty sakerna gå minsann sin vanliga gång, antingen herr kaptenen någon dag förr eller senare kan träda i verk- samhet.»    »Ja, låt oss lemna detta ämne och komma till det andra, det som en- skilt rörer mig . . . . Ni hade lofvat att gifva mig fullständiga svar – hur har ni hållit det löftet?» 
 
 
 
 
 17    »Ack, herr kapten, dessa sista dagarnes sinnesstämning har ju varit gruflig, och uppskakningen i går se’n – huru våga . . . . .»    »Våga – men hvad är det då att våga? Jag vet icke allt hvad jag miss- tänker, men i morgon skaffar jag mig sjelf upplysning.»    »Ni skall få den här, och mycket säkrare än hos domaren, hvilken ni vill besöka, och det på ett sätt – ursäkta min öppenhjertighet – som kanske icke kommit honom att tro på de påståenden ni ärnat fram- ställa.»    Nu gick en nervryckning genom kaptenens lemmar.    »Deruti kan ni ha rätt!» svarade han. »Jag borde visserligen ha tänkt på någon vård om mig innan jag gaf mig ut; men hur i öfrigt en förlist man visar sig kan just göra detsamma, då han får tala med en person, af hvilken han hoppas att blifva förstådd.»    »Och ni tror, kapten Geistern, att det finnes någonting, som han kan begripa, men icke vi?»    »Det har jag icke sagt – jag säger blott att ni alla här icke vill begripa den enklaste sanning. Så fort jag börjar tala om brefvet och de opar- tiska män, som skulle fördela den summa, lådan innehöll, ge era miner och blickar straxt tillkänna att j tron på någon sinnesrubbning. Hur kan jag då annat än vilja söka personer, som lita på mitt ord.»    »Ni bör förlåta oss och ni skall förlåta oss, när ni får veta huru vi måste bedömma denna sak . . . . Men säg», tillade hon, sänkande rösten – »hvar hade ni förvarat denna låda?»    »Ni måste väl veta att den var med ett band fästad vid min hustrus hals, och vid lådan var nyckeln bunden.»    »Och i denna låda», sade hon ännu saktare, »fanns der verkligen så mycket guld?»    »Ser ni, att ni ändå frågar liksom ni ännu tviflade på mig . . . .»    »Tala för Guds skull sakta om denna sak – den är af obeskriflig vigt, och det vore farligt, om den komme på obehörigt sätt i omlopp . . . . Hittills – förlåt mig, herr kapten – hafva era ord i följd af febern varit så ihopblandade med annat, att vi verkligen kunnat misstänka deras sannolikhet. Nu deremot kan hvarken jag eller någon annan, som hörde er, tvifla på att era uppgifter innehålla den fullaste trovärdig- het.»    »Nå, det var då ändtligen väl att vi hunnit så långt . . . . Ni frågade mig om det var guld i lådan – om ni icke såg det, så har ni hört mig förut säga att det fanns der 150 holländska dukater.» 
 
 
 
 
 18    Thorborg satt så häpen som om hon aldrig hört detta förut.    »Berätta mig allt», sade hon, »allt från början till slut!»    Och kapten Geistern omtalade allt jemte alla sina anordningar.    Hans unga åhörarinna satt till en början alldeles stum. Men inom henne rörde sig de mest oroande föreställningar . . . . . . Hvad kunde det blifva af detta?    »Ni tiger nu, då ni likväl borde tala! Jag skulle frukta att ni bedragit mig, om ni ej på Ufklippan erkänt att min hustru bar . . . .»    ». . . . en vigselring, såsom jag hört, med bokstäfverna O. G. och H. B. Detta är den fullaste sanning.»    »Och på den högra handen?»    »Jag har icke hört att hon der hade någon ring.»    »Förundransvärdt . . . . Hon bar dock på den en ytterst dyrbar juvel­ ring, om hvilken både ni och er bror trott mig yra. Säg mig icke längre att ni ej hört omtalas den – ty i hvilken svart natt vill ni då att mina tankar skola stanna! Jag fordrar att bestämdt och utan omsvep få veta huru hon fanns och hvem som fann henne.»    »Herr Hjelm, den mest utmärkte och hederlige man i trakten. Ni har sett honom. Men både i följd af doktorns tillrådan och våra egna betänkligheter ha vi hittills icke nämt för er att det var han som först fann henne och förde henne hem.»    »Ack, om jag vetat det, då jag såg honom – hur lyckligt om jag fått trycka hans hand! Men det skall ske i morgon . . . . Nå, han satte sig då i förbindelse med domaren?»    Thorborg vågade ej att vältra på sig sjelf hela ansvaret för detta så farliga förtroende. Hon yttrade derföre:    »Alla de enskilta detaljerna får såväl herr Hjelm som min bror i morgon meddela er. Jag skall låta dem veta att det numera utan tvifvel är bättre att tala än tiga. Men då måste också kapten Geistern lofva mig att söka samla all sin besinning, så att ingen enda tanke, intet enda ord ger vid handen att man kan misstänka uppgifterna.»    »Tack för dessa råd – de vittna om deltagande, och det har jag ändå icke förtjent af er för den instinktlika avoghet och köld, hvarmed jag emottagit era välgerningar. Ty, såsom jag förut har sagt, ni är en god ande . . . . hoppas jag.»    »Det kan ni gerna hoppas, så framt ni med en god ande menar en sådan som sträfvar efter det goda.»    »Men tyvärr skall alltid med er i mina tankar förena sig minnet af en 
 
 
 
 
 19 smärtsam mysticism – ty den natten, då ni hade er dröm, tilldrog sig dock ett dubbelunderverk.»    »Kapten Geistern, ni måste i sanning lägga bort denna sjukliga rädsla för mig och i detta en dröms tillfälliga öfverensstämmande icke se annat än en blott tillfällighet. Men om vi skola se det i annan me- ning, så antag då att Gud tillät denna vink från er hustru för att gifva förnuft åt er sorg . . . . . . Se för öfrigt i mig intet underväsen, utan den fattige kapellpredikantens dotter, hvilken ej begär mer än att vara ­gagnelig för hvar och en olycklig, som kommer i hennes väg.»    »Jag lofvar försöka att glömma er ur dimmorna, för att se er blott i verkligheten – och jag försäkrar att jag af hela mitt hjerta önskar att jag fullkomligt måtte öfvervinna den inre ångest, som ännu era steg inge mig, då jag hör dem på afstånd.»    »Min gud, är det möjligt, är det så olyckligt att ni verkligen känner det så?»    »Alltid . . . . Jag har stundom en till den grad nervös rädsla för er, att jag knappt kan sätta tro till sanningen att vi språkat långa stunder lika förtroligt som nu.»    »Nå, i eftermiddag, när ni visste att jag var bortrest – får jag fråga huru det då var?»    »Då tyckte jag att en obestämd tyngd rullade från mitt bröst . . . . Och emedan, som sagdt, jag ej hittills kunnat öfvervinna denna löjliga fruktan för er, ni lilla älf-menniska, som ändå ser ut som en engel, be- slöt jag att begagna tiden af er frånvaro att söka få mina förhållanden utredda . . . . Er far förlåter jag gerna hans barskhet: den är blott ytans. Er bror älskar jag, men han missförstår mig också. Derföre . . . .»    »Detta var bra bittra förtroenden, herr kapten! Men sedan ni åter- vändt med pappa och ni hörde mig komma in här?»    Kaptenen steg nu upp liksom han ingenting hört.    »I morgon således . . . . O, Henrika, Henrika . . . . Har något brott blifvit begånget, skall ingen anderöst hålla min hämnande hand till- baka . . . . Nu skall jag gå upp till mig. Jag har fått nog att tänka på. Vi träffas icke mer i afton.»    Då han hastigt uttalade dessa ord, syntes flammor af vrede och ­ångest kämpa på hans ansigte, och ögonen kastade en blick, som inne- bar allt annat än vänlig tacksamhet.    Han gick mot dörren.    Thorborg blef stående alldeles orörlig. 
 
 
 
 
 20    Denna vredeblixt, denna häftiga förändring orsakade henne ett verkligt lidande.    Men hunnen till tröskeln, vände han tillbaka, tog hennes hand och kysste den med ett uttryck af skygg vördnad och bugade sig djupt, lik­ som han i denna bugning velat inlägga alla i hans själ för ögonblicket herrskande känslor.    Och mild och bedjande lät rösten, som sade:    »Förakta ej en man, som visat så mycken svaghet! Men om ni anade hvilka fasor blotta fruktan för en oredig tanke ingifver . . . . Gudskelof, ni är nog lycklig att ej hafva erfarit detta, och må han bevara er att nå- gonsin få det! När blodet bränner och trycker på hjernan, säger jag till mig sjelf: Nu . . . nu kommer det kanhända tillbaka . . . . När djupa rys- ningar gå genom min kropp, säger jag: Det var en sådan frossa som skakade dig den eftermiddagen, då du åt vågen öfverlemnade henne, som under ett år utgjort din högsta lycka . . . . . .»    »Nej, kapten Geistern, jag bönfaller, framkalla icke detta! Jag tror mig förstå det, men . . . .»    »Blott ett par ord till! Nu, då jag åter blifvit väderdrifven till denna skärgård, dit hon kallade mig, då jag såg mina män försvinna i samma graf – få voro de som kommo upp, dessa ärliga själar, som alla älskat mig: hvarenda en hade vid minsta ord eller vink gjort hvad som helst . . . . skulle icke allt detta åstadkomma några dagars förslappning i nerv­ systemet och en oklarhet här» . . . . han drog handen öfver pannan . . . . »utan att jag derföre behöfver vara hemfallen åt det mörker, hvilket en gång fjettrat mig, men hvars fjettrar nu med Guds makt för alltid äro lösta.»    »Aldrig ett ögonblick, kapten Geistern, det försäkrar jag», svarade Thorborg med den mest lugnande ton och för första gången med näs- tan öfversvallande känsla, »aldrig har jag trott att ni icke nu är så full- komligt redig till förnuft, känsla och tanke som någon kan vara! Lika mycket är jag öfvertygad att er sjukdom de här dagarne härflutit från skeppsbrottet och de minnen ni förut haft. Nu skall ni gå framåt med fasta steg, med fast vilja och fast mod . . . . Må detta blifva sista gången vi tala om att det varit annorlunda.»    »Tack – ni förekommer häri min önskan . . . . Tala med er bror i samma ämne . . . . Och nu må Gud välsigna er!»    Han helsade henne åter och gick denna gång på allvar. 
 
 
 
 
 21    Sedan Thorborg blifvit ensam, tänkte hon skynda in till sin far; men alldeles medvetslös satte hon sig ner i soffan och började fördjupa sig i det mörka schakt, som kallas sinnessjuka och det ännu mörkare, som ligger mellan sinnessjukan och den ännu farligare sinnesförvirringen.    Hittills hade den unga qvinnans erfarenhet ej visat henne denna sjukdom i annat än råare dager, i grym vildhet, antingen hos någon ­döende, som ångern bringat till förtviflan, eller hos någon genom dryckenskapen förstörd själ, som på sina irrvägar framkallat alla ­mörksens makter.    Och vid de sängar, der sådana personer kämpat, hade Thorborg mången gång stått; och för det djupa och sansade lugnet i hennes ­väsende hade både förtviflan och de irrande andarnes villfarelse vikit tillbaka.    Denna unga, så innerligt gudfruktiga varelse kände sig lika trygg på en sådan plats, som hon kände sig i sin egen lilla cell; och då andra med fasa flydde de sjuka för deras vilda tal och åtbörder, stannade hon och framhviskade hugsvalelsens och försoningens tröst. Aldrig öfver- tänkte hon förut hvad hon skulle säga, ty hon trodde på dessa Frälsa- rens ord till apostlarne: »Varer icke bekymrade för hvad j skolen tala, ty det skall vara eder ingifvet i samma stunden» . . . . och så vardt det henne ingifvet.    Huru mången själ hade ej tackat henne för frid i dödsstunden ..............    Men nu – det insåg hon – hade hon träffat ett fall, som låg djupare.    Den bleke kaptenen stod för henne som ett det rikaste studium; men huru länge hon studerade och studerade behandlingen af hans sinne och karakter, tyckte hon sig sjelf slutligen bli oredig. Så fattade hon åtminstone de ovanliga intryck af liffullhet och sorgbundenhet, som framsmögo här och hvar midt under tankarnes allvarsammaste arbete . . . . . . . . . . . .    »Lammet, lammet – tänker du somna från både ölosten och mig?» ljöd ändtligen fars röst från studerkammaren.    Thorborg såg häftigt upp på klockan, och då hon fick se hvad tiden lidit, sprang hon pilsnabbt ut i köket till Vivika. 
 
 
 
 
 22 3. Hvad som tilldrog sig i och bredvid bodkammaren. »Jag försäkrar dig, min Åke, att jag är halfdöd af nyfikenhet angående utgången af ditt besök!» sade Emilia till sin man aftonen efter den, som vi nyss skildrat.    Hjelm var nyligen hemkommen från kapellgården, dit han genom en egenhändig biljett af kapten Geistern blifvit ombedd att infinna sig på förmiddagen.    »Vet du, Emilia», svarade han, i det han tog plats i sängkammaren framför den trefliga brasan, som den unga husmodern hade i ordning, »jag är så upptröttad och uppskakad af allt det jag hört och deltagit uti, att jag känner mig halft sjuk.»    »Den olycklige kapten Geistern?»    »Ja, gud må veta att olycklig är han, och lika säkert är att han kom- mer att väcka ett oerhördt uppseende och deltagande.»    »Huru så?»    »Tänk dig, min vän, att största delen af det, som blifvit kalladt fantasier och yrsel, befinnes vara rena klara fakta, så framt han nu är fullt redig, och det kan doktorn, som i dag var tillstädes, taga på sin ed, liksom ingen annan menniska, som sjelf har förnuft, gerna kan betvifla det.»    »Vidare!»    »Den förklaring, jag gaf honom i dag, lockade först tårar af tack- samhet ur hans ögon. Du skulle då sett honom – hela hans rörelse ­antydde en salig hänförelse öfver att hans hustru blifvit anförtrodd i sjelfva hederns och medlidandets hand.»    »Nå, det var ju riktigt naturligt och kunde aldrig annat vara . . . . men innan jag frågar något vidare, så låt mig veta hur den stygga Majken, som skulle öfverge mig för kapellgården, finner sig derborta?»    »Åh, hon finner sig alltid väl, der hon kan vara nyttig, och det kan du lita på att hon blef.»    »Ja, hvar är hon icke det! Jag tycker hvad hon skulle välkomnats af kapellpredikanten sjelf, utledsen som han lär vara vid sitt tråk och sin gästfrihet . . . . Men återvänd nu till kaptenen!»    »Du må tro att sakerna vände sig snart. Sedan känslorna tagit ut sin rätt, ville han ha reda på en mängd detaljer, hvari jag var fullkomligt främmande. Det ser ut som om ett svart dåd blifvit begånget på våra stränder.» 
 
 
 
 
 23    »Hvad säger du?»    »Att den döda qvinnan måtte varit plundrad innan jag hittade henne . . . . Nå, när kaptenen fick höra att hon ej egt på sig hvarken en bleck- låda med dukater eller en juvelring, föll han i ett sådant gränslöst raseri – annorlunda kan jag ej nämna det – att både jag och de öfriga fruktade för att denna sönderslitna själ snart skulle fullkomligt slita sönder det nötta band, som sammanhåller den vid kroppen.»    »Min gud, min gud», sade Emilia med hela sitt medlidsamma hjerta i ögonen, »hvad detta var rysligt, och besynnerligt sedan . . . . Men hur gick det?»    »För ett par timmar lemnades han åt läkarens och fruntimrens om­ sorger, hvarunder han, enligt doktorns berättelse, flera gånger bedt Majken bada hans tinningar med det kylande vattnet, emedan hon såg så jordisk ut och alls icke liknade en dröm eller en dimbild.»    »Det der var då tydligt en fantasi. Troligen är han ännu sjuk.»    »Nej, detta anfall kom allenast i följd af sinnesrörelsen och var full- komligt öfver på ett par timmar. Efter denna tid återvände han, endast om möjligt ännu blekare än då han gick, och sade med lika mycken värdighet som artighet: ’Mina herrar, ursäkta mig, men mina olyckor hafva varit så många och djupa, att mitt hufvud, ännu icke nog svalt efter sjukdomen, stundom tager för starkt intryck af dem. Detta sista slag var icke det minsta.’»    »Så de orden röra mig . . . . Jag vill också snart till kapellgården.»    »Icke tills vidare! Der komma nu sorgliga saker att passera.»    »Hvad menar du?»    »Jo, i morgon eftersändes länsmannen, kommissarien Lönnerholm, som du mins var här förra året vid likets besigtning. Nu skall en visita- tion föregå i den dödas hus, så att kapten Geistern må blifva förvissad, enligt hans egen vilja och önskan, om denna qvinnas identitet med hans förlorade maka.»    »Ack, Jesus, skulle hon ännu en gång vara fredlös!»    Hjelm gjorde en rörelse.    »Och kaptenen – tror du, Åke, att han verkligen kan uthärda, kan se . . . .»    »Han måste det, först och främst derföre att han eljest icke skulle kunna bedja vid detta rum, hvilket möjligen kunde innesluta någon annan, och för det andra måste han det, emedan inga lagliga åtgärder kunna vidtagas, innan han vet om han är befogad till dem.» 
 
 
 
 
 24    »Hu, jag vill visst icke till kapellgården! Det skall vara Majken och Thorborg som stå ut med sådant der.»    »Om nöden eller barmhertigheten tvingade dig, så skulle du också stå ut med mycket. Din själ, min Emilia, har styrka nog, när den fram- kallas . . . . Men skicka nu bud upp till Holt och bed honom gå ned i salen – jag måste språka med honom öfver dagens händelse. Jag undrar att han icke allaredan sökt mig.»    Emilias afsända bud kom tillbaka med den underrättelsen att herr Holt nyss tillsagt i boden att han ridit till Svenby för att få ändrad en kungörelse, som skulle in på söndagen angående potatisuppköpet.    »Nå, han gör då aldrig annat än misstag och befängdheter!» yttrade Hjelm, sedan han blifvit ensam med sin hustru.    »Och icke heller gör han annat än flackar fram och åter mellan landsvägen och öarne.»    »Ja, han har sina enskilta affärer såväl som husets . . . . . Men jag går nu ut i boden sjelf och hör efter hur det förhåller sig.»    »Har herr Holt nämt när han kommer tillbaka?»    »Inte förrän i natt, herr patron!» svarade Janne.    »Hm!» ett par veck lade sig öfver Hjelms panna.    »Om herr patron skulle tillåta, hade jag något att säga!» yttrade Gustaf.    »Naturligtvis, min gosse – du kan inte gerna ha annat att säga än hvad jag bör höra.»    »Ja, jag tänkte att mitt samvete inte kunde tillåta mig dölja – det jag tydligen märker – att herr Holt åter börjat sysselsätta sig med luren- drejning.»    »Det är ett misstag, min käre Gustaf! Herr Holt vet att jag ogillar all olaglig handel, och han tänker icke mer på den saken än jag.»    Hjelm skyndade sig att gå.    Emellertid fästade sig tanken i hans minne, och han började fundera om detta kunde vara den hemliga nyckeln till Holts ofta visade tank- spriddhet och många resor . . . . . . . . . . . . . . . . . . . . . . . . . . . . . . . . . . . . . . . . . . . . . ..........................................................................    Omkring en timma senare höllo gossarne på med sin aftonmåltid i bodkammaren. 
 
 
 
 
 25    »Herre min skapare, du Janne», sade Gustaf, i det han med ifver drog till sig den rykande potatisen, »hvad patron Hjelm är för en ­hederlig och omisstänksam karl – han vill inte ens begripa hvad Holt är för en stygg en.»    »Det anstår inte oss att tala illa om någon af patronerna!» svarade Janne försigtigt, under det han lät gaffeln harpunera en bit af det stekta fläsket.    »Ja, du är herr Holts ögontjenare, det vet jag nog. Men bättre gör den, som håller sig till herr Hjelm, ty så pass mycket har allt droppat ut från kontorsväggen, att inte herr Holt blir gammal här.»    »Ts . . . .», sade Janne helt sakta, »vet du att du är ett nöt!»    »Månn’ det – hvad är då du, din slingerål!»    »Vill du hålla mun på dig, säger jag!»    »Då får jag väl åtminstone veta hvarföre jag skall tiga?»    »För att det är klokast» .... Janne gaf nu ett tecken med handen att kamraten skulle hålla sig orörlig.    »Du skrämmer mig af elakhet, du, så att jag sätter potatisen i hal- sen!»    Janne steg nu sakta upp.    Han var en lång spenslig yngling med kloka ögon och ett i öfrigt ­slipadt utseende. Gustaf deremot var en satt och kortväxt gosse med ärligt ansigte och ärlig själ, men något klumpig i tankar och fasoner.    »Sätt gerna potatisen i halsen – det blir en bra propp, efter du inte på annat vis kan tiga.» Med detsamma gick Janne fram till fönsterluckan, och sedan han stått der några ögonblick, började han, under ett små- trummande på bordet, liksom till ackompanjemang, helt högt sjunga: »Det gamla Göta lejon hvilar – med öppna ögon sofver det. Det drömmer om de brutna pilar Och om det rifna jägarnät.»    Gustaf satt med vidöppen mun och vidöppna ögon, och denna gång hade han så när satt både fläsk och potatis i halsen.    »Hvad skall det vara – du förmanar mig att tiga, och så drar du sjelf till och sjunger så det klingar i rutorna!»    »Nå, har jag inte rätt till det – du kan sjunga med så mycket som lyster dig. Du är då en riktig torsk, som inte begriper den minsta skämtsamhet!» 
 
 
 
 
 26    »Var det bara för rolighets skull du ville ha mig att tiga?»    »Visst fanken var det så – inte tänker jag förhålla dig att tala. Tala du så mycket det roar dig, pilten min! Herre Gud, hvad mor din måtte varit för ett beskedligt kräk!»    »Min mor var en ärlig kaplans-enka, och talar du med någon van- vördnad om henne, så kan du vara så säker på en truthuggare som om du redan hade’n! Du vet att fast jag är stillsam till sinnes, så har jag allt näfvar, som duger – fresta du på att reta mig, så får du se’t!»    »Tycker du att jag skulle ha så onda tankar . . . . Men gå nu och be Uljana komma och ta bort, så få vi lägga oss. Det är sent på qvälln.»    »Inte vet jag hvarföre jag skulle behöfva lyda dig – och inte gör jag det heller – men eftersom jag sjelf vill gå till kojs, så går jag mitt eget ärende.»    »Dumhufvud!» mumlade Janne, då kamraten var utom dörren.    Bodkammaren hade tre dörrar, den ena ledande till sjelfva boden, den andra, genom hvilken Gustaf gått, åt förstugan och köket. Den tredje förde till ett magasin, fullt med packlårar, fjerdingar, säckar och andra saker, tillhörande bodhandeln.    Så snart Gustaf väl stängt efter sig, ryckte Janne till sig ljuset och begaf sig in i magasinet, hvars ytterdörrar åter ledde ut till lastageplatsen.    Sedan han satt ljuset ifrån sig, öppnade han dessa dörrar.    Holt stod utanföre och trädde skyndsamt in.    »Din signal lät mig veta att Hjelm är hemma. Men sjung inte så för- dömdt högt en annan gång – ett mindre fulländadt fä än Gustaf skulle ha dragit misstankar . . . . Hvar är han?»    »Jag kunde bara hitta på att skicka honom åt köket. Men der ger han sig alltid i prat.»    »Skynda dig tillbaka igen! Jag dröjer här tills jag väl fått ta emot hvad jag väntar.»    »Men tänk om patron Hjelm visste att jag är med i rådet!»    »Hvad då för råd? Du vet ju ingenting egentligen; och dessutom, så snart jag öppnar egen handel, blir du icke bodbetjent, utan bokhållare hos mig.»    »Ja, det litar jag på . . . . Men står hästen i godt förvar på Vestragår- den?»    »Naturligtvis . . . . jag måste åter dit . . . . Sednare på natten kommer jag ridande hem, och då slår jag på förstudörrarna som vanligt . . . . Men spring nu in igen!» 
 
 
 
 
 27    »Baraste ett enda ord! Jag bör nämna att Gustaf misstänker något – han ville med all makt tala om det för patron i qväll.»    »Kors, för tusan – men han trodde väl icke på det?»    »Om han trodde det kan jag inte säga, men han ville åtminstone inte höra på det örat.»    Och med detsamma gick Janne tillbaka in i bodkammaren och til�- låste magasinet, för sig sjelf undrande på att Holt ändå icke tagit värre vid sig möjligheten att herr Hjelm misstänkte honom för ny olaglighet i handeln.    Nu först hördes Gustafs steg utanföre.    »Bra, bra . . . . förträffligt . . . . Jag komplimenterar mig för denna idé!» sade Holt, då han blef ensam. »Nu torde herr patron ha fått ­klafven till det, som han hittills icke begripit och som just derföre gjort honom så stort bryderi . . . . Dumma blod, fördömda nerver, som ingen mans mod kan få i sitt våld . . . . Lurendrejeri – ja, om det så visst vore lurendrejeri jag hade för mig!»    Han kastade sig på en bomullsbal med armarna under hufvudet och försökte tvinga sig till en timmas sömn.    Men sömnen var ej så lätt funnen.    I stället kommo tankar af en förfärande beskaffenhet och började åter tända eld i hans hjerna.    »Jag har aldrig försökt mig förr på det här . . . . Denna natt skall jag aflägga mitt andra prof . . . . mitt bästa prof . . . . Samvete – jag tror icke på något annat samvete än nödvändigheten . . . . Är icke nödvändig­ heten en sträng husbonde?»    Han vred sig sakta af och an på bomullsbalen.    »Det är lukten af de starka kryddorna som angriper mig . . . . Ja, nödvändigheten är samvetet, och hvad är det som bildar den slutliga, den befallande nödvändigheten, hvad annat än en kedja af oundvikliga lagar.»    Han reste sig på ena armbågen, liksom han ärnat stiga upp, men han sjönk straxt tillbaka ned igen.    »Först kommer en handling. Vi se knappt dess rätta färg, innan det allaredan är för sent att draga oss tillbaka. Sedan blifva vi tvingade att akta oss för upptäckt, och så inspinna vi oss allt svårare och svårare. 
 
 
 
 
 28 Detta är naturens ordning, omöjlig att undvika . . . . Om Moss följt med till Svartskär den der aftonen, huru snöhvit kunde ej då Wilhelm Holt ännu ha varit . . . . Men pendeln i det gamla uret tiden hade knäppt till timman för hans inträde på en ny bana . . . . Hvad mer . . . . dumt att grubbla!» . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . .    Derute i bodkammaren hördes gossarnes regelmässiga prat med ­Uljana, som bäddade och dukade af bordet.    »Kors, men tänk att de ska ta opp döda menniskan och hålla vis­ tering till på köpet! Är det verkligen säkert, Uljana, att du hört rätt?»    »Ja, herr Gustaf, kan lita sej till att mina öron äro sannfärdighets­ öron! Det blir just i morgon som länsman skall komma och göra prot- koll på henne igen, liksom han gjorde här förråret, så att hon får två protkoll öfver sej. Stackars menniska, det skall allt vara tungsamt det! Jag hörde nyss herrn sa’ alltihop till frun i sängkammarn.» . . . . . . . . . . . . .    Holt hade klart förnummit hvartenda ord.    Han frös, så att han måste bita ihop tänderna för att ej höras. Hans ögon borrade sig in i den obeqväma bädden.    Men hastigt erinrade honom såväl sjelfva packan, på hvilken han låg, som hans egen utsträckta ställning om en annan packa och en annan menniskas ställning.    Han kände sig i ett fullkomligt bad af kallsvettning, och straxt var en demonisk tanke tillreds med den liknelsen: »Det är hafsskummet du ligger i!»    Och oaktadt denna vånda vågade han ej uppstiga, af fruktan att Gustaf skulle höra honom och gå ut och se efter hvad som rörde sig i magasinet. Nog finge han gerna misstänka hvad som helst, men ej se.    Ändtligen blef det fullkomligt stilla i bodkammaren. Det kunde an- tagas att gossarne somnat.    Holt satte sig upp.    Den som nu betraktat honom, kunde ha trott sig skåda en uppen­ barelse från underjorden.    Med hufvudet slappt nedhängande åt ena axeln satt han en stund, vaggande af och an på balen.    Derefter drog han upp först klockan och sedan en blindlykta, som han påtände.    Lyktans matta och bleka sken upplyste till en del dessa labyrinter och mörka klyftor, bildade af de på hvarandra stapplade lårarne, ­lådorna och långa hyllraderna med sockertoppar och krukor, mot 
 
 
 
 
 29 hvilka här och hvar reste sig uppstoppade hvita säckar med påhängen af en och annan ditkastad bastmatta, så att hvar och en sådan säck för- villande liknade en menniskofigur.    »Har jag då kommit ned i sjelfva afgrunden!»    Han rusade mot dörren, öppnade och stängde den. Och först då den friska vinden från lastageplatsen fläktade öfver honom, kände han sig fullkomligt återtaga herraväldet öfver sig sjelf.    Han smög sig sakta bort öfver stockar, stenar och brädhögar, men icke åt den sidan, som låg till kapellgården. 4. Holts nattarbete.    På yttersta udden af det sandref, som sträckte sig utefter södra stranden af Svartskär, låg en fattig fiskarstuga, nu inhöljd i de nattliga dimmorna.    Men äfven om dagen låg stugan i dimmor, hvilka härrörde från den eviga rök, som derifrån uppsteg.    Platsen tillhörde nemligen en gammal sjömansenka, som färgade och rökade åt hela trakten och hvars spis derföre alltid var lika fylld inom som utom.    Enkans dotter var gift med »främlingsfiskaren», såsom gumman kallade mågen, emedan han var ifrån södra skärgården och icke så ar- betsam och gudfruktig som hennes egen gubbe varit i tiden. Eljest var hans namn Tolle Persson.    Den fattiga familjen – mormodren, mannen, hustrun och fem barn – låg i sin djupa sömn. Mannen och hustrun innehade den fyrstolpade sängen med vaggan bredvid och två små barnstackare liggande emellan far och mor, hela sällskapet liksom öfverströdt af den genom madras- sens remnor urfallna hafstången.    På andra sidan stod mormors-sängen, ganska snygg, med ungmors bästa lakan, rent hästtäcke och rundtomkring omgifven med flera streck, der alla slags färgade, till torkning upphängda saker bildade de underbaraste draperier, bestående af kjortlar, garnhärfvor, tygstycken, förkläden, strumpor, vantar, halsdukar och så vidare i brokig bland- ning. 
 
 
 
 
 30    Men om detta utgjorde sparlakan utanföre, så var äfven sängväggen innanföre beklädd: der hängde »rökekorf», fårbogar, juleköttstycken, sill och koljknippen, att ej förtiga en hel rad små »grisehufvu’n».    Anledningen dertill att gumman här förvarade sin anförtrodda egendom kom deraf, att hon var en ärlig själ och att hon ej visste sig kunna ersätta skadan, om något kom bort, d. v. s. om något af barnen i en hungrig stund fick lust till sin nästas gods i trots af mormors krist- liga förmaning att lära sig skilja mellan mitt och ditt.    Till sist hade stugan nästan midt på golfvet en annan säng, ett stort tråg, i hvilket de två äldsta arfvingarne – tvänne gulhåriga gossar – sofvo i ljuf sömn, ej det minsta besvärade af den rysliga lukt, som upp- stod af allt detta, helst då den blandades med ångor af bränvin, ut- dunstning af fiskkråm och oset af den nu slocknande tranlampan.    Men huru torftig denna boning än var, hade den likväl sin sidkam- mare af nakna rundstocksväggar, der familjen hade sina »gömme­ saker», hvarjehanda onämbart smågods, sina kyrkkläder, och der dess­ utom mormor förvarade en gammal klaffpulpet efter sin salig man, hennes helgedom, i hvilken hon gömde sina besparade styfrar för bar- nens räkning, då de blefvo så »fracka» att de kunde komma i läseskole eller annars ut i villande verlden.    I denna kammare egde äfven mågen, främlingsfiskaren, ett eget skrin, hvari han inlåste sina dokumenter på utlevererad fisk, ostron och hummer, jemte allehanda papperslappar rörande betalningen. Der funnos ock anteckningar om andra affärer och handräckningar, som han gjort . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . ..........................................................................    Efter hvad gökklockan hade förtäljt, var tiden nu omkring 12 på natten.    Främlingsfiskaren reste sig upp på ena armbågen och kände sig för- sigtigt omkring. Varma barnansigten och rasslande hafstång fann han i alla riktningar.    »Pernilla!» sade han sakta och sträckte armen fram till hustrun . . . . »Pernilla, kan du inte vakna ett pustande – men . . . . ts . . . . väck inte mormora! Jag vill tala med dej ett lite grand i förtrolighetstal.»    »Hvad är det . . . hvad står på, Tolle? Ajiah mej, skall det nu bli ­kontrabandsgömning igen? Jag har sagt dej att du till sistingen kom- mer oss på skam, och inte ger det igen för ångestsvetten, en skall svet- tas för’et.» 
 
 
 
 
 31    »Du må inte förgrufva dej i förväg, Pernilla! Jag väckte dej för den saken att, ifall lill-ungen i vaggan – Gud välsigne kräket – skulle röra sej och du ville opp, så kunde du skrika till, om du märkte att jag var borte.»    »Så så, du skall bort då?»    »Nej, jag går bara in i kammarn – jag väntar en som vill tala vid mej.»    »Det är väl inte sjelfve Olagus från Mörkön heller?»    »Det vet jag visst – han skulle estmera sej till att komma i sjelf egen person! Nej, det är allt en som inte är så högfärdiger.»    »Jaså, då är det nock skeppar Ragnar, som kommit hem med konjak igen.»    »Tyst då – mormora rörde sej.»    »Du töckte’t bara. Det var ett torkadt korfveskinn som remna . . . . Men, käre Tolle du, nu vill jag be dej en riktig kraftebön, att du inte tar handpengar mer af den stygge Ragnar!»    »Det vill jag kontant försvära mej på, Pernilla du, att jag inte skall ta en styfver af’en i natt . . . . Men håll mej nu inte i armen, för jag må opp.»    »Säj mej bara först hvad han skall göra här!»    »Jag har inte sagt att det var Ragnar, men om du vill lofva mej att sätta tystelåtsminen på dej, om mor din skulle spörja dej något, så tror jag mest att jag kan lofva dej bomullsgarn till långväf för dej och ung- arna och mormora på köpet.»    »Nej, säjer du det – gå då . . . . Men hör, Tolle du, är du viss på att smugelsaker aldrig kommer i samvetsräkningen?»    »Så enfaldig du är, Pernilla! Hvad skulle samvetet ha att säga på att jag gömmer betalt gods? Det är inte tecken som fattas det annat än tullkammarstämpeln, och jag har aldrig hört någon, som smakat eller slitet det, tycka att det var sämre för det.»    »Men är det konjak, så dricker du dej full. Jag kan gerna säga dej att jag sett genom nyckelhålet hur du burit dej åt för att få ut den ur an- karn.»    »Ditt dumma kräk, skall du spionera på man din!»    »Käre Tolle, bli inte arg för så lite . . . . Är det konjak, du?»    »Nej, det svär jag också på att det inte är . . . . Vill du bara tiga, så att vi ä’ sams, så skall jag inte vidare vara något vresig för tilltaget ditt. Men märker jag att någon fågel skrikit i mormorsörat, så kan du inte vara så säker på att du en vacker morgon vaknar utan man. Jag flyttade 
 
 
 
 
 32 hit till denna häringa stranden för att jag hade min behaglighet till dej, men den som flyttat hit, kan också flytta hän, om behagligheten ligger åt annan led.»    »Snälle, välsignade Tolle, du vet nock att jag inte kan neka dej något, men res bara inte, för fattar du behag för en annan, så kastar jag mej med alla ungarna löckt i sjön!»    »Jag vill besinna mej på’et!» svarade Tolle med ett visst majestät, under det han, sedan han nu fått kläderna på sig, lagade sig till att gå.    »Gud vare mej nådig – går du, Tolle? Jag har nock sett att Stina på Lerbäcken tittar efter dej i kyrkan. Kom och säj mej ett endaste ord, om du vill att jag skall stå’et!»    Tolle lät beveka sig.    »Se så, blöt inte ner ögona nu längre! När du har söndagskustymen på, går du ännu utanpå Lerbäcks-Stina och många till henne. Och hål- ler du nu dej stilla i skinnet, så må jag ha dej i förlåtelse . . . . Det kom i sista betinget – för nu hör jag steg derute.»    »Tack, Tolle lille . . . . Och är det ändå konjak, så sup inte för grömt – du har inte något vidare hedersamt ölesinne.»    »Aldrig droppen super jag. Sof nu tills jag kommer igen och dröm om bomullsväfven.»    Under dessa ord försvann mannen.    Dörren till förstugan öppnades sakta. Och efter två minuter trädde, med smygande steg snedt öfver stuggolfvet värden och Holt in i sid- kammaren, der den sednare genast lät de darrande benen få hvila. Han satte sig på ungmors egen blåmålade kista med tulpan-krans och namn på locket, lutande hufvudet mot mormors-pulpetens gamla buktiga framsida.    »Jag har en ljusbit här i staken som jag skall tända eld på!» förkla- rade främlingsfiskaren artigt under ett sakta hviskande.    Holt svarade ej.    Och först sedan det tända ljuset blifvit fram- och återflyttadt för luftdragets skull från det illa hopfogade fönstret, vände sig Holt och tog plats vid bordskifvan på en gammal kubb efter en afbruten mast.    »En vet hvad det kan vara om», tog fiskaren åter till ordet, förvånad öfver Holts tystnad, »när en herreman söker opp en fattig fan vid den här tiden. Kan jag vara herrn till någon tjenst?»    »Det är icke fråga om smugelgods!» svarade Holt kort.    »Hvad kan det då vara fråga om – det är jag inte god till att begripa.» 
 
 
 
 
 33    »Det är en vigtig sak – mycket vigtig . . . . ganska vigtig!»    »Det hör jag herrn säger, men jag blir inte slugare för det.»    »J är en dugtig karl, en modig karl, har jag hört, Tolle!»    »Det vill jag riktigt nock tänka sjelfver! Jag blinka inte ens en gång, när förre jaktlöjtnanten bröt opp stugegolfvet.»    »Men man kan vara modig på många sätt.»    »Det är sant. Herrn har kanske hört att det var jag som rädda lifvet på Truls från Nöddö, när han gick ner sej på isen i fjol.»    »Bra, bra . . . . Men nu menar jag om du är modig i sinnet, så att du duger att uträtta något annat.»    »Hm, herre, jag är inte belefvad på det här talesättet. De säger – herrn förlåter oppriktigheten – att herrn skall vara en vågsam herre.»    »Dumheter . . . . hvem kommer fort, om man icke vågar något!»    »Det kommer an på.»    »Hör du, Tolle» – Holt drog kubben närmare bordet och sänkte rösten än mer – »har du någonsin varit i själsnöd?»    »Nej, herre, jag har smakat på allt slags nöd, utom den, och själs­ nöden sparar jag på tills jag skall ge mej ur denna verlden.»    »En menniska kan få den förut. Jag har burit på den år och dag.»    »Åh, fan, hon har då inte tagit stor del i herrn, eftersom herrn har kunnat sköta affärerna sina så galant.»    »Det måste gå, helst när det är en annans synd som tynger en.»    »En annans – nå, den såge också jag mej god till att bära.»    »Icke utan tvekan åtminstone, ifall det vore en sådan sak som man borde ange för den det rörer.»    »Uschia mej, det är visst något riktigt styggt?»    »Ja – en sak har af mig blifvit sedd. Medlidsamheten säger: ’Tyst!’ men samvetet säger: ’Tala!’ Hvad ville du i sådant fall göra?»    »Åh, jag tege så länge jag kunde; men när det inte längre gick an, så finge jag väl tala.»    »Detta är rätta förklaringen . . . . Men anger jag sjelf, skall verlden skrika öfver mig för det att jag förrådde en man, som jag bort ha för- drag med. Men, som sagdt, samvetet sätter för hårdt åt mig.»    »Denna häringa förklaringen går mej inte på klar grund. Om det är herrns mening att föreslå mej att ange någon, så säger jag inte nej till det, ifall det är något som jag sjelf kan gå i bevisning för. Jag angaf nu i veckan Nisse från Blåbärsholmen för det han stal af det vrakegodset, som Truls från Nöddö sjelf hade hittat för sin del – det tillhörde ändå 
 
 
 
 
 34 det stora barkeskeppet, som fördes af den danske kapten på kapellgår- den.»    »Det är just om den kapten jag tänkte tala.»    »Månn det . . . . Han skulle ha haft till hustru likmenniskan, som kom före honom i fjolårs.»    »Ja, jag vet det, och man kan lita på att det blir utlyst en stor belö- ning åt den, som kan lemna någon upplysning i den saken.»    »Men den är ju allaredan opplyst.»    »Långt derifrån . . . . I morgon lärer hon upptagas ur jorden, så att man får se huruvida hon har på sig det hon skulle ha.»    Nu spände främlingsfiskaren upp ett par förvånade och intresserade ögon, som icke voro små.    »Hvad blir detta häringa för en historia?»    »Jo, kapten Geistern påstår att hon haft på sig en stor låda full med guldmynt och en kostbar ring. Men någonting sådant hade hon ej, när hon kom till Svartskär.»    »Var så god, herre, och tala nu så att det regalt går i mej! Pengar be- höfver jag förtjena – det är ett ord försann – och kommer det an på en ärlig angifvelse, så kunde det vara en skyldighet utan pengar.»    »Den som förtjenar belöningen, skall väl emottaga den!» yttrade Holt intalande.    »Nå, inte vill jag göra den stackars kapten den ledsnaden att neka . . . . Men herrn har inte sagt ut ordet än?»    »Samma morgon», återtog Holt, »som min bolagsman hittade packan . . . .»    »Kors, det var så sant – ja, det var Hjelmen det . . . . . Hade någon annan haft opp packan förut?»    »Hvem skulle kunnat det så nära Svartskär . . . . Nå, samma morgon, säger jag, hade jag varit tidigt ute och kom just gående mellan klip- porna, då jag fick . . . . . . . . . . .»    »Nej, herre, omaka sej inte längre, ifall meningen är att det skall gå på den trallen, för nej gu sådana historier gå i mej! Hjelmen är alla­ redan så känd, att ingen skulle tro mej, och jag skulle inte tro mej sjelf heller, om jag hade något farligt att förkunna om honom.»    »Den der slentrian kan jag utantill . . . . Vill du eller vill du icke skaffa dig någon stor förtjenst?»    »Förtjenst vill jag nock ha, men inte får den komma af oskyldigt blod.» 
 
 
 
 
 35    Holt hade så när bitit af sig sina egna fingrar vid den pina, som mar- terade honom.    Saken var nemligen den, att främlingsfiskarens rykte var sämre än han sjelf. Han var känd som gömmare af smugelgods, men ingen ta- lade om dem, hvilka begagnade hans tjenster.    Medan Holt sökte återvinna jemnvigten i sinnet, gick Tolle ytter­ ligare i råd med sig sjelf; och så hette det (ty han var grufligt frestad, och han kunde åtminstone höra hvad det egentligen menades):    »Såg herrn med egna ögon att Hjelmen gjorde något?»    »Nej . . . . Hvad jag sett och kan taga på min ed – fast jag aldrig vill gå ed på den saken – är att qvinnan hade både ringen och lådan, när jag såg henne. Då var packan öppen. Och jag hade just ärnat mig hem för att tala om fyndet, när Hjelm kom emot mig. Han hade då varit efter drängarna.»    »Nå, skyndade inte herrn sej fram?»    »Nej, jag vet icke hvad det var för en dumhet att jag ej ville bli sedd ensam der. Jag tog en omväg och var hemma innan de andra kommo. Jag blef sedan nedkallad till sjöboden, men märk – den uppflutna ­qvinnan hade nu hvarken ringen eller lådan.»    »Det var konstbesynnerligt . . . . Men hvad vill en då komma åsta’ med?»    »Tyst . . . . För en liten tid sedan gick jag på en söndagseftermiddag, när vi icke hade några göromål, upp på kontoret, der jag sett att Hjelm har en liten bokkista. Nyckeln visste jag att han förvarade i pulpet­ lådan. Hjelm var icke hemma. Men en bok, sade jag till mig sjelf, kan jag väl taga ändå . . . . Nå, hvad tror du jag hittade i botten på kistan? Jo, lådan med en enda dukat qvar och ringen i en liten pappask.»    Främlingsfiskaren vaggade med ett slags bekymmersam oro hufvu- det fram och åter.    »Åh, det är aldrig möjligt – aldrig möjligt, säger jag! Det är inte dag­ sens lif i det.»    »Men om det nu är rena klara sanningen att sakerna finnas der, vill du då – emot en sådan vedergällning som du sjelf begär – åtaga dig att ange saken hos kapten och uppgifva stället, der det röfvade är gömdt?»    »Men inte – det må herrn begripa – kan jag ange om det jag inte har sett! Och fan i den som tror, herre, att j heller har sett tjufvegods i Hjelmens gömmor.» 
 
 
 
 
 36    Holt kramade ihop sin knutna hand innanför rocken.    Främlingsfiskaren återtog:    »Nej, jag vill inte svära falsk ed, herre! En får tänka på domedagen och ungarna, som en kan lemna efter sej. Kanske säger folk både ett och annat om mej. Nå, det stiger mej inte vidare i sinnet, för jag kan säga ett och annat om dem igen, och det går inte på äresak. Men kalla de mej för . . . . jag vill inte säga’t en gång . . . . men om det är meningen att det kanske skulle vara jag som haft den deringa morgonsynen, så blir det inte något af, för det anar mej att det ligger djefvulstyg i botten på alltihop.»    »Men ifall du med egna ögon får se att sakerna just ligga der jag säger – fast jag icke vill låta det komma för den främmande kaptenen – kan du ändå ha några samvetsskrupler?»    Den stackars fiskaren började pusta. Sådan slags frestelse hade han aldrig råkat ut för. Han ref sig i hufvudet, han ref sig på näsan, han ref sig bakom örat. Derpå tittade han åt dörren till stugan, der Pernilla och alla »ungarna» sofvo. Han tänkte på de varma barnansigten, han nyss hade fått tag uti, och på »mormora», som var så samvetsgrann. Men sedan han tänkt i alla riktningar, blef ändå nästa ord:    »Om det är klara sanningen, som j säger, och kaptenen har rätten på sin sida . . . .»    »Om han har rätten på sin sida? Hvilken skulle icke ha rätt att se upptäckta de saker, som han anförtrott åt döda hustrun!»    »Jo, det låter nog som om det vore både rätt och ärligt . . . . . Men för besynnerligt var det med Hjelmen!»    »Ja, i dina enfaldiga ögon. Många se eljest aktningsvärdare ut än de äro, hvaremot många äro aktningsvärdare än de se ut.»    »Just det ja . . . . Om jag nu får svart på hvitt – hvad se’n . . . .»    »Ingenting annat än att du då angifver att du med egna ögon på herr Hjelms kontor har sett de pjeser, som vi talat om.»    »Men då skulle jag ju säga att han visat mej dem – annars kunde jag sjelf bli räknad som tjuf.»    »Din kanalje, du vill ha mig att tala, men vill icke sjelf göra det ­ringaste!»    »Nå nå, herre, sinnet är en dålig rådebror! Det är inte jag som kom- mit till er, utan j som kommit till mej. Och bli vi inte sams så som jag vill, så får j köpa er angifvare hvar j behagar.»    »Se så, jag var för häftig . . . . . . Hvad vill du föreslå?» 
 
 
 
 
 37    »Detta här . . . . När j har låtit mej med mina egna ögon se sakerna i Hjelmens bokekista – för falskhet får det inte vara – så skall jag skaffa fram ett sådant der diktarebref utan namn, om herrn sätter opp’et och betalar hederligt. Och herrn kan sätta ihop’et på denna leden, att den mannen, som brefvet är ifrån, kan vittna hvad han sagt, när det stulna först blir hittadt af dem, som ha lag och rätt till undersökningen. Han skall vara bland folket i tingssalen, om det skulle komma så långt som dit; och när det då behöfs, vill han tala ur skägget – för då är det ingen skam att tala . . . . Går det ihop, herre?»    Holt öfvervägde.    »Ja, går det inte ihop, så kan herrn ju ange sjelf! Det är herrns rätt vet jag.»    (»Dumhufvud – då kan jag ju icke bli tvungen att vittna!» hade Holt så när snäst till, men han fick såsom främlingsfiskaren tänkt, taga ske- den i vackra hand. Hans hemlighet var icke af beskaffenhet att bjudas ut på flera håll).    Han måste taga sitt parti.    »Nåväl, vare det så . . . . Kan du skrifva, om jag uppsätter brefvet?»    »Skrifva kan jag nock, och här har jag både bläck och papper. Men herrn kan lita sej på att det inte blir mer än skrifvet, inte aflemnadt, förr än jag fått se det jag skall se.»    »Och det får du i morgon vid middagstiden, då Hjelm är i kapell- gården. Var då i boden och sök mig på kontoret helt öppet.»    »Godt, herre!»    »Men kom ihåg att der tala vi icke ett enda ord! Jag visar dig hvad jag lofvat. Hjelms namn står dessutom skrifvet på kistlocket.»    »Här är pennan tillreds och färdig, för jag har skrifvet i dag en räk- ning åt mormora . . . . Sätt ihop nu, j!»    »Jag börjar . . . .»    »Gå rätt på saken, herre, och krumbugta inte, om jag ska stå för’et!»    Holt dikterade:    »Herr kapten!    En man, som med ed på bok kan styrcka vad han nu säjer, anger för herr kapten en vicktiger sak.    I herr Hjelms bokakista på hans kåntor har jag sett en skeppslådda och en juvelering ligga gömda. Ringen ligger i en liten papperslådda ini den stora låddan, och i den är också en hållänsk dukatt.    Någet mer vett jag inte, som jag kan taga på ed; men bli sakerna 
 
 
 
 
 38 funna, så skall jag framställa mej vid rätten, för att få vetta någet om belöningen och vittna allt detta här af mej sjelfver.    Skrivet af en som vill vara okänder tills bevisning på sannfärdighet är skedder.»    . . . . . »Det är bra, herre! Det går och står jag för. Jag har inte sagt en bokstafs lögn der, utan bara det som var rena dagsens sanningen – not- tabene, när jag fått tag i sanningen . . . . . Och nu, herre, hvad betalar j för den tjensten?»    »Begär!»    Men vi skola icke afhöra den delen, som angick syndapenningen, ehuru, förstås, främlingsfiskaren icke begrep en tusendedel af det, som Holt ville ha uträttadt.    Främlingsfiskarens karakter bestod af en slags egen blandning. Han var, såsom man vet, icke främmande för en och annan olaglighet, sär- deles ett och annat skälmstycke mot vraklagarne, men han hade sin egen logik, hvarigenom han uppställde dem så, att han tyckte sig kunna stå i synnerligen godt förhållande till räkneboken, som skulle upplåtas på den stora domedagen.    Nu aflägsnade sig Holt, icke alldeles så nöjd som han väntat, men i alla fall temligen belåten med sitt nattarbete, af hvars utsäde han hop- pades få hemta sådana frukter som kunde bringa hans hämdtörstande själ någon svalka.    I sammanhang med detta kapitel få vi nämna att följande middag, under Hjelms frånvaro, främlingsfiskaren sökte herr Holt i boden; och då han ej fanns der, gick han dristeligen uppför trapporna till kon- toret – »det var en så vigtig sak angående ett litet parti ostron». Med detsamma hviskade han något åt gossarna.    Hvad vidare blef följden af detta besök, som endast varade några minuter – ty Holt gick genast med fiskaren ned i bodkammaren – får man sedan erfara. 
 
 
 
 
 39 5. Mellan Moss, hans hustru och verlden.    »Hvad du har sofvit oroligt denna natt, min vän!» sade fru Moss till sin man, då han en morgon vaknade och fann sin trogna hälft sittande helt ängslig vid sängen.    »Hvad vill det säga, Beate-Marie! Sitter du här och lyssnar efter hvad jag talar i sömnen?»    »Du har icke talat, käre man!»    »Icke . . . . Nå, jag supponerar det förtröt dig att du ej fick någon upplysning om den der oron du talar om – ja, var det inte fan till led- sam otur?»    »Så ovärdigt lär du icke kunna tänka om mig, och tänker ej heller . . . . Men du har rest dig upp i hvarje stund, du har pustat och jemrat dig, och du har haft stark feber.»    »Nå, sömnen är ett tillstånd, vakandet ett annat – och som jag nu är fullt vaken, tycker jag icke om några gudsnådliga miner. Supponerar det är du som blifvit melankolisk öfver de här dumma historierna Majken skrifver om. Jag önskar rättnu alla sjökaptener och deras ­skutor så långt vägen räcker . . . . Det är ju sjelfva sju tusan att de här stackars klipporna aldrig få vara i fred för skamfilning!»    »Ingen hörde väl någonsin förr dig tala så besynnerligt, min vän!»    »Jaså, blir jag nu äfven besynnerlig? Gud vet hvad du icke slutligen söker göra mig till! Akta dig, Beate-Marie – jag vet icke hvad det är för konster du umgås med, men de, om något, förekomma mig besynner- liga . . . . Dotter min skall hem . . . skrif det till henne i denna dag!»    »Skrif sjelf, min gubbe! Du vet att icke jag kan göra det, då det en gång var bestämdt att hon skulle stanna en vecka på Svartskär.»    »Din gås – var brefvet hennes dateradt från Svartskär? Kunde du icke läsa att der stod: Kapellgården . . . . Men gå nu din väg! Jag ärnar säga dig något vidare vid kaffebordet.» . . . . . . . . . .    Fru Moss gick ut i salen och såg med sitt vanliga yttre lugn öfver att ingenting saknades. Sedan såg hon efter att hon och hennes man skulle bli ostörda, ty hon insåg att det var något af vigt han ville tala om. Och det allra vigtigaste var att han med ett slags högtidlighet tänkte med- dela sig: eljest skulle han straxt gått på saken.    Hon hade knappt hunnit göra en enda gissning, innan hon fick bjuda sin stränge herre och man till kaffebordet. 
 
 
 
 
 40    »Slå full koppen, Beate-Marie . . . . hvad nyper du på kannan för, lik- som du icke visste hvad du hade för dig? Du är bestämdt tankspridd på morgonen.»    »Du mins ju att du aldrig tycker om att få koppen för full.»    »Jaså, jaha – sådant der lappri det mins du . . . . men i all din dar har du aldrig varit den hustru, som skulle gjort sin man till viljes i någon angelägnare sak.»    »Min gode vän, illa vore det för mig, om jag trodde det der.»    »Nej, qvinnor höra då hin till. Om en menniska råkar säga ett ord, så skall det nödvändigt antingen icke betyda något, eller skall det pas- sera för att vara så himmelskriande att det icke en gång bör tros . . . . Supponerar, Beate-Marie, att du ej kan förneka att du aldrig haft för- troende till mig?»    »Har då du någonsin velat hafva mitt förtroende?»    »Supponerar jag i början gjorde mig åtskilligt besvär för att vinna det . . . . Men förspildt som förspildt. Du och dotter min ha ert för er – och hvart jag går och kommer, är jag som främmande gäst i mitt eget hus. Det är ordet.»    »Herre Gud, min vän, om jag kunde tro på ett under, då skulle det falla mig i sinnet att du kanske i tysthet ändå . . . .»    »Nå – i tysthet ändå . . .?»    ». . . . närer den önskan, menar jag, att det vore ett mera innerligt och förtroligt förhållande mellan oss?»    »Ja ja, det är allt möjligt. Jag har mina ryck, då jag tycker den der in­ nerliga förtroligheten icke alltid bör läggas på hyllan.»    »Men du säger detta nästan hånfullt.»    »Det är derföre, supponerar blott så, att jag har hvarken håg eller tid att uppföra komediantspel. För sådan betalar jag min riksdaler, när jag är i stan, och skrattar rätt godt åt det. Men hemma, förstår du, Beate- Marie, vill jag icke att det skall draga ut två, tre, fyra eller fem akter innan det ämne, som man har för hand tager slut. Der supponerar jag det bör vara nog med en . . . . nå, hjelper det sig?»    »Men förtroenden kunna hvarken ingifvas eller vinnas på några an- befallda ögonblick – och jag gissar, min vän, att akten ej får dröja längre.»    »Beate-Marie . . . .» Moss strök sig om hakan, men denna gång sup- ponerade han blott inom sig, att detta var ett anmärkningsvärdt svar af hans hustru. 
 
 
 
 
 41    »Äfven jag måste säga dig», inföll fru Moss, »att jag inser det du sjelf nu spelar någon sorts komedi med mig. Men det är öfverflödigt! Det är något du vill veta . . . . fråga rakt fram! Jag svarar, om jag kan.»    »Du talar i sanning skäligen frimodigt, Beate-Marie . . . . Men låt taga ut maten!»    Sedan detta skett, sade han:    »Nu gå vi in här i lilla förmaket . . . . och kom och sätt dig bredvid mig!»    »Käre man, detta är nu tredje rummet vi skiftat om. Gör ej flera om­ ständigheter med din tillgifna hustru – ty du vet väl, att om det är något som beror på mig, så . . . .»    »Sådant låter höra sig, supponerar jag – men tag först hit Majkens bref och läs upp det, som rörde kapellgården!»    Fru Moss som hade brefvet i sin förklädsficka, hade det genast till hands och började läsningen på det ställe hennes man befallt.    . . . . . . . . . . . . »Ja, käraste mamma, detta var det hemskaste förhållande jag varit med om» . . . . . .    Sedan Majken här berättat hvad Hjelm om sitt besök meddelat sin hustru, fortsatte hon sålunda:    »Efter erhållet bud ankom i går kommissarien Lönnerholm tidigt på förmiddagen att öfvervara den sorgliga och rysliga – jag vet icke hvad jag skall kalla det – igenkänningsakten, som den danske kaptenen måste underkasta sig, om han ville vara öfvertygad att han egde laga köprätt till några alnar jord inom kapellets kyrkogård.    O, huru skulle jag kunna beskrifva det alldeles obeskrifliga i kapten Geisterns uppträdande, då han inkom svartklädd, med kinder så bleka som skummet på klippan, och olyckan och sorgen ingräfda i fårorna på den ännu unga pannan! Det var någonting i hans utseende, hans vä­ sende, som emellertid visade med hvilken djup inre bäfvan han gick till sitt företag, men derjemte med hvilken stadig vilja det skedde.    Thorborg och jag, som eljest icke äro öfverflödigt känsliga qvinnor, måste bägge gråta, då vi sågo honom gå utåt vägen mellan Gudmar och Hjelm . . . . Farbror gick förut med kommissarien.    Då han lemnade rummet, sade han till oss båda:    »Bed för mig!»    Ack . . . . vi bådo ur våra hjertans fullhet! Men efter icke lång tid blef denna högtidliga bönestund afbruten.    O, mamma, jag förmår icke skildra det som man skildrat för mig, 
 
 
 
 
 42 det som angick kaptenens ärende! Nog af – han hade igenkänt den han sökte, fastän hon icke burit det, som han saknade.    Han återkom . . . . Arme, arme man . . . . Var det väl underligt, om han, som genomgått så mycket, icke skulle stå emot detta!    Han talade ej, han syntes lika stel som den döda. Han har icke heller sedan dess talat, och klockan är nu 6 på aftonen.    Emellertid har kommissarien uppsatt och utskrifvit det nödiga pro- tokollet. Om söndag skall i alla kyrkor inom länet utlysas kungörelse med beskrifning öfver de från den döda stulna sakerna, jemte utfästad belöning för den, som kan lemna någon upplysning. Och jag hörde nyss kommissarien säga åt Hjelm att det skulle vara någonting nära nog omöjligt, om icke en enda ända skulle fås tag uti, som kunde leda till närmare förklaring af denna oförklarliga stöld . . . . . . . . .    . . . . . Just nu hör jag från nästa rum, att det kommer bud från kapte- nen att han önskar tala med kommissarien. Gudskelof att han ändt­ ligen ser sig tvungen att tala!    Farbror är emellertid alldeles uppgifven och helt och hållet bringad ur sitt vanliga lif. Jag är riktigt lycklig att kunna vara honom ett säll- skap, helst Gudmar tidigt på eftermiddagen måste ut i tjenstförrätt- ningar och Hjelm nyss gått hem.    I morgon, eller sist i öfvermorgon, far jag till Ufklippan och ser om mina hjeltegubbar. Jag blygs verkligen öfver att jag ej redan varit der. Min stackars Emilia får ej mycket godt af mig.    Nu slut, om dessa rader skola komma med postbudet.    Tusen helsningar till pappa från mammas ömt tillgifna dotter Majken.»    Vid hvarje vigtigare ord, som detta för Moss så betydelsefulla bref innehöll, rynkades hans ögonbryn på ett bistert sätt; och vid uppre- pandet af kommissariens förhoppning i afseende på upptäckten lade sig hans panna i tvänne djupa veck, hvilket hos honom utgjorde höj- den af hans synbara sinnesrörelse.    »Nå, Beate-Marie», sade han slutligen, »hvad är det värdt att du längre låter ögonen sjunka ner i brefvet . . . . Tänker du att du tränger igenom hemligheten? Ha, qvinna, qvinna!» 
 
 
 
 
 43    »Min vän, du sade att du ville tala med mig förtroligt, och du börjar med att skrämma mig! Hvarföre detta?»    »Jaså, du liknar mig vid busen? Hvad väg kan en man komma med ett sådant pjåk . . . . Barnpjoller och qvinnopjunk är icke något förnuft, begriper du väl.»    »Jag skall säga dig hvad jag begriper. Det är detta, käre man, att du tryckes af någon tanke, som du skulle vilja antingen blifva qvitt helt och hållet eller åtminstone ge ett bättre och mindre aggande läge. Der- till behöfver du din hustru, såsom du förr behöft henne . . . . Men låt nu vara nog med opåkallade och förolämpande ord, ty det händer då, hvad som vore naturligt, att äfven jag kan tröttna.»    »Beate-Marie, Beate-Marie» – den mäktige Moss såg fullkomligt handfallen ut – »jag har hört talas om, att då ett skepp skall gå till un- dergång, börja råttorna springa omkring för att ge sig af i tid . . . .»    »Skräm icke onödigtvis upp dig sjelf, min vän – det anstår föga en sådan man som du! Dessutom är det icke i dag första gången jag säger mina tankar; och icke bör det anses så underbart, om hustrun yttrar sin mening, att det kan antagas som förebud till någon eller någons ­undergång . . . . Hvad var det nu du ville säga, fråga eller förklara?»    »Ingenting . . . . Du vet likväl att jag nu är i besittning af ett respekte- radt rykte och att jag aldrig bedragit någon menniska?»    »Min bäste vän . . . . .»    »Ja, ja, jag vet väl att jag icke lefvat så, att jag blir utskriken som något märkvärdigt mönster. Jag har sett mig tillgodo i min handel, jag har kanske kunnat pruta med en och annan fiskare mer än nödigt, bara af gammal vana, men det har du sedan gifvit käringen hans sjudubbelt igen. Visserligen har jag också en smula skinnat kronan på vrak-in- komsterna och dragit tullkammarn vid näsan några gånger, men det bör du väl förstå att vår Herre icke tager i betraktande. När jag således summerar ihop debet och kredit, finner jag mig ha lefvat som en krist- lig köpman. Och denne kan icke – hör du, Beate-Marie – kan icke ­alltid hålla sig liksom på en snöhvit fläck. Affärer äro saker, hvarvid man skaffar sig mesta fördel man kan få, ty man är sig alltid sjelf när- mast . . . . . Men vet du något anmärkningsvärdt i mitt lefverne för ­resten?»    »Nej, min gubbe – med de undantag du sjelf gjort, har jag ingenting att tillägga. Du är icke skenhelig, men jag tror att du nu betydligt mer än förr sätter värde på ett redbart namn och verldens dom.» 
 
 
 
 
 44    »Det var ordet, Beate-Marie! Det smakar bra nog på gamla dagar att anses som den aktade och hederlige köpmannen, hvilken utan fläck lagt ned rörelsen.»    »Nå, det har du ju också.»    »Visserligen. Och hårdt vore det, om jag vid sextitalet genom någon främmandes förskyllan finge en skråma på reputationen.»    »Herren vare lof för de orden! En främmandes förskyllan . . . . Träf- fas du af något missöde eller lidande, hvaruti du är oskyldig, då skall du vinna ännu mera aktning, ty hvem erfar ej den för ett oförtjent ­lidande!»    »Qvittra inga dumma visor, innan du vet hvad jag menar!»    »Nå, låt mig då veta det!»    »Beate-Marie, säg mig – jag fordrar det såsom din äkta make inför Gud, hvilken af dig har rättighet att begära sanning – säg mig, hvem var det som till Majken sade de orden att något farligt kunde förrådas om Holt? Se och tänk dig för innan du svarar!»    »Den saken behöfver jag icke tänka öfver, min vän! Majken fick de orden såsom en hemlighet, den hon anförtrodde åt mig. Och du finner väl att jag icke eger rättighet att förråda både henne och dem, af hvilka hon fått förtroendet.»    »Dem . . . . dem – säger du dem!»    »Min bäste, bäste vän, dina ögon blifva riktigt rysliga! Du sade ju att du sjelf . . . .»    »Vill du tiga, du dumma nattfågel! Hvad tänker du väl det skulle vara fråga om – vet du det kanske?»    »Nej, gud vare lof, käre man, jag vet det visst icke!»    »Hade icke du och dotter min haft ett evinnerligt tal om den afsky- värde jaktlöjtnantspojken, så hade jag i allan evighet aldrig kommit på den tanken att fästa mig vid dumheten med Holt. Det var helt och hållet din skuld, Beate-Marie, supponerar helt och hållet din!»    »Tror du det?»    »Ja, vid alla makter öfver och under jorden! I din inskränkthet tror du dig icke hafva någon skuld, derföre att du icke kom och sade: ’Låt oss gifta henne med Holt!’ Skulden låg deruti, begriper du, att du ville gifta henne med min fiende, hvarigenom jag blef tvingad att skaffa mig en dårskap på halsen.»    »Men är det då så förfärligt det, som Holt kan ha gjort?»    »Qvinna, du måtte bestämdt ha satt dig i sinnet att få mig ursinnig! 
 
 
 
 
 45 Du frågar ju precist som om jag skulle veta någonting. Eller tror du jag vet det?»    »Nej, nej, det var en stor tanklöshet af mig att yttra mig så.»    »Nå, det var då väl att du inser det.»    »Så snart jag fick reda mig, fann jag mitt misstag. Ifall du vetat något, hade du naturligtvis icke ifrat för partiet med Holt.»    »Nehej, nehej, ty hvad skulle man säga om en sådan far . . . .»    »Man skulle anse honom väl förtjena den nesa, som en upptäckt bringat öfver hans namn. Men aldrig kan någon antasta din heder der- före att du ville ha honom till måg, då du var omedveten om hans mer eller mindre brottslighet.»    »Du är en förträfflig qvinna, Beate-Marie . . . . ha ha ha, en ypperlig qvinna! Af en sådan hustrus tal kan en bekymrad man bli tröstad . . . . Supponerar emellertid att man kan tröttna på mindre godt än en sådan hemtrefnad som jag har.»    »Ack, käre vän, tänk nu icke åter på en af dina rymningar!»    »Rymningar . . . . hvar in i rödaste h . . . . får du sådana ord ifrån? Saken är i korthet den, att jag måste ner till Halland, der jag har några fordringar i ett hus, som snart går öfver ända.»    »Lyckligare vore det kanhända, om du låte mig verkligen se hvad du har på hjertat. Förakta icke mitt råd nu . . . . Jag ber dig så innerligen!»    Utan ett ord till svar steg Moss upp, gick häftigt öfver golfvet och slog igen dörren efter sig . . . .    »Hvad var detta? Någonting har djupt gripit honom . . . . Dock tror jag ej att han begått någon stor synd.»    Hon hann ej tänka mer, innan mannen åter kom tillbaka.    »Jag ville säga dig ett par ord. Du kan skrifva mig till om allt, som förefaller häremellan och Svartskärstrakten. Och adressera brefvet till det vanliga värdshuset i Göteborg. Jag far dit först, och troligen kom- mer jag dit tillbaka.»    »Det vill jag visst.»    Han gick åter till dörren, men dröjde en minut i obeslutsamhet.    »Ja», sade han betänksamt, »du skrifver på Göteborg. Och märk noga – ifall någon sak inträffar, så kommer jag hem . . . . Ja, det gör jag troligen.»    I detsamma inträdde huspigan och berättade att länsmannen kom farande i allén . . . . .    Vid dessa ord återfick Moss med ens, liksom genom ett trollslag, sin vanliga min och sitt vanliga sätt. 
 
 
 
 
 46    Han skyndade ut på gården för att mottaga kommissarien.    »Välkommen, bror Lönnerholm . . . . Vigtiga förrättningar, kan jag tänka?»    »Satans fula förrättningar, bror . . . . hm, hm, . . . . och jag fruktar att de blifva ännu fulare. Om bror vill ge mig en frukostsup, fastän jag redan tagit en i kapellgården, så får jag tala om alltsammans och höra hvad bror tillstyrker.»    . . . . Men det är icke här vi skola göra kommissariens bekantskap. 6. Fem scener.    För att påskynda utvecklingen af hufvudhändelserna i denna afdel- ning, måste vi uti några scener inom samma ram framföra de hand- lande personerna med de omständigheter, i hvilka de äro inblandade. 1:sta scenen. P å s a n d r e f v e l n. Hjelm, som varit i yttersta grad öfverhopad af göromål efter all den tid, som han uppoffrat åt kapten Geistern, hade nu på aftonstunden två dagar efter den sorgliga tilldragelse, hvarom Majken skrifvit hem, gått ut att röra på sig, men icke åt den sidan, dit promenaden vanligen ställdes.    Fördjupad i affärstankar, var han just inne i en kalkyl af särdeles vigt, då han kände någon draga sig i armen. Och endast den omstän- digheten att tankekraften förut var så högt spänd kan man tillskrifva, att han icke med djupare uppmärksamhet följde hvad vi nu gå att teckna.    Någon vidrörde hans arm.    »Guds frid, herre!»    »Hvad är det – hvem är det» . . . . han väckte till med en känsla af obehag . . . . »Jaså, det är ni, gamlemor . . . . Vill ni tala med mig?»    »Ja, kära herre, det vill jag visst det! Jag har köpt mycke färgesaker på Svartskär och färgat många färgeplagg till folket.» 
 
 
 
 
 47    »Ah, jag förstår, ni önskar få lite kredit . . . . Nå, ert lager är icke större än det väl går för sig. Gå fram till boden och helsa från mig . . . . Farväl med er!»    »Nej, ursäkta herre, det var inte för någon kredit jag ville omaka herrn. Börta på Udden kan gudskelof klarera sej: hon sätter sej inte i större farligheter . . . . Men jag har spanat efter herrn i flere dar. Jag ville förtro herrn en sak, och jag har inte vågat gå rakt fram till herrskaps­ huset, eftersom jag då kunde ha blifvit sedd af mågen min, främlings- fiskarn di kallar’n.»    »Jag tror», svarade Hjelm, »att jag hört det han har någon mera föd- krok.»    »Så går talet, herre, och visst har han väl gömt några småting – men det jag nu ville tala om, är allt något djupvigtigt.»    »Men jag är så upptagen nu.»    »Det skall inte stå länge på . . . . Var så god och extimera sej att höra, herre, för jag skulle inte gått ur min stuga för småfnask.»    »Tala då, kära mor!»    »Det är tre dagar se’n jag vaknade en natt och hörde mågen min säga åt dottera, att om hon teg stilla för mej med det han ville ha för sej, skulle hon få bomullsgarn till väf åt sej och barnungarna.»    »Jaså!»    Hjelm rodnade. Han trodde nu hvad bodbetjenten Gustaf sagt om Holts påbegynta smugleri.    »Jag låtsade sofva», fortfor gumman, »men jag märkte mågen min gå till dörrn, och så släppte han in en, som inte var någon vanlig smug- lare. Jag hörde tydligt – för dörrn låg nära åt min sida – att det var Holten, kompanjon herrns.»    »Min goda gumma, jag vill icke höra mer! Jag fattar fullkomligt er välmening, men det är icke tillständigt för mig att lyssna till detta.»    »För Guds skull, herre gå icke!» Hon fattade tag i rocken. »Det är ännu vigtigare ting. Skulle jag sprungit ifrån färgekitteln och röke­ korfven, som småbytingarna kanske förstör, bara för att löpa aprill- spring? Kan j tänka så om den, som är sexti år i rundetal.»    »Släpp mig, kära mor – jag vill icke höra!»    »Jo, gu, vill j, bara j inte längre billar er in att det är småkrafs . . . . Hör nu detta: jag tror inte att det var om smugling – och hör, herre, j är känd för att vara en hederlig herre, men jag hörde en klok man säga att j ställer er bakom er egen lysestake.» 
 
 
 
 
 48    »Hvad menas dermed?» frågade Hjelm, som ej kunde afhålla sig från ett småleende.    »Jo, det menas så mycke som att j är så hederlig, att j inte ser eran egen rätt bara af fruktan att j då inte skulle se nog på andre mans.»    »Detta gläder mig – det var vackra ord.»    »Det är allt godt det. Men denna gång må j begripa att Holten för visso bedrar er på annat sätt. Dotter min somnade snart igen, och så gjorde jag med – för fattigmans arbetsdag är för tungsam att göra en länge sömnelös på natten; men jag är gammal och inte vid något vidare helsa: derföre sofver jag inte i rolighet. När jag vakna igen, brann ännu ljus i sidkammarn; och som jag då trodde att mågen min gått ifrån ­ljuset osläckt, så steg jag opp – men så det klack för ett klackande i bröstet på mej, då jag genom nyckelhålet såg mågen min ta emot ett papper, som Holt först mumlade igenom . . . .»    »Något affärsbref troligtvis?»    »Nej, herre, det lät inte så. De nämde ert namn, och mågen min sa’ till Holten: ’Så snart jag sett det!’ Men hvad han skulle se sporde jag inte till. Mågen stoppa pappert på sej, och Holten såg ut som om den, jag inte vill nämna, hängde både inom och utanpå honom . . . . Nå, herre, begriper j nu något?»    »Nej, ingenting annat än hvad jag icke vill begripa. Men jag tackar er så vänligt . . . . Kom fram, när jag kan tjena er med något!»    »Det gör mej ondt om er, herre! Eran envishet säger så mycke som att det var ett ord så godt som två, det ordet han sa’ att j står bakom er egen lysestake . . . . Farväl med er – nu har jag talt ut mitt och skall inte längre hindra er.» 2:dra scenen. P å U f k l i p p a n.    »Se så, ja ha, nu är den glädjevälsignelsen förbi!» sade gamle Petter Gädda, i det han, inkommen i stugan, efter att från klippan ha åsett Majkens afresa, steg fram till lots-far.    »Det anstår mej inte alls», svarade gubben, som låg i sin lave, »att jag skulle få hållas vid sängen i dag också. Jag ville gerna ha sett den synen du såg! Hon kommer kanske igen en gång till innan hon reser.»    »Baraste jag nu plockat bort sakerna, som hon hade med sej – sådan qvinna hon är: sicken butelj . . . . Det är ingen barnungsbutelj det – så 
 
 
 
 
 49 skall vi tala ett allvarsord om det hon berättade oss, kyrkelysningen menar jag.»    »Ja, skynda dej, du, jag är i stort spännetag med mej sjelfver. Skall en så, eller skall en så? Det kan bli rödt och svart på bägge hållen.»    »Här är jag nu . . . Och nu tänker jag, du lots-far, att vi kunde hålla en sådan der premiss som Göteborgsherrarna håller. Men vi skall fara var- liga, när vi väger opp svårigheterna och sätter dem i mätning med sam- vetet, så att vi inte tar mer i ena nypan än i den andra . . . . Men huru känner du nu med sidan din – vill hållestygnen hugga på alltjemt?»    »Det blir bättre efter det Majken lade på, och om en eller två dar är jag åter på benen . . . . Du stod bättre palln, Gädda!»    »Åh, jag skyller inte. Men om inte Storke-Pelle hällat i mej hälften af groggflaskan – det var allt ett vackert hjelpedrag af Pelle – så hade jag kanske stått det måttligt. Och se’n såg inte jag den grufsamma syn, du hade för dej, när styrman slogs öfver bord.»    »Ja, du sa’ rätt, det var en grufsam syn! Och att då se den stackars kapten . . . . Hade styrman märkt hur kapten ville efter honom, skulle han visst känt en stor förnöjelseheder och tacksamhet för sådan äre­ bevisning af en förman.»    »Ja, Geistern – det ser en på’n – är en gullegod kapten och inte så styf till kroppen och själen som kapten Oddjers var; men finnen var en karekarl ändå och stolt att ha till ögnamärke, då han dansade på löjt- nantens gästabåd. Men Gud välsigne finnen! Han sofver nu alltväl på Grafvestranden, och lefver gör han också på Guds makt i helga para­ diset . . . . och derföre vill vi nu inte tala om någon annan än kapten Geistern och hans sak.»    »Rätt, min käre Gädda! Låt oss börja premissen. Från början vet du ju att jag hade velat ange Holten, men jag tveka ome’t . . . . det är ordet!»    »Och jag sa’: ’Låt oss bia!’ Det var mitt ord. Men se’n menar jag att både du och jag sållat och siktat våra tankar många gånger om i den saken. Hade inte Mossen varit med . . . .»    »Ja, det är hållhaken!»    »Ange vi Holten», återtog Gädda, »så dras Mossen med i rätte- gången, och det blir en skavank på hans gemyt och lefverne att han velat öfvertala sitt eget barn att bli hustru åt likplundrarn, och det skall gripa honom värre nu, än om det skett medan han var i rörelsen, för nu vill han vara riktigt storfolk.» 
 
 
 
 
 50    »Stor eller liten», genmälte lots-gubben, »är han ändå far till Maj- blomstret, hon som nu lagt salva på sidan min. Och drar en Holten inför domstol, vore det liksom att sätta schikanefläck på Majken sjelf, och inte kan vi löna henne så, att vi ha henne att slå ner ögona, när hon ser på far sin.»    »Det är förskräckligt, lots-far du, att vara innehafvare af en så vigtig hemlighet som denna här.»    »Ja, det är skräckligt!»    »Kapten, må tro, vill ha rätt på sitt, och ingen kan förtänka’n att han vill reda härfvetrån – det var ju hans egen hustru . . . . låt oss hålla oss ett litet biande fast vid den tanken!»    »Jag har hållit mej i den tanken», förklarade lots-far, »men jag kan inte finna att det skulle göra hvarken honom eller henne något godt, om den, som röfvat henne, får sin bestraffning här på jorden.»    »Det vet jag inte – kapten kan tänka annat.»    »Skall hämdbegäret då göra någon ärlig man sällare? Låt oss inte ta kapten med i räkningen, utan bara sjelfva summan, och då får jag det till detta här, att rättvisa alltid är rättvisa, men att en deremot inte alltid kan få rättvisan att gå i förlikning med samvets-lagen, som inte skulle vara mer än en, men som, hur jag vänder mej, jag alltjemt får tvåfaldig i den här saken.»    »Ackurat som med mej . . . . Hvad säger du, lots-far, om vi skulle re­ galt tala med Mossen?»    »Aldrig, Gädda: det må vi inte göra – då skulle han söka muta oss till tystnad, och förr än vi toge mutor, måste vi ju tala, och då står det inte till att rädda hvarken den ene eller den andre.»    »Du är så vis och misskunde-mildelig i dina tankar som om du varit med bland Frälsarens lärjungar . . . . nånå, de va’ liksom våra brors­ kamrater: de va’ inte annat än fiskare de heller, och jag kan godt se för ögona på mej huru de spatsera vid deras haf och lärde folket såsom du lärt mej vid vårat haf.»    »Tyst då, sådant tal är vanbördigt . . . . Vill du nu höra min sluteknut i premissen?»    »Huru låter den då?» frågade Gädda.    »Jo, den låter så, att jag justament kommer tillbaka till samma punkt der vi va’, när vi först fick höra tals om kapten och att saken skulle titta opp i dagen. Jag menar, förstår du, att vi tiger still, så länge en kan, för det är klokast att inte förhasta sej.» 
 
 
 
 
 51    »Sagdt – det kan också vara min mening. Men skulle det bli något slags tvingemål, som en inte nu kan begripa, då må vi låta billigheten och samvetet hviska oss i örat att en inte får höra på annat än det, som går riktigt rätt fram . . . . Och nu slår vi oss i rolighet, och jag går och lagar att vi får oss något i kak-sta’n.» 3:dje scenen. P å t u l l j a k t e n.    »Lägg till, lägg till!» ropade den unge befälhafvaren på tulljakten, då han fick inom synhåll den lilla båt, i hvilken Majken återvände från Ufklippan. »Lägg till – jag har ett par ord att säga dig!»    »Är det något vigtigt?» frågade Majken, i det hon efter framkoms­ ten lät sin käre befälhafvare hjelpa henne upp på jakten.    »Du skall sjelf dömma . . . . Jag har aldrig beklagat mig öfver min trägna tjenstgöring, men i dag reser jag, det vet Gud, med ovillig håg – resa måste jag likväl: tullkammarens angelägenheter gå framför allt.»    »Det förstås!» svarade Majken. »Men hvad är det nu som kommer dig att känna pligten så tung?»    »Hör, älskade . . . . du är frusen efter din resa, och jag skall icke för- lora mer tid än nödigt, om du vill värma dig med en kopp schokolad i kajutan.»    »Det säger jag icke nej till» . . . . Hon steg nedför de par trappstegen och in i det lilla rummet . . . . »Ack, min Gudmar, hvad vi voro lyckliga, då jag sist frukosterade här – det är nu öfver år och dag sedan.»    »Och mycket mer än ett år skall det icke bli, innan jag har kontrol- lörstjensten – jag är så säker på det som om jag redan hade den . . . . Men skall du bli kontrollörska?»    »Låt oss bara först få vår fullmakt», förklarade Majken leende, »så få vi sedan tänka på att använda titeln . . . . För närvarande tycks pappa vara så upptagen af andra tankar – jag begriper icke hvilka – att han syns ha rent af glömt oss.»    »Jag bygger icke på så lösan sand som hans distraktioner. . . . Någon- ting, som jag icke har tid och icke heller skarpsinnighet att utfundera, hvälfver sig inom hans hufvud; men du, som har både tid och fint för- stånd, utred det du – det tör vara vigtigt nog.»    »Du tycks sjelf, min käre befälhafvare, ha blifvit full af grubbel och 
 
 
 
 
 52 distraktioner – ty säkert var det något annat det der angelägna, som du hade att säga mig?»    »Sätt dig, min väna mö, medan jag ropar åt Sven . . . . Jag har ju så fördömdt brådtom, att jag till och med måste hushålla med mina säll- hetsminuter . . . . Sven, hvad tusan gör du, som icke kommer med scho- koladet?»    »Herre Gud, löjtnanten, jag kommer – det flyger nu inte af sej sjelf ihop heller . . . . Men här är det!»    Sven hade redan hufvudet genom dörren, i förhoppning att erbö- digst få säga någon grannlåt åt Majken, då jaktlöjtnanten sjelf tog brickan och slöt igen dörren så qvickt, att han icke hann mer än jemnt och nätt dra hufvudet tillbaka.    Medan Gudmar sjelf serverade den väna mön, återtog han:    »Har du sett en sådan otur som att icke få ligga ur sjön, då du är på Svartskär och i kapellgården!»    »Värre otur kan du nog få förspörja, min Gudmar, och vi träffas ju så ofta, att . . . .»    »Se så, älskade, jag vill icke höra ditt eviga förnuft!»    »Det var en annan sak!» svarade Majken, i det hon satte den ­urdruckna koppen ifrån sig. »Då reser jag genast, ty olyckligtvis är jag icke hågad för någon mer dårskap än den jag redan begått, då jag lagt till vid tulljakten – det kan vara nog med den.»    »Nå, men detta är icke alls i din väg – du blir stucken på din Gud- mar . . . . men så väl det klär dig . . . . ja, i mina ögon har du aldrig varit vackrare än just nu!»    »Farväl, herr befälhafvare – låt icke tullkammarn längre sitta emel- lan . . . . Gud vare med dig!»    »Majken, Majken, hvad tänker du på – jag har ju icke fått säga dig det jag ärnade!»    »Säg det då fort, ty om fem minuter är jag ute . . . . . . jag vill icke ha någon allvarsam förebråelse att göra mig, och det finge jag, om jag icke hindrade dig ifrån att uppehålla dig sjelf.»    »Hör då . . . . Jag kommer nu hemifrån, der jag legat i natt, och jag fann Thorborg i går qväll i en sinnesförvirring, som verkligen var märkvärdig.»    »Thorborg i sinnesförvirring – det var underbart! Jag såg henne icke i går . . . . du vet att jag då var på Svartskär.»    »Just derföre har jag måst träffa dig . . . . Hon var, stackars barn, så 
 
 
 
 
 53 frånvarande med tankarne, så upprörd, att jag flera gånger fann henne med tårar i ögonen, som hon sökte dölja.»    »Kunde det ha något sammanhang med kaptenen?»    »Ja, hvad skulle jag kunna tro . . . . Hon har ingen nervös känslighet eljest . . . . Det var åtminstone något af rätt allvarsam natur. Och en sak kan jag icke låta bli att grubbla på: hon uttalade en gång, då hon icke tycktes märka mig, med alla tecken af oro Hjelms namn.»    »Hjelms namn – hvad i Guds namn kunde det ha för gemenskap med hennes oro . . . . Anar du någonting?»    »Nej, hvad skulle någon förnuftig menniska våga ana eller tänka derom . . . . Jag hoppades att du skulle få veta det af henne.»    »Nekade hon att säga det för dig?»    »Ja, bestämdt.»    »Jag far genast dit, min Gudmar . . . . Huru snart återkommer du?»    »Åtminstone icke förr än i morgon vid middagstiden . . . . En sak ännu: När jag i går hemkom, smög sig ett stycke från byggningen en figur, som, såvidt skymningen kunde låta mig se, särdeles liknade Holt. Men då jag skulle gå närmare, hade klipporna redan bortskymt föremålet . . . . Var Holt borta i går?»    »Jag tror icke det, fastän han icke var inne vid bordet . . . . Men låt oss nu, min Gudmar, skiljas, så få vi hvar och en på sitt håll uppfylla våra åligganden.»    »Farväl då, min älskade! I morgon träffas vi åter.»    Och efter ett afsked, som någorlunda satte den unge tulltjensteman- nen i lynne, ledsagade han sin väna mö ned i båten.    Men något möte följande dagen kom ej i fråga, ty då Majken stigit upp på Svartskärsbryggan, fick hon den underrättelsen att der kommit bud och bref från hemmet.    Brefvet var från modern och meddelade henne att fadern så hastigt insjuknat, att hennes hemkomst var af största nödvändighet. Han hade sjuknat under en resa och måst vända om.    En timma sednare afreste Majken. 
 
 
 
 
 54 4:de scenen. I b o d k a m m a r e n. »Jaså, min käre Janne, du tror att jag är dummare än skäligt – men jag har ju sagt dig att prestsöner alltid måtte ha vett i någon vrå af hufvu- det, och det vettet säger mig, att likså säkert som jag nu sitter här och räknar dagkassan, har Holt något satanstyg för sig inne i magasinet!»    »Ja, gå dit och lukta, om du vill – inte hindrar jag dig att göra dig säker på det.»    »Det behöfs inte. Jag har hört – det är nog.»    »Vet du hvad jag vill låta dig förstå, Gustaf? Det är detta, att om far din var prest, så var väl farfar din ändå krukmakare – ty nog är du af krukebörd, efter som du inte törs gå in i magasinet.»    »Akta dig du att jag inte lägger dig på örat! Jag har gjort i min skyldig­het hvad som behöfs. Det är inte en timma sedan jag stod inför patron, och han svarade som sist att han inte ville veta något. Han lade ändå till, att hans och Holtens affärer inte skulle bli så gamla tillsam- mans.»    »Åh, gubevars, har du kunnat vara så galen på allvar att du sprungit till patron med sådana obevisade historier!»    »De kunna vara obevisade om du vill – men sanning är det . . . . och afbryt mig nu inte vidare i räkningen af alla dessa välsignade löspeng- arna!»    »Så sömnig du ser ut, Gustaf . . . . Hur många dalershögar har du fått i ordning?»    »Det är inte mer än femton än, och du har visst öfver tjugufem – det tar aldrig slut.»    »Jag räknar så qvickt jag . . . . Nu skall jag rulla in dem i papper och ställa opp dem på skåphyllan; och är du rätt sömnig, gå lägg dig du – du har ju ibland suttit uppe för min räkning. Jag skall göra det i qväll för dig.»    »Så hederligt det var . . . . Men du slarfvar väl inte och låter mig bära hundhufvudet?»    »Tycker du det! Då skulle du ju kunna säga till patron Hjelm, som är din gynnare, att det var jag som gjorde det, och, nej gu, vill inte jag ha något otaldt med honom eller, rättare, att han skulle få något otaldt med mig!»    »Så lägger jag mig då!»    Och Gustaf hade ej väl kommit i sängen, innan han sof som en stock. 
 
 
 
 
 55    Nu reste sig Janne i sin tur och lyste på kamraten med ljuset. Sedan han samlat ihop de uppstaplade slant-högarne, låste han in dem i skå- pet och släckte ljuset. 5:te scenen. I m a g a s i n e t.    Efter det Janne inträdt i denna del af huset, der vi förut varit, tände han en blindlykta och satte sig att vänta.    Till fördrifvande af tiden och för att hålla sig vaken, gjorde han emellanåt hemgång än i sviskonlådan och än i mandelfjerdingen.    Ändtligen hördes en knackning på den yttre dörren.    Janne skyndade att öppna.    Holt inträdde.    »Nå, har det lyckats – har Gustaf varit inne med rapport?»    »Det är tvärsäkert!»    »Bra . . . . Hjelm är då fullt öfvertygad att här fins något farligt i ma- gasinet?»    »Ja, det vill jag våga hvad som helst på, att nog är han öfvertygad inom sig; men han håller i sig med att ingenting se och ingenting höra . . . . Skulle jag nu få lof att göra herrn en fråga?»    »Låt höra den!»    »Hvad kan det tjena till att i sådan sak väcka opp herr Hjelms oro? Nog tycker jag, efter mitt vett, att om han ville blunda, så skulle han få det.»    »Jag vill nedlåta mig för den här gången att ge dig förklaring, men jag gör det icke utan att tillika ge dig en klok vink. Vill du komma fram i verlden, så tig, lyd och observera, men fråga sällan!»    Janne såg helt ödmjuk och afsnäst ut.    »Nånå, jag förlåter dig. Och hör nu förklaringen . . . . . Du torde minnas hur topp rasande Hjelm blef, då jag hade den stora smugelaffä­ ren med Mörkökarlarna. Han förhäfde sig då och lofvade i ord, som jag ännu mins, att intet lurendrejerigods vidare skulle komma in i huset.»    »Det vet jag ganska väl.»    »Begriper du nu min stolta tillfredsställelse öfver att stå på den obe- roende ståndpunkten att göra hvad jag vill, utan att Hjelm vågar röra sig. Han är vanmäktig i min hand och vill ingenting veta, blott derföre 
 
 
 
 
 56 att det skulle kosta på hans högmod att se sig ingenting kunna uträtta emot mig – ty naturligtvis kan han icke ange sin egen bolagsman.»    »Nu har jag det klart för mig, herre! Men jag ville inte hämnas för så lite.»    »Du är ännu för obetydlig att ha väckt någon känsla, som kan lära dig hur det smakar att få hämnas på en annans stolthet, och derföre kan du tacka Gud . . . . Och nu är det nog för i qväll! Jag går tillbaka till mitt eget rum.»    Han smög åter sakta ut.    »Planeradt från början till slut!» mumlade han för sig sjelf. »Få nu se om icke tron på kontrabandet skall göra tillbörlig verkan» . . . . Han skrattade med qväfd rörelse inom sig . . . . »Nu, sköna fru Emilia, hop- pas jag att vi en gång få göra slut på den der löpande räkningen, som vi hade emellan oss och som fick en sådan tillökning under den stora kontorsscenen . . . . Men rättvisligen taladt, kunna aldrig mina oförrät- ter blifva inbetalta. Vi skola dock försöka – vi skola dock försöka!» 7. Angifvelsen.    Vi gå nu två dagar tillbaka, eller till dagen efter den, då Majken från kapellgården afsände det bref, fru Moss läste högt för sin man och som orsakade hans beslut att företaga en ny rymning, ehuru den hindrades först af kommissariens besök och sedan af det illamående, som på- skyndat Majkens hemfärd.    På ifrågavarande dag, då Majken befann sig på Svartskär – jaktlöjt- nanten var ännu icke hemkommen – satt Thorborg inne hos fadern och språkade med honom. Kaptenen befann sig ensam på sin kam- mare, der han hördes gå fram och åter . . . . . .    »Det här konstiga lifvet blir riktigt opptröttande!» yttrade Vivika för sig sjelf, der hon stökade omkring i köket. »En är jemt på tågång, och aldrig såg jag menniska som satte sådan respekt i en kropp, som den häringe kapten: det är pertinent dagsens sanning att jag, som inte är rädd för klockarn en gång, är rädd för honom . . . . Om bara inte löjtnanten så ofta vore borta! När jag har den spelevinken Sven att stödja mej vid, går det nog an; men i stormväder till, piper det i hvar 
 
 
 
 
 57 vrå, och då kan jag inte få ur mina tankar qvinsmenniskan, som inte fick ligga i ro i sin egen graf . . . . Kors, hjertat riktigt bultar i mej på en så’n här skymningsstund, och gumsen undrar sej visst förderfvad öfver att jag inte kommer och ger honom nattfoder – men jag tror ­aldrig att jag törs’et.»    Kärleken till gumsen var emellertid en känsla, som talade högt inom Vivikas bröst. Hon tog ned lyktan från väggen och beredde sig att ­påtända en ljusbit, som fanns i ordning.    Men var det icke något som just nu krafsade på dörren?    Gumman hann jemnt och nätt att sätta lyktan med det otända ljuset ned på bordet: hon hade så när släppt den i golfvet – så häftigt darrade händerna.    »Herre Gud, hvem kan det vara – jag kände inte till handtaget . . . . Om det ändå vore klockarn: han kunde prata med gubben, så att ­Thorborg komme hitut . . . . Men det är inte klockarn, det märkes grant . . . . så gerna jag skulle ge’n qvällmål i qväll . . . . Kanske jag bara inbil- lade mej att det krafsa. Och intet lag har det nu mellan pastorn och mej: vi kan aldrig komma i något gräl: jag tror bestämdt att gubben är likså ledsen på kapten och alla de konstigheter, han haft med sej, som jag sjelfver. Det är riktigt ett gement lif – en kan inte säga om en är död eller rätt lefvande . . . . Hu, så det blåser!»    Sedan Vivika kommit till den öfvertygelsen att hon skrämt sig sjelf, tände hon på allvar ljuset i lyktan och tog sedan med dröjande rörelse ullsjalen från spiken på väggen.    »Hoj hoj hoj . . . . nu må då ingen inbilla mej att det inte var all­ varskrafsning – benen bära mej inte . . . . jag må så godt sjunka ned på kistan, och gumsen får ta sin komma bäst han kan, men inte blir det jag som fodrar’n med den stoppningen jag har i bröstet . . . . Och inte ­kommer Thorborg . . . . Kors, tänk, om det ändå bara vore vinden som skrämde mej?»    Snart blef likväl Vivika öfvertygad att hon icke hörde vinden såsom annat än bihang till de förnyade krafsningarne – och den stackars sjä- len var nästan skrämd ifrån vettet, då dörren sakta öppnades på glänt och en hand stack fram genom öppningen. Men det var icke blott en hand, utan det fanns också någonting uti den handen, någonting hvitt, som fläktade upp och ned.    »En stor synderska har jag varit», mumlade gumman i sin nöd, »men Herre Gud, låt mig inte resa af i min obotfärdighet!» 
 
 
 
 
 58    »Lyss der!» talade en röst, som Vivika var öfvertygad aldrig kom från menniskoläppar. »Lyss der och ta emot!»    Med detsamma flög der in genom dörren en hvit dufva – notabene enligt Vivikas påstående. Men då hon efter en lång stund hann till be- sinning och ingenting såg till vid den nu tillslutna dörren, började hon sakta flytta först en fot och så en annan, hvarefter hon for med handen öfver kroppen. Sedan hon förvisat sig att hon icke blifvit gastkramad, fästade hon sina ögon helt hjeltemodigt på den hvita dufvan, hvilken besynnerligt nog icke försvunnit med det andra, ehuru hon blifvit all- deles orimligt förminskad.    »Jag tycker det nästan ser ut som om hon blifvit förvandlad i ett bref . . . . ett trollbref – det kan en begripa; men den, som inte tar opp’et, det är jag . . . . Kanske är det så godt att jag tar det med eldtången och kas- tar det i spisglöden . . . . Eller om jag skulle bära in det till pastorn – han må väl kunna läsa all slags skrift.»    Hon gick baklänges till spisen, alltjemt med ögonen fästade på ­brefvet, och sedan hon fått tag i eldtången, knep hon hastigt om det och bar det till pastorns dörr, hvilken hon dock icke hann öppna, innan Thorborg kom ut.    »Nå, Thorborg, jag har opplefvat ting, se’n vi sist träffades, som maken skall vara letandes efter! Det här brefvet – kan Thorborg gissa sej till en tanke hvar det kommer ifrån? Det har kommit hit med gub- ben Noaks egen dufva, för någon annan dufva än den, som var med i arken, vill jag inte tro om så konstbesynnerliga konster som denna här gjort.»    Efter en dylik inledning afvaktade Thorborg helt tåligt fortsätt- ningen, ty ett afbrott hade varit att endast fördröja slutmeningen, hvil- ken hon ock till belöning snart fick höra, så lydande:    »Sedan Thorborg nu blifvit invigd med de här grufsamheterna, så må hon göra hvad det henne lyster med bådskapsbrefvet!»    »Det är helt enkelt ett vanligt bref!» svarade Thorborg . . . . »Besyn- nerligt nog, är det stäldt till kapten Geistern . . . . . . Ack, du gamla ­dåraktiga Vivika, det är visst från någon af besättningen, som blifvit räddad?»    »Hvad säger hon, Thorborg – skulle vi få ännu flere förlisingar? Nå, om jag visste att det inte var annat än en simpel lefvande menniska, som vågat sådan dristelig lek med mej, då skulle jag inte begära bättre än att få se den menniskan under ögonen, och inte tror jag då den finge 
 
 
 
 
 59 rosa marknan, för nu kan jag gudskelof röra armarna . . . . Jestament, gumsen svälter rakt ihjäl – jag måste ändå ge mej åstad. Thorborg lilla, vill hon inte följa mej ett litet för litet stycke, så ska jag baka pöse­ monkar till qvälln.»    Thorborg hörde ej gummans milda uppmaning och ännu mildare löften: hon hade redan aflägsnat sig.    Tunga som hans eget hjertas slag voro de steg, med hvilka kapten Geistern mätte golfvet i sin kammare.    Han ville sällan gå ned, emedan han utan tvifvel besvärades af ka- pellpredikantens frågor och välmenta försök att förströ honom. Efter sorgebesöket på kyrkogården och i kyrkan bestod hans enda syssel- sättning i att med händerna på ryggen eller armarna korslagda öfver bröstet vandra fram och åter.    Med brefvet i handen kom Thorborg nu uppför trappan.    Hon lyssnade.    »Ack», sade hon, »alltjemt denna eviga vandring! Han blir ej trött . . . . han vet ej af att han går . . . . Herr kapten» – hon klappade på – »får jag komma in med ett bref?»    »Ett bref?» Han öppnade dörren . . . . . »Jag tackar er! Är det från kommissarien?»    »Jag vet ej från hvem det är . . . . Herr kapten har glömt att tända på ljusen – jag skall göra det.»    Och snart var Gudmars trefliga kammare ännu trefligare genom be- lysningen af ljusskenet.    Kaptenen satte sig i soffan med brefvet. Men icke förr hade han ­brutit det och kastat ögonen öfver detsamma, än han uppgaf ett rop af bestörtning.    »Ha . . . . ändtligen skall denna natt få stjernor!»    Han reste sig upp och stod framför den häpna Thorborg en helt annan gestalt, en helt annan själ. Kroppen bar upp sig med en kraft, som icke var blott viljans: det var dess egen spänstighet. Ögonen lyste med själens eld, men denna eld var upptänd af en grym sinnesrörelse: det var hämdens och hotets blixt som der blixtrade.    »Hvad i Guds namn, kapten Geistern, innehåller detta bref? Jag vågar fråga så, emedan det kom hit på en så besynnerlig väg.» 
 
 
 
 
 60    »Hvad det innehåller? Måhända en lögn, ty der står ett namn, som faller sig underligt här . . . . Men det kan dock vara en sanning, efter- som allt under solen är möjligt.»    Han upptog åter brefvet och läste det om igen.    Thorborg gick emot dörren. Det vore så godt att lemna honom ­allena med sina tankar . . . . Hon anade föga hvilken djup del hon skulle taga i dem.    Kaptenen såg upp.    »Nej, hvad gör ni – jag tror ni går?»    »Önskar ni då att jag dröjer?»    »Ja, om jag får be er vara så god . . . . Ifall jag talar med er i en vigtig sak, skulle ni då kunna tiga?»    »Om det är nödvändigt.»    »Det är fullkomligt nödvändigt . . . . Men, säg mig, är er bror åter- kommen?»    »Nej, icke ännu.»    »I sådant fall hyser jag en ännu lifligare önskan att tala med er. Men jag upprepar att tystnad är nödvändig!»    »Då blir andra frågan om det kan vara kapten Geistern till något gagn att inviga mig i den der hemligheten, som synes så vigtig?»    »Om er bror varit hemma, skulle jag måhända ha föredragit honom – men också blott måhända. Med någon måste jag tala . . . . Får det bli med er, hvars klara och oförvillade blick säkert ser längre än mången annans?»    »Nåväl, säg mig då hvad ni vill . . . . Men låt mig först nämna huru brefvet kom hit.» . . . .    Hon meddelade det redigaste af Vivikas berättelse.    »Häröfver förundrar jag mig ej – ett dylikt bref måste naturligtvis komma hemlighetsfullt . . . . Läs det nu!»    Thorborg emottog skrifvelsen. Och allt som hon genomgick den, uttryckte hennes ansigte de uppskakande rörelser, som hon erfor, då hon förnam den fasansfulla anklagelsen mot Hjelm.    Det förstås af sig sjelft att det var samma angifvelse som Holt dikte- rade för främlingsfiskaren under deras nattliga sammankomst på Udden och hvilken denne nu, under jaktlöjtnantens utspejade från- varo, skaffat till bestämd ort.    Med afsky, med förakt och fasa kastade Thorborg ned brefvet.    »Huru», frågade hon, och nu fanns en blixt äfven i hennes öga, 
 
 
 
 
 61 »huru vågar ni, kapten Geistern, att ett enda ögonblick sätta tro till denna nedriga uselhet, hvarmed någon fiende sökt svärta den heder­ ligaste och samvetsgrannaste man?»    »Jag tänker nog att våga mer!» genmälte kaptenen med mörk blick.    »Hvad – om ni tillåter mig fråga – skulle kapten Geistern kunna göra med det här, ett utan tvifvel för syndapengar köpt papper utan namn under?»    »Hvad gör man med en anklagelse, då man söker efter upplysningar i en nattsvart sak? Förstår ni ej det?»    »Nej, det förstår jag icke – derföre frågar jag. Detta papper håller jag åter i min hand, och jag tror icke att jag skulle sofva mindre godt, om jag nu företoge en handling, som . . . .»    »Akta er – ni står bestämdt för nära ljuset. Jag ser att ni icke är opar- tisk. Ni älskar denne man, ni älskar hans hustru. Då fattar ni ingen- ting. Det är på samma sätt med hvar och en, när partiskheten kommer i spelet. Derföre skall jag endast taga råd af min egen tanke.» . . . . Han utsträckte handen efter det vigtiga brefvet, och sedan han erhållit det, gömde han det i bröstfickan.    »Men säg mig nu», uppmanade Thorborg, »hvad ni ärnar företaga? Har ni till hälften gifvit mig ert förtroende, så måste jag ega äfven den andra hälften.»    »Den skall icke vara er förnekad – vill ni vänta blott i tre minuter?»    »Det måste jag väl.»    Han gick fram till skrifbordet, lagade i ordning ett papper och skref med en hand, som knappt hvilade, innan det var färdigt, nedanstående bref.    »Se här», sade han, bjudande det åt den unga flickan, »här har ni andra hälften af förtroendet!»    Thorborg tog det skrifna bladet och läste det halfhögt:           »Herr kommissarie!    Jag anhåller härmed att ni täckes benäget infinna er i kapellgården med allra görligaste första. Skriftlig angifvelse har blifvit gjord i den sak, som jag efterspanar, anonymt, men tydligt.                                    Ödmjukligen                                          O. Geistern.»    »Och följden af detta anmodande», frågade Thorborg sakta, »hvad blir den?» 
 
 
 
 
 62    »Sannolikt . . . . men det få vi se. Det är icke jag, utan lagen – märk det – som bestämmer hvad här skall ske eller icke ske.»    »O, kapten Geistern» – Thorborg ihopknäppte de små hvita hän- derna, och hennes ögon fingo ett genom tårarne ännu vältaligare språk – »o, kapten Geistern, hör mig . . . . gör icke detta!»    »Hvad ber ni mig om – skulle jag, maken, lemna en angifvelse om hennes plundring utan afseende? Hvad är allt annat för mig emot ­hufvudändamålet att få denna hemlighet afslöjad? Hvad är – jag må vara henne aldrig så förbunden – en främmande qvinnas böner och tårar emot detta . . . . Säg ingenting . . . . ingenting . . . . jag är en hård man.»    »Åtminstone skall jag säga en sak: Kapten Geistern, ni vanhedrar er sjelf genom denna handling – jag menar handlingen att . . . . o, jag för- står den nog, men jag är icke i stånd att utsäga den.»    »Ni misstager er!» svarade kaptenen kallt. »Jag kan i denna sak icke vanhedras.»    »Hjelm ännu mindre, ty han är höjd öfver all nedrighet, och jag vill gerna dö på att ni hos honom ingenting skall finna?»    Kaptenen betraktade henne med en skarp och uthållande blick.    »Jag vet icke», sade han, »hvad det var för en enfaldig svaghet af mig att tala med er, men jag vet att jag ångrar denna svaghet. Jag lemnade för mycket i era händer, och jag tror att er pligt är att försäkra mig att ni ej kan missbruka detta förtroende! Ni lofvar ju allvarligt att icke gifva den minsta vink?»    Thorborg gjorde en afvärjande rörelse med handen:    »Om ni ej vore gäst i detta hus», svarade hon högtidligt, »så skulle jag betrakta denna erinran som den högsta förolämpning. Nu, såsom gäst, såsom nyss tillfrisknad, såsom främling och obekant med den person, till hvilken ni talar, bör ni kunna påräkna något öfverseende – och jag vill blott innerligt önska att, innan ni uttager steget, Gud måtte bättre upplysa er! Hvad mig beträffar, har jag ännu icke brutit mitt ord.»    Hon gjorde en lika högtidlig helsning och lemnade rummet.    Men i trappan upphans hon af kaptenen.    »Det är mig omöjligt», sade han häftigt, »att förlika mig med den tanken att så skiljas vid er, som varit så huld mot mig. Jag besvär er, kom tillbaka på ännu en liten stund!»    Thorborg kunde icke neka. Hon egde väl sjelfkänsla, men ingen stolthet, och den vänliga bönen försonade allt. 
 
 
 
 
 63    »Nåväl – här är jag åter . . . . Hvad vill ni nu säga mig?»    »Jag ärnar göra en anklagelse . . . .»    »Jaså – jag trodde att ni ärnade göra en afbön.»    »Egentligen båda delarne . . . . Huru kunde ni, Thorborg» – (Vid detta namn helt enkelt uttaladt, kanhända afsigtslöst, rodnade den unga flickan så starkt, att ingen ros rodnat djupare) – »hur kunde ni, emot vår öfverenskommelse, påminna mig om min sjukdom? Icke är jag sjuk nu! Min tystnad har under sista dagarne varit sorgens, icke sjukdomens. Den skakning, som jag ej vill vidröra och som efter mensklig beräkning fullkomligt skulle bryta min kraft, har i stället stärkt den. Jag har nu åtminstone ett mål att lefva för: jag hoppas med vanära få se brännmärkt den, som är skyldig till det begångna rånet. Sedan får jag kanhända ro . . . . Men mot er gjorde jag illa, då jag – om också blott för en sekund – upptog den föreställningen att ni, af hvil- ken orsak som helst, skulle kunna bryta ert löfte.»    »Vi vilja förlåta hvarandra, kapten Geistern . . . . Men, då vi nu äro fullkomligt försonade, må ni tillåta mig förklara att min sorg blir gränslös, om jag ej kan öfvertala er att afstå från den grymma föresat- sen att lyssna till en sådan angifvelse som denna. Jag vet att herr Hjelm har en låg fiende . . . . och hur illa jag kanske nu gör, säger jag dock att det troligen är han som här vakat.»    »En fiende – man får sällan fiender utan anledning.»    »Det vet jag . . . . och anledningen här är lika syndig som den är far- lig att vidröra.»    »Ni intresserar mig djupt – vågar jag be er fortsätta?»    »I förlitande på er heder och öfvertygad att de ord, jag nu skall säga, äro de enda, som kunna beveka ert hjerta, anser jag mig böra vara öppen­hjertig.»    »Det kan ni också fullkomligt vara!»    »Har ni känt, kapten Geistern . . . . dock denna fråga är öfverflödig . . . . . ni har åtminstone hört talas om svartsjukan?»    »Naturligtvis . . . . Vidare!»    »Den mannen, som jag menar», återtog Thorborg, »hyser i hemlig- het en stark kärlek för herr Hjelms hustru, om någon känsla i ett så- dant hjerta som hans kan få namn af kärlek, ty hans hjerta är fullt af hämd, afund och svartsjuka emot den han betraktar som sin fiende. Att jag har uttalat så mycket ondt om en menniska, smärtar mig ­grufligt, och jag vet knappt om jag kan förlåta mig det. Må det åt- 
 
 
 
 
 64 minstone tala till er och komma er att fatta den öfvertygelsen, att en sådan man, styrd af mörka passioner, kan tillåta sig hvad som helst.»    »Era ord skola ej vara bortkastade . . . . jag vill tänka noga öfver dem. Men i alla hänseende måste detta bref tidigt i morgon afgå till läns- mannen. Först efter pröfning med honom kan beslut fattas, och jag fruktar att det icke lär bli mer än ett – ty bedraga er kan jag ej, ni sam- vetsgranna och högtänkta varelse!»    »Ack, min Gud, jag vann då ingenting – lofva mig åtminstone att vänta tills min bror kommer hem och ni fått öfverlägga med honom!»    »Nej, numera förtror jag mig icke vidare till någon lefvande själ, utan till lagens utöfvare. Det skulle endast bli att bestå en ny strid . . . . Och nu, fastän jag icke kan efterkomma er vilja, ber jag er af hela min själ förlåta mig att jag måste vara sträng. Ni bör i alla fall vara tröstad af den öfvertygelsen att då Hjelm är oskyldig, kan ingenting farligt hända. Hans heder blir ju i det fallet lika oantastad . . . . Nå, se ej så out­ sägligt bedröfvad ut . . . . Hur olycklig jag är att ej kunna tillfredsställa er . . . . . Men jag förmår det ej. Min själ skulle då bli utan ro.»    Thorborg svarade ingenting.    Tårarna ville qväfva henne. Och denna gång gjorde kaptenen, då hon gick, icke något försök att hålla henne tillbaka.    Hvilken natt och hvilken dag derefter genomlefde ej Thorborg!    Då Gudmar mot aftonen kom, visste hon att brefvet till länsmannen hade afgått och att denne utan tvifvel skulle infinna sig under loppet af den påföljande dagen.    Det var för den unga flickan en hård smärta att höra broderns ömma och enträgna frågor och ej kunna svara.    Hvad hon nu önskade att ej hafva vetat något.    Hon hoppades i början att det skulle blifva ett förtroligt samspråk emellan Gudmar och kaptenen. Och nog samspråkade de både länge och förtroligt – ty de hade fattat en hjertlig välvilja för hvarandra – men något sådant som Thorborg påräknat hördes ej af. Kaptenen höll sitt ord . . . . . . . .    Den ädle, omisstänksamme Hjelm, antastad till heder och ära . . . . Den arma, arma Emilia – huru skulle hon, hon isynnerhet, kunna bära detta? 
 
 
 
 
 65    Så ljöd det oupphörligt inom Thorborg, men derjemte tackade hon Gud att Emilia åtminstone hade Majken.    Och hon tackade äfven Gud derföre att Majken nu icke fanns på ka­ pellgården. Det hade blifvit en förfärlig ansträngning att dölja hemlig- heten för vännens pröfvande blick – den var skarpare än broderns.    Gudmar var emellertid förskräckt för sitt helgonbarn, sin lilla älfva, och hade, såsom vi veta, under mötet på tulljakten anförtrott henne åt sin älskades omvårdnad.    Fru Moss’ bref hindrade likväl uppfyllandet af Majkens löfte. Hon var visst vid förbiresan uppe på kapellgården för att taga afsked, men under de ögonblicken kunde Thorborgs rörelse icke märkas, ty den blef liksom upptagen i Majkens egen. Och denna öfvertygade sig att hennes käre befälhafvare sett i syne.    Så bortfor från Svartskärs-stranden den fasta och trogna vännen utan en aning om de moln, hvilka sammandrogo sig öfver deras hufvu­ den, som hon der qvarlemnade. 8. Blommorna vid randen af djupet.    »Det är ju alldeles förfärligt att det skall vara så svårt att lemna dig om morgonen, min lilla hustru!» sade Hjelm i det han gjorde sig färdig att gå till dagens vanliga åligganden. »Men jag gissar att du sjelf kan förklara hvaruti hemligheten består?»    »Ja, det kan jag fullkomligt!» svarade Emilia glädtigt. »Förut, när vi frukosterade med Holt, hade ni en hop affärssamtal; men nu, sedan han behagat taga bodkammaren till frukostrum, så att vi dricka vårt kaffe på tu man hand, blir du totalt bortskämd genom alla de små om- sorger, som jag icke kunde visa dig då i hans åsyn.»    »Ja ja», återtog den äkta mannen, »det torde ligga mer sanning i det der än du sjelf tror, ty jag ser på dina skalkaktiga ögon att du söker be­ tydelsen djupare.»    »Till exempel deruti, att du på det hela taget icke synnerligen älskar kontorsgöromålen?»    »Det är ett fullkomligt misstag . . . . Kom, min Emilia, och gå med mig ett par slag genom salen, så får jag anförtro dig något, som du icke anar!» 
 
 
 
 
 66    »Ack, hvad kan det vara? Säkert något glädjande, som ersätter mig ledsnaden af Majkens hastiga afresa i går.»    »Det hoppas jag nog. Vet du att jag, tvärtemot hvad du påstår, älskar affärerna med en känsla, som rätt snart stegras upp till passion.»    »Du . . . . Nå, som en ny passion gläder jag mig ej deråt.»    »Hör – genom kontoret går vägen till förmögenhet. Med förmögen- het kan man utvidga spekulationerna, så att behållningen stiger till rike­dom. Och då man blir rik – åh, då man blir rik!»    »Men är det väl du, Åke, som sätter värde på att samla penningar?»    »Lita på det! När jag varit affärsman en 9 à 10 år, då äro vi ännu helt unga personer, menniskor, som kunna älska och njuta af lifvet.»    »Nåväl . . . . Jag kan ändå knappt tro att det är du som utvecklar allt det här!»    »Derföre att du hittills icke i grunden känt mig . . . . . Hör nu slutet af min utveckling. När man är rik och oberoende, reser man med sin unga, sköna och älskvärda hustru utåt nya trakter af Guds herrliga verld. Man nedsätter sig der man finner sig bäst och lefver ett ljuft, lycksaligt och framför allt ett lugnt lif, der man har rättighet att åter- taga fordna kära vanor. Och hvad i verlden kan vara gudomligare än att vid en öm och hängifven makas sida få sysselsätta sig med sina älsk- lingsstudier och måhända äfven något skrifställeri . . . . . Se der mitt mål – märk, jag säger icke min dröm!»    »Älskade Åke, om jag ej så väl behöfde spara mina ögon, så att de ännu äro vackra vid den saliga tidpunkt, du talar om, då skulle jag icke nu kunna afhålla mig ifrån tårar – ty de komma lika väl vid glädjen som vid smärtan. Huru skön och hög är ej blotta aningen om denna framtid, då du har nått ditt mål – och du når det nog, ty när en man med din sansade och samlade kraft rätt vill något, går det bestämdt.»    »Smickrerska!»    »Men säg mig, min dyre vän, hvarföre behöfver du försaka dina böcker? Den njutningen kunde du väl redan nu bestå dig. Du har ju mången gång, sedan den tid vi flyttade hit, under helgerna haft ledig- het att sysselsätta dig med hvilken läsning du helst önskar.»    »Det vill jag förklara dig . . . . Börjar jag först att vid de så kallade ­lediga stunderna läsa någonting annat än de lättare saker, som jag skaf- fat mig för vårt gemensamma nöje, så fruktar jag – jag känner mig till­ räckligt grundligt sjelf – att göromålen gång efter annan kunde få stå tillbaka. Sådant duger icke. En köpman måste vara köpman, och de 
 
 
 
 
 67 systemer, som han uppgör och följer, ha föga sammanhang med dem jag fordom studerade och uppgjorde. Köpmannens logik bör ligga i samvetet, och någon annan gagnar honom ej.»    »Af allt hvad du säger höra likväl att handeln måste vara dig grufligt motbjudande, min Åke!»    »Ja, bodhandeln är mig ända till leda motbjudande. Men kalkyler och affärer i stort, försäkrar jag dig, göra mig så mycket nöje jag kan ha af något, som ej ligger inom de bokliga kunskaperna.»    »Men, min älskade, om handel i gross mest passar dig, hvarföre då fortsätta minuthandeln?»    »Tyvärr skulle den förutan denna förträffliga lägenhet förlora sig. Svartskär måste förena båda slagen af handel och gifver just derigenom en långt högre behållning än jag skulle hafva i någon af städerna med det rörelsekapital, jag nu förmår sätta i gång. Då Holt utgår ut firman, blir det ej utan att jag gör en kännbar förlust i den del af verket, som han skött. Men jag hoppas kunna skaffa mig en pålitlig och skicklig bokhållare. I öfrigt stå förhållandena så, att vi kunna åstadkomma del- ningen utan att det unga huset tager någon skada, såvida Gud bevarar kraft och helsa och inga oförutsedda stötar komma.»    »Ack, icke komma några stötar till dig, som är så försigtig, redlig och omtyckt!»    »Det, min Emilia, står i den allsmäktiges hand. Vi skola emellertid hoppas; och blott vi bli fria från Holt – ty det gagn, som han gör huset, ger han i tusenfaldig skada åter genom den afsky vi båda erfara af hans närvaro – då flyttar lugnet och trefnaden fullkomligt in i vårt lilla bo.»    »Ja, om jag kunde räkna till den dagen!» suckade Emilia. »Jag tycker att solen måtte få ett nytt sken efter den stunden, som belyser hans ­affärd.»    »Vet du», återtog den unge äkta mannen under fortgången af dessa förtroliga meddelanden, »egentligen har jag nu ämne till ganska stor oro. Jag har kommit underfund med att han åter börjat sin farliga lu- rendrejerihandel.»    »Hvad säger du! Och i detta ämne hade du ju hans löfte?»    »Hans löfte – hvad är för honom tro och lofven! Och jag kan ej ­tvifla, ty jag har underrättelser från två särskilta håll. Emellertid för- bjuder mig min egen heder att röra mig i denna angelägenhet.»    »Härigenom är du väl äfven fri från all ansvarighet för den olycks­ händelse att . . . .» 
 
 
 
 
 68    »Tyst, tyst, älskade! En visitation här hemma skulle ju träffa firman Hjelm & Holt . . . . Jag önskar att Guldbrandsson emellertid måtte vara öfverhopad af sina affärer på vattnet.»    »Guldbrandsson – gud bevare oss ifrån att få med honom andra än vänskapliga förbindelser – hans namn påminner mig åter om Majkens . . . . Tänk . . . . tänk, om Moss skulle dö!»    »O, tänk icke på något gladt som skall inträffa i följd af döden! Så skulle ej heller Majken önska sig bli lycklig.»    »Deri har du tusen gånger rätt, och det var orätt sagdt af mig . . . . Men det smärtar mig att se henne, som aldrig beklagar sig, ständigt få lida och bida, medan jag sjelf är så outsägligt säll.»    »Du tillstår det» . . . . Hjelm drog sin unga sköna hustru allt närmare intill sitt hjerta . . . . »Vet du att du just icke öfverflödar med sällhetens bevisande: jag får blott läsa den i ditt väsende.»    Emilia tänkte nu med tacksamhet tillbaka på sitt första allvarliga samtal med Majken om kärleken. Sedan sade hon:    »Hvarföre längtar du nu efter de bevisen, min egen Åke? Jo, derföre att du icke stundligen emottager dem. Mitt fel i början af vårt äkten- skap var just det, att jag var alltför öfverflödande med mina känslor. Du anmärkte det ju stundom sjelf, och det var klokt.»    »Jag vet icke om jag ej snarare var oädel emot dig den tiden. Det säkra är att jag många gånger lider alldeles förfärligt vid minnet af hur stor synd det då var om min lilla hustru.»    »Åh, det vet jag visst – den skolan behöfde jag ganska väl genomgå. Och att du nu i dina minnen klemar med mig kommer blott af din kär­ lek. Det är således din egen kärleks känslighet som lider; men då denna kärlek icke fanns, led du ej, utan kände dig helt lugn i utöfvandet af ett rättvist handlingssätt, såsom du ansåg det vara.»    »I denna djupa sanning ligger tyvärr en långt grymmare ironi än du vill gifva den, och lika sannt är att du, som tycktes ha alla anlag att blifva en på en gång pockande och sentimental hustru, som aldrig skulle finna måttan i någonting, nu i stället blifvit en hustru så lagom anlitande sina många resurser, felen inberäknade, att du i ordets fulla mening blifvit en förtjusande hustru . . . . Men, kors i herrans namn, klockan slår ju 10 . . . . Icke ett ord mer om kärlek – du ser sjelf hvad det är för en tidspillan. I morgon får du icke uppehålla mig.»    »Det var alls icke jag som uppehöll dig, utan det var den gudomliga planen du meddelade mig angående vår framtid. Emellertid, i afvaktan 
 
 
 
 
 69 på den, kunna vi hjelpa oss med den lycka, som vi ha . . . . Och nu ilar också jag till mina göromål – jag har min mottagningsdag i köket . . . .»    ». . . . der du delar med dig af din lycka. Gud välsigne din verksam- het, min lilla Emilia!» Han nickade hjertligt åt henne och gick.    I köket sutto hela långbänken utefter en mängd qvinnor af alla ­ åldrar med spånad, stickning, väfbundtar och alla slags förfärdigade arbeten.    Det var en vacker syn att se den unga husmodern gå från den ena till den andra, med deltagande underrätta sig om deras förhållanden och med innerlig godhet afhjelpa dem så långt hon kunde.    »Se här», sade hon, då hon vid slutet af runden fann den ännu ­ ganska vackra Pernilla, främlingsfiskarens hustru, »här får jag en ny ­bekantskap. Jag känner nog igen unga mor från Udden, och om det är fråga om arbete, så tror jag att jag ännu kan skaffa lite spånad.»    »Nej, tack, snälla fru – alla barnungarna ge mej så fullt göra med att hålla ihop trasorna omkring dem, att jag inte kan hinna med några för- rättningar åt andra; och hinner jag något mer, så hjelper jag mor med färgkokningen och korfrökningen.»    »Det är tillbörligt . . . . Kan jag då eljest vara Pernilla till någon tjenst?»    »Om det vore så beläget för frun, så skulle jag gerna be att få tala ett aparte-ord!»    »Är det brådtom?»    »Jag kan inte rätt svara på det – men för min del har jag visst ­brådtom.»    Den unga hustrun såg så nedslagen och betryckt ut, att Emilia ­ genast lemnade alla sina öfriga gäster och gick med Pernilla in i köks­ kammaren, hvars dörr hon tillslöt.    »Säg mig nu hvad det kan vara? Är det något bekymmer som jag förmår afhjelpa, så var säker om en god vilja.»    »Gud bättre så visst, kära fru, jag vet inte hur jag skall komma fram med hvad jag har på hjertat . . . . men tiggeri är det inte, det säger jag klart ifrån mej på fläcken.»    »Kanske det är någon oro inom ert husliga lif som ni vill rådfråga mig om.» 
 
 
 
 
 70    »Det kan allt hända.»    »Rör det er man?»    »Det kan allt hända.» . . . .    Pernilla förde förklädssnibben till ögonen.    »Har han ej arbete?»    »Nog har han arbete – men om det är sådant slag som vår Herre tycker om, det är en annan sak . . . . Det fins en man – frun känner’n väl – en grufsam man, efter hvad jag kan dömma i mitt förstånd. För några dar se’n var den mannen en natt hos Tolle, min man, och de gjorde en gerning, som de satte i skrift, för Tolle hade sedan ett bref i plånboken, och det brefvet är nu borta, för jag titta efter’t i natt, som var, när han sof.»    »Såg ni utanskriften?»    »Nej – det var det jag ville åt, men Tolle passa’t för väl.»    »Nå, hvad fara, kära Pernilla, fruktar ni då af det brefvet? Jag ser att det så mycket oroar er.»    »Ack, fru lilla, hon är så fasligt ung, så fin och grann och så obe­ lefvad – det kan en nog förstå – på sorgesamma saker, att en liksom drar sej för att sätta henne i bekymmerna . . . . Jag hade hört att mam- sell Majken skulle vara i närvåna. Herre Gud, om hon kunde komma hit! Hon är så reelt belefvad i allting, stort och smått, att hon sätter lik­ som stötter under ens egna tankar.»    »Tyvärr har hon rest hem. Men är det något i det der brefvet som ni fruktar kan göra mig bedröfvad, så säg det fritt – ty ehuru jag är ung, har jag ändå förmåga att bära bekymren, fast jag icke tror att detta kan komma att röra mig.»    »Det får då frun sjelf räkna ut . . . . Saken – det är jag ganska förvisso säker på – anbelangar ingen annan än fruns egen man. I sömnedvalan sa’ Tolle: ’Jag har sett’et hos Hjelmen . . . . jag svär på att jag sette’t hos Hjelmen’.»    »Ganska förundransvärdt – och mannen, som besökte er om natten, var naturligtvis herr Holt?»    »Ja, så var det!» svarade Pernilla med en djup suck. »Och jag hoppas att jag inte gjort något synnerligen ondt i det att jag erkände det!»    »Gud ser till er innerliga välmening, er vackra samvetsgrannhet, och jag tackar er på det högsta för båda delarne. Dock tror jag icke, kära Pernilla, att saken är af den vigt, som ni föreställer er; men lika rätt­ sinnigt var det af er att komma hit till oss . . . . Och medan jag nu går att 
 
 
 
 
 71 tala med min man, så lofvar ni mig att dricka en kopp varmt kaffe innan ni ger er af!»    »Nej, nej, kära frun, jag är så rädd att Tolle saknat mej – jag tycker att han liksom vaktat mej på de sista dagarna – och dessutom är mor inte frisk . . . . Låt mej nu säga bara ett enda ord till!»    »Och det är?»    »Gör sej nytta, om hon kan, kära fru, af det jag sagt, men blottställ i Herrans Jesu namn inte en stackars hustru, som aldrig skulle gått i denna uppstudsigheten mot sin egen man, om hon inte trott att det hade varit Guds vilja! Och på annat ställe vill jag aldrig tala emot Tolle. Han är god mot både mej och barna och mormora; och en är mycke olycksam, när en skall ställa sej liksom i härnad mot den, som en har sin kärlighet och äkta tro till.»    »Ack, så väl jag förstår er uppfattning! Var förvissad att jag skall minnas såväl den som er begäran . . . . Och nu tack och farväl tills vi härnäst träffas! Räkna alltid på mig – alltid.»    Helt tankfull aflägsnade sig Emilia, medan Uljana nu gjorde stor kaffebjudning öfver lag i köket . . . . . . . . . . . . . . . . . . . . . . . . . . . . . . . . . . . . . . . . . ..........................................................................    »Skall jag gå upp på kontoret?» tänkte den unga frun för sig sjelf. »Det torde vara orätt att störa Åke, just när han börjat sitt arbete – men kanske kan det också vara nödvändigt. Troligen rör det här Holts smyghandel . . . . jag ville ej fråga den stackars hustrun, men säkert ­menade hon med sin mans arbete, som Gud icke skulle tycka om, de handräckningar han lär göra åt smuglare.»    Innan Emilia slutat öfverläggningen med sig sjelf, hade hon likväl redan hunnit uppför trappan. Men då hon kommit nära kontoret, hör- des derinne ett lifligt samspråk om handel och bytesaffärer; och hon hann att komma tillbaka både två och tre gånger, innan de på kontoret varande skärgårdsherrarne ändtligen aflägsnade sig.    »Nu», tänkte hon, »skall jag passa på, innan det blir något nytt hin- der!» Och hon gläntade på dörren.    »Hvad, i all dar, ser jag – är det du?» frågade Hjelm inifrån.    Och som han tycktes vara i det möjligaste bästa kontorslynne, steg hon in.    »Du ser så allvarsam ut, min lilla Emilia – du har visst förtretat dig öfver de här herrarnes långsamhet? Men du skall i stället ha dem i 
 
 
 
 
 72 g ­ unstig åtanke, ty jag har gjort en storståtlig affär i dag på morgonen, och när de komma tillbaka i nästa vecka, får du göra en liten frukost åt dem . . . . . . Men skynda dig nu, ifall du har något att säga! Jag har ­hufvudet fullt och måste göra införingar i böckerna.»    »Älskade Åke, jag är så rädd att du icke alls vill höra på mig!»    »Skulle jag se ditt kära bekymrade ansigte och icke höra dig – vänta blott en enda qvart . . . . om en qvart är jag nere.»    »Då kan jag ju så godt få vänta här . . . . Jag tar nyckeln och öppnar den lilla bokkistan, så har jag sysselsättning nog»    »Nej, nej, jag skulle då ta fram nyckeln! Dessutom fins der inga andra böcker än sådana som ligga och vänta på bättre tider – du vet hvilka – då jag blir rik . . . . Men gå nu för all del!»    Och Emilia gick.    . . . . . . . . . . Den unga frun hade jemnt och nätt hunnit in från sina res­ terande göromål i köket, då hon fick se sin man inträda.    »Nu är jag till din disposition!»    Emilia meddelade allt hvad hon hört af Pernilla från Udden jemte dennas innerliga bekymmer att man skulle missbruka hennes tjenst­ aktighet.    »Det der», sade Hjelm, »skulle sannerligen förekomma mig bra be- synnerligt, ja vida mer än besynnerligt, eftersom svärmodern gjort mig ungefär samma förtroende, om jag icke så väl begrepe att Holt användt främlingsfiskarens åtgärder i sin hemliga affär, och nog kunde främ- lingsfiskaren säga ’att han sett det hos Hjelm’, emedan godset icke är längre borta än i sjelfva bodmagasinet – en djerfhet utan like.»    »Om du icke i morse talat om för mig ditt bekymmer öfver Holts nya affär, skulle jag ha blifvit vida mer förskräckt öfver det här. Emel- lertid, då jag icke kunde bedömma om ej saken innebar någonting ­vigtigare än jag begrep, måste jag tala med dig . . . . Hvad det i alla fall är tillfredsställande att se huru folket kring stränderna hålla af oss . . . . Men, käre Åke, till hvem kunde brefvet vara?»    »Tvifvelsutan till någon kommissionär. Troligen dröjer det icke längre än till i natt, innan han för bort sitt byte – och så snart det skett, tänker jag tala med honom.»    »Gå då nu tillbaka till dina förrättningar, och förlåt att jag störde dig.»    »Hvad ser jag, min Emilia – en tår, som du förgäfves söker hålla till­ baka! Hvad betyder den just nu?» 
 
 
 
 
 73    »Det begriper jag icke sjelf!» svarade hon med ett innerligt ljuft småleende . . . . »Vår morgonstund var så himmelskt klar och skön – du tyckte ju detsamma?»    »Om jag tyckte det? Var det icke jag som klagade öfver svårigheten att lemna dig? Gudskelof, vi ha aldrig varit så lyckliga som nu!» . . . . . . . ..........................................................................    Huru vist har icke den kärleksrika försyn, som ordnat allt, ställt äfven detta, att vi ingenting på förhand veta eller se om det, som nästa ögonblick skall ske. Mången gång gifver visserligen aningen ett före- bud derom, men aningen bedrager så ofta, att vi ej vilja sätta tro till den. Och ofta sitta vi tätt invid sjelfva afgrunden med fötterna på ­yttersta randen utan en skymt af fruktan – vi le i vår fridsamma glädje, i vår fullkomliga okunnighet, ännu i detsamma vi falla.    Och huru mycket lyckligare är icke ändå detta, än att känna sig tum för tum sjunka ned, då man under fullt medvetande gör sina beräk- ningar och återberäkningar om fallet och tusen gånger om lider tor­ tyren på förhand – och så blir slutet likväl helt annat än våra arma ­beräkningar nått till att fatta!    . . . . . . . Åke Hjelm stod just färdig att efter den själfullt uttalade för- säkran om sin lycka återvända till kontoret, då Emilia ropade:    »Se, min vän, der kommer åter ett par herrar åkande . . . . . Den ene tycker jag mig känna igen . . . . men den andre har jag visst aldrig sett.»    »Kors», utbrast Hjelm förvånad, »det är minsann kapten Geistern och kommissarien Lönnerholm . . . . Jag förstår: de äro ute för att söka efter upplysningar – men i olägligare stund kunde de aldrig komma.» 9. Husvisitationen.    Och som Hjelm öppnade salsdörren inträdde de främmande.    Kapten Geistern – blek, sorgbunden och sluten såsom vanligt – bar nu derjemte i hela sitt yttre prägeln af en kall och högtidlig stränghet eller, rättare, en isande högtidlighet.    Kommissarien deremot – röd, frisk och frodig – hade helt och hållet aflagt den brorskaps-förtrolighet, som förefanns vid besöket hos den 
 
 
 
 
 74 mångårige vännen Moss, och i stället påsatt sig denna fulländade läns- mans-min, den ingen gerna kan lyckas efterapa, den minen nemligen, som begagnas när herr kommissarien uppträder å dragande kall och embetets vägnar, men likväl föresatt sig att i det yttersta visa sig som gentleman. Man skall hafva sett den minen för att uppfatta dess mång- sidighet: det är någonting smidigt och förbindligt, förenadt med en oändligt tillgjord likgiltighet och ändå ett undertryckt maktspråk i hvar muskel . . . . Gud bevare en och hvar från att se herr kommissarien i denna andliga parad! Uniformsknapparna blänka då dubbelt så obe- hagligt, och man väntar med dubbelt stegrad spänning att grannlåts- masken skall falla och en annan röst, en annan min komma fram.    »Välkomna, mina herrar!» sade Hjelm artigt . . . . »Min hustru . . . . Kapten Geistern . . . . Emilia lilla, du ser här den person, med hvilken jag tror du redan är bekant utan att ha sett honom.»    Den unga värdinnan bad på det artigaste kaptenen vara välkommen, men hans tillbakadragna väsende uttryckte nästan något fiendtligt, hur djupt han än bugade sig.    Och nu varsnade hon med glödande rodnad och stum undran att kapten Geistern drog sig tillbaka för det handslag, hennes man bjöd, och att kommissarien med all sin sirlighet hade ett så eget sätt att gifva sin hand, att den nästan icke alls vidrörde Hjelms.    Hjelm sjelf tog den senares helsning för vårdslösheten hos en per- son, hvars sätt och vanor blifva underkastade vissa råhets-lagar. Hvad kaptenen beträffade, fruktade han att dennes särdeles besynnerliga uppträdande måtte stå i sammanhang med någon ny attack åt hufvu- det. Och på det hela var Hjelms närmaste tanke en önskan att besöket blefve så kort som möjligt.    Sedan man – d. v. s. Hjelm och kommissarien – några minuter talat om den uthållande vestliga blåsten, hvilken skulle hindra fisket och åstadkomma en mängd olyckor som vanligt, och Emilia fåfängt sökt förmå kaptenen att gifva annat än enstafviga svar, sade slutligen helt tvärt kapten Geistern, i det han vände sig mot länsmannen: »Jag tror, herr kommissarie» . . . . . Längre hann han icke, ty kommissarien var- nade honom med en af dessa telegraferande blickar, som tyckas säga: »Vänta – här är ingenting förberedt ännu.»    Och nu började kommissarien, efter åtskilliga »hm» och åtskilliga knäppningar på de utskjutande läpparne, att slå omkring sig med ­diverse obestämda uttryck om ledsnad, obehagliga tjenstepligter, 
 
 
 
 
 75 ­ uriösa händelser och dylikt, ur hvilket allt slutligen uppdykade den k tydligt uttalade meningen:    »Det är icke utan, herr Hjelm, att jag kommer i ett visst ärende, och det är knappt för herr Hjelm mera obehagligt att höra än för mig att tillkännagifva det besöket sker å embetets vägnar.»    »Å embetets vägnar?» upprepade Hjelm, utan att dervid inse något slags obehag. »Hvarom då, herr kommissarie?» Och från kommissa- rien föll hans blick på Geistern, men denne satt orörlig.    »Måhända . . . . hm . . . . hm» – kommissarien behagade med en blink- ning se åt Emilias sida – »måhända är ämnet mindre lämpligt för den unga fruns öra.»    »Lemna oss, min vän!» sade Hjelm till sin hustru utan ringaste aning om hvad det tvetydiga besöket kunde innebära.    Så snart herrarne blifvit ensamma, antog länsmannens utseende en viss enkel kärfhet; och i ett kort på saken gående språk lade han sina ord sålunda:    »Ledsamma saker, herr Hjelm, förbannadt ledsamma saker! Och fast jag hellre skulle gjort det här besöket hos hvem som helst, säger jag såsom löjtnant Guldbrandsson: ’Pligt är pligt!’ Lagen gör icke många omständigheter, och det torde få bli på samma sätt med mig.»    »Hvad skulle jag ha obytt med lagen?» frågade Hjelm förundrad – men i detsamma erinrade han sig alla de varningar, han fått angående Holts smugleri, och att just nu bodmagasinet hade hemligheten förva- rad. Vid dessa för den redlige köpmannens, för den enskilte mannens heder så särdeles obehagliga erinringar kunde han icke hindra att en hög rodnad spred sig ända upp på pannan.    Denna Hjelms starka rodnad frambragte äfven en färgskiftning på kapten Geisterns ansigte. Han yttrade emellertid ingenting, men han såg på kommissarien, hvilken på ett allt uttrycksfullare sätt utsköt sina läppar, under det han strök sig än om hakan och än om munnen.    Derefter upptog denne så vigtige person ett papper och gjorde en anteckning. Sedan lydde svaret på Hjelms fråga sålunda:    »Hvad herr Hjelm har att göra med lagen? Det blir ett fult ord jag nu får säga . . . . Ordet heter: husvisitation!»    Hjelm, som nu ansåg sig fullkomligt begripa allt och till hvad pris som helst önskade varna Holt, yttrade då:    »En visitation i huset? Jag kände icke, herr kommissarie, att någon annan än kustuppsyningsmannen företog visitationer i ett köpmans­ 
 
 
 
 
 76 hus på kusten. Emellertid skall jag säga till en af gossarne att följa herr kommissarien omkring» . . . . . Han hastade mot dörren.    »Stanna, herr Hjelm!» yttrade kapten Geistern med en stämma så djup och flämtande på en gång, att Hjelm, slagen af undran, vände sig om.    »Hvad vill det här betyda, mina herrar? Det torde icke vara ur vägen att nu få veta skälet till den visitation, som herrarna synas vara två om?»    »Det skall icke förhållas för herr Hjelm!» började kommissarien. »Herrn känner . . . .»    Han afbröts af kaptenen.    »Innan ändamålet med vår härvaro blir tillkännagifvet, anhåller jag att herr kommissarien behagade inkalla sitt biträde!»    »Hvad är det jag skulle känna?» återtog Hjelm.    »Jo», svarade länsmannen, sedan han öppnat dörren och insläppt kronorättaren, »jo, det är troligen bekant att för några år sedan, innan herr Hjelm bosatte sig här, församlingarne, i anseende till den mängd besynnerliga stölder, som oupphörligt egde rum, vid allmän socken- stämma beslöto att en hvar skulle underkasta sig husvisitation, när en sådan af kronobetjeningen påfordrades, och beslutet blef af ko­ nungens höga befallningshafvande gilladt och stadfästadt.»    »Allt det der är visst möjligt», svarade Hjelm, som nu började för- lora någon grad af sitt tålamod, »men ett handelshus är väl icke någon tjufgömma – och jag måste tala med min kompanjon.»    »Icke ur fläcken!» förbjöd kommissarien nu i verklig länsmans-ton.    »Jag påyrkar», inföll kapten Geistern, »att boden stänges och att såväl kompanjonen som bodgossarna tillkallas, hvarjemte herr kom- missarien i undersökningsprotokollet antecknar att herr Hjelm starkt rodnade vid första ordet om visitation och att han två gånger velat lemna rummet.»    »En sak», svarade kommissarien stött, »torde jag få erinra herr kap- ten om, den nemligen att det icke är från i dag som jag utöfvar min tjenstepligt . . . . Kronorättare, inkalla herr Holt och bodbetjenterna!»    »Då jag nu finner», svarade Hjelm med full beherrskning, »att ­kapten Geistern är part i saken, börjar jag fatta ett annat begrepp om meningen med besöket; och långt ifrån att opponera mig mot en visi- tation, skänker jag den mitt fulla bifall, liksom mitt djupaste förakt . . . . Må kapten Geistern – om det blir en lindring i smärtan – söka för­ 
 
 
 
 
 77 olämpa den mannen, hvilken skaffade en trygg hvilohamn åt hans ­hustru, men må herr kaptenen ej anse öfverflödigt att iakttaga så mycket af den bildade mannens vanor, att han icke påyrkar vidare fortsättning af förhöret här inne i dessa rum, hvilka bebos af min ­hustru. Bodkammaren torde dertill vara tjenligare.»    Kaptenen svarade ingenting i ord härpå, men han tycktes erfara ett djupt intryck; och båda herrarne visade sitt bifall till förslaget derige- nom att de gingo mot dörren.    Men utkommen i förstugan, sade kommissarien i ett slags medlid- sam ton:    »Hela denna obehagliga affär hoppas jag skall förfalla, och då är det i alla händelser bäst att hafva den så hemlig som möjligt . . . . Kontoret ligger ju mera afskildt – har herr Hjelm något emot att jag föreslår det?»    »Allt hemlighetsmakeri härvidlag synes mig vara fullkomligt onö- digt, men bodkammaren eller kontoret kan vara sak samma. Den ut- hållande stormen gör boden nästan tom på folk – vore den än full, skulle det dock föga bekymra mig.»    Vid dessa ord och denna ton, som uttryckte så mycken säkerhet, blickade kommissarien på kaptenen. Men denne tycktes ej märka något.    Och nu togs vägen till kontoret.    Straxt efter det man kommit dit, infunno sig Holt och gossarne.    Men huru förfärligt starkt klappade ej Holts hjerta – han, som in- trädt med så dristiga steg och som oupphörligt under den qvarts timma, herrarne tillbragt i salen, inom den slutna bodkammaren för- satt sig i den rol, han nu skulle spela – hur starkt klappade ej hans hjerta, då han icke på kontoret såg till bokkistan, hvilken han för några timmar sedan med sina egna ögon sett stå på dess vanliga plats. Men nu var minsann ej tid att låta märka några sinnesrörelser, då kommis- sarien och kaptenen beherrskade sina – ty de skulle ju också sakna den kista, som angifvelsen påpekat.    Med mästerlig förvåning frågade han:    »Hvad kan här vara å färde? Skulle herrarne behaga upplysa mig?»    »Herr Holt», svarade kommissarien, »torde öfvervara en visitation, som här skall ega rum!»    »Jag hörde förmodligen galet?» återtog Holt med utseendet hos en person, som faller från skyarna. 
 
 
 
 
 78    »När jag är tillstädes» – länsmannen antog nu en mera majestätisk min – »torde det icke behöfvas något sådant antagande . . . . Huset skall visiteras.»    »Nåväl», genmälte Holt, »jag är för min del till herrarnes disposi- tion.»    Inom honom gick ångsten i höga vågor . . . . Hvart hade kistan tagit vägen? Skulle Hjelm ha märkt något? Nej, i sådant fall skulle han varit den förste att kalla länsmannen . . . . Någon utomordentlig, fördömd händelse måtte här ha inträffat.    Hjelm hade under tiden med kall likgiltighet satt sig i soffan. Han tycktes betrakta uppträdet snarare som åskådare än som medspelande.    Kommissariens och kaptenens ögon mätte rummet i alla riktningar. De hade, hvad Holt insåg, gjort samma observation som han. Den så bestämdt uppgifna bok-kistan var icke inom synhåll någorstädes.    »Nåväl, herr kommissarie», yttrade kapten Geistern med efter- tryck, »man tycks ha anat oråd.»    Kommissarien utsköt läpparna såsom vanligt, då han gjorde något begrundande. Derefter yttrade han:    »Saken är, herr Hjelm, att vi hade någon anledning förmoda att vi icke skulle behöft besvära med en undersökning genom hela huset. Det lär emellertid få ske, och vi börja här, der vi befinna oss» . . . . (Inom sig tänkte kommissarien: »Antingen kan han ha tagit sakerna ur kistan, eller är angifvelsen en nedrig tillställning, hvilket icke alls förekommer mig osannolikt. Här får icke något förhastande ske»). Han blinkade åt kaptenen.    »Det står herrarne fritt att göra början hvar det behagas!» svarade Hjelm, i det han framtog sina nycklar och öppnade skåp, chiffonier och pulpeter . . . .    Och nu försiggick visitationen med den mest omständliga nog­ grannhet. Ingenting var dock att finna.    Kommissarien tog åter ordet:    »En gement ledsam sak, herr Hjelm . . . . Jag skulle gerna vilja spara fruns rum – jag har sjelf hustru och vet hvad sådant vill säga. Likväl måste jag påyrka att hvarje möbel der undergår granskning.»    »Är det kapten Geisterns fordran att min hustrus rum skall under- sökas?» Nu, för första gången röjdes en darrning i Hjelms röst.    »Ja!» svarade kaptenen ståndaktigt. Men hans blick sjönk dock för Hjelms. 
 
 
 
 
 79    »Må det då ske . . . . Jag vill icke sätta i fråga att först gå ned ensam; men sedan vi åter inträdt i salen, anhåller jag att jag sjelf måtte få tala med min hustru!»    »Det må icke varda förnekadt», biföll kommissarien, »blott hon icke sedan återgår till de inre rummen.»    Hjelm blef blodröd.    Och nu gick tåget ånyo nedför trappan.    »Skönt, himmelskt skönt!» hviskade det i Holts hjerta. »Jag minnes en annan visitation, då den stolta frun krossade mig med sitt förakt. I dag skall min blick betala henne åtminstone den skulden.»    Så snart herrarne åter befunno sig på nedra botten, gick Hjelm till förmaksdörren och ropade sin hustru:    »Emilia lilla, vill du komma ut!»    Den unga frun hade af det, som passerat nere, hört nog för att känna sig uppskakad ända in till hjertrötternas innersta fibrer. Men derjemte fann hon i den gränslösa förolämpning, som vederfors hennes man, en sådan sporre att visa mod och kraft att, då hon nu inträdde, inga tårar strömmade, men väl en flammande vrede ljungade ur hennes ögon.    Hvar tog nu Holts saliga triumf vägen? Han skulle krossa henne – och i den första half-blick, som hon föraktligt kastade på honom, var det åter han som blef den tappande, och han hade gerna, om det låtit sig göra, uppgifvit ett rytande af raseri. Kunde hon icke kufvas, denna qvinna?»    Hjelm betraktade sin hustru med obeskriflig stolthet och kärlek.    Emilia kände sig stärkt . . . . Hvad kunde hon ej nu hafva utstått!    »Hvad vill du mig, min vän?»    »Jo, kära Emilia, genom något olyckligt misstag eller någon dold nedrighet – hvilketdera kan ej för tillfället utrönas – har herr kommis- sarien på anmodan af kapten Geistern hitkommit för att anställa en undersökning. Kontoret är redan genomgånget. Men innan herrarne genomsöka de öfriga lägenheterna, vilja de titta öfver våra inre rum och dina tillhörigheter.»    »Må de det!» svarade Emilia, och ifall blixten ur ett öga kunnat krossa en menniska, så skulle kapten Geistern hafva förintats under denna Emilias förfärande blick. Derefter gick hon helt upprätt att öppna dörrarne; och den blick, som kaptenen emottog efter slutad un- dersökning, utan att ändamålet vunnits, var icke mindre förkrossande än den förra. 
 
 
 
 
 80    Omedelbart lemnade herrarne denna sidan af huset. Och sedan visi- teringen nu gått genom bodkammaren, stego de åter upp.    »Kronorättare!»    »Herr kommissarie!»    »Du ställer dig vid dörren mellan kontoret och vindstrappan . . . . Herr Holt», sade han derpå, »behagar öppna dörren till sitt rum!»    »Det är billigt», svarade Holt hycklande, »och jag önskar visst icke ha det bättre än min kompanjon.» . . . .    Att undersökningen af Holts rum äfven skulle utfalla förgäfves, var naturligt.    Utkommen på stora gången, drog länsmannen kapten Geistern afsi- des till ett fönster.    »Jag fruktar, herr kapten», sade han med ganska vresig ton, »att den här tillställningen kan komma att kosta er skäligen dyrt. Sade jag icke förut att herr Hjelm här på orten redan vunnit ett högligen aktadt namn och att ni som främling bort betänka er två gånger innan ni i denna kinkiga sak anlitade mitt biträde.»    »Jag är förvissad», svarade kaptenen sakta, »att en så bestämd an­ gifvelse icke kunnat ske utan grundade skäl, men jag visste ej att tjens- tepligten här skulle förefalla kommissarien så tung.»    »Inga förolämpande insinuationer, herre! Jag mutas af ingenting, men det är fan så obehagligt att komma och ställa till blindt alarm i ­hederligt folks hus och sedan få resa sin väg med lång näsa!»    »Än kistan då – skall den kanske icke ens efterfrågas?»    »Jo – naturligtvis måste jag väl nu gripa till det gemenaste.»    De bägge herrarne vände sina steg mot kontoret, till hvars dörr Hjelm och Holt under tiden dragit sig, utan att likväl ha sagt hvar­ andra ett enda ord.    »Herr Hjelm», yttrade kommissarien, »jag har ett ytterligare med- delande att göra.»    »Huru lyder då det?» frågade Hjelm, alltjemt lika kall. »Jag hade hoppats att allt nu skulle vara slut.»    »Tyvärr icke . . . . Jag underrättar er, mina herrar, att det tydliga an- gifvelsebref, som kapten Geistern emottagit, förkunnar att herr Hjelm på sitt kontor skall ha en bokkista – hvar befinnes den?»    »Min bokkista?»    »Ja – men herr Holt torde först svara: Har en sådan kista funnits här nyligen?» 
 
 
 
 
 81    Holt tycktes se obeskrifligt bestört ut, och derjemte lyckades han återgifva en passande ängslan.    »Jo . . . . jag tror . . . . det vill säga . . . . jag vill påminna mig – ja, verk- ligen fanns den icke här i dag morse.»    Bodbetjenterna, som efter visitationen i bodkammaren, åter blifvit uppkallade, tillfrågades nu:    »Har ni sett någon sådan kista?»    Janne svarade genast ett ljudligt: »Ja!»    Gustaf deremot började stamma och såg på sin patron med alldeles rådlösa ögon.    »Herr kommissarien», inföll Hjelm, »torde ursäkta att jag nu sjelf tar ordet . . . . Den efterfrågade bokkistan fanns här ännu en timma före herrarnes ankomst. Berätta du, Gustaf, som kom upp i detsamma min hustru gick ned, hvad jag gaf dig för befallning. Tala enkla, tydliga san- ningen och var icke rädd!»    Nu spetsade kommissarien öronen, och hans blick på kronorätta- ren, anmanade till uppmärksamhet, något alldeles öfverflödigt.    Kapten Geistern stod stödd mot kakelugnskanten, fixerande gos- sen.    Hvad beträffar Holt, kunde man säga att hans ögon nästan slukade den stackars Gustaf, som i hast blifvit en så vigtig personlighet.    »Patron sa’ så här: Gustaf, sa patron, tag en af drängarna med dig och bär den här kistan upp på innersta vindskontoret?»    »Det är rätt!» yttrade Hjelm helt enkelt.    Kommissariens ögon nästan genomborrade Gustaf, men Holt måste sänka sina mot golfvet för att dölja den ursinniga glädje, som genom- bäfvade honom vid en så oväntad upptäckt.    Kapten Geistern blef, om möjligt, blekare än förut, men hans an- sigte visade samma stränga beslutsamhet.    »Hvad heter du, gosse?» frågade kommissarien.    »Gustaf Rot.»    »Om du läst din katekes så som du bör, då vet du hvad sanningen är för en sak.»    »Ja, den håller jag mig till.»    »Rätt så . . . . Kan du nu påminna dig om du icke hörde något annat ljud än det tunga, som kunde komma af böckerna?»    »Kors, det har jag inte tänkt på förr!»    Vid dessa ord byttes en uttrycksfull blick mellan kommissarien och 
 
 
 
 
 82 kaptenen. Holt vågade icke taga sin från golfvet: han bäfvade vid tan- ken att icke kunna hålla masken nog fast för ansigtet.    »Hvad menade du med det der utropet? Skall det betyda så mycket som att du nu mins att du hört något?»    Gustaf började oroligt vagga kroppen af och an, flytta fötterna och gifva åtskilliga andra tecken till att en ny tanke trängt sig på honom.    Han såg åter på Hjelm för att begära råd.    »Jag förstår dig ej, gosse!» svarade husbonden. »Du har alltid varit en sannfärdig yngling – om dina ord derföre äro sådana att du kan an­ svara för dem inför Gud, så säg hvad som helst!»    »Det vill jag, herr patron . . . . Och jag får derföre för kommissarien tillstå att det rullade något i kistan, som både klang och bullrade.»    »Nå, herr Hjelm, hvad säges nu?»    »Att herr kommissarien kan göra processen något kortare – gå, sök och finn hvad ni behagar! Men jag vet om ingenting annat än att det blott är mina böcker som fins der.»    »Herr Hjelm tillåter mig likväl en fråga», återtog kommissarien, »hvarföre kistan just nu blifvit undanflyttad, då den hela tiden varit här?»    »Jag ser alls icke någon nödvändighet för mig att besvara denna fråga. Men orsaken lönar lika litet mödan att dölja. Jag älskade dessa böcker. De togo för mycken tid från mina affärer. Derföre beslöt jag att gömma dem till andra tider, och ju längre de kommo ur vägen, desto mindre nära voro de till hands.»    Kommissarien svarade icke. Men det syntes på honom att han nu trodde sig ha kommit på rätt spår, och då blef han ifrig som jägaren under jagten. Den enskilta menniskan försvann vid dessa tillfällen helt och hållet hos honom, och man såg endast mannen å embetets vägnar.    »Kronorättare», hette det nu med kort röst, »följ gossen upp på vin- den och bär ned kistan.»    Under den knappa tid, som åtgick för verkställandet af befallningen, spatserade kommissarien fram och åter på golfvet, medan de tvänne andra intresserade parterna knappt vågade göra en rörelse. Hjelm var den ende af dem som andades obehindradt.    Ändtligen stod då den så mycket ombegrundade kistan framför dem.    »Nyckeln!» utlät sig kommissarien. Men då han dervid med en för- stulen blick betraktade Hjelm, måste han tillstå att detta icke var en brottslig mans utseende. 
 
 
 
 
 83    »Gustaf», yttrade husbonden, »du såg hvar jag lade nyckeln, då jag igenlåste kistan?»    »Ja, i tredje facket!» svarade gossen, visande på pulpeten.    »Klaffen är öppen – tag nyckeln och gif den åt kommissarien!» Hvarje ord och min hos Hjelm tydde på snart sagdt en främmande lik­ giltighet.    Komissarien vägde nyckeln i sin hand, såg på kaptenen, så åter på Hjelm och lät slutligen blicken stanna på Holt, hvars ögon nu med ­allt­för girig uppmärksamhet hvilade vid det ifrågavarande föremålet.    Tre tänkvärda »hm!» utgingo från kommissariens utskjutna läppar. »Herr Holt ser mäkta intresserad ut!»    »Ack», svarade Holt, gifvande sitt ansigte prägeln af ett förtviflans- fullt deltagande, »ack, hur kan jag väl annat, då min bolagsman nödgas undergå denna skymf!»    »Han tycks ta den lugnare sjelf . . . . Men var så god och stig åt sidan.»    Nu gick locket upp.    Men hur åtsnäst Holt än blifvit, kunde han ej afhålla sig ifrån att skjuta fram hufvudet så långt som möjligt.    Rasslandet i böckerna begynte. Bok efter bok uppstaplades.    Geistern och Holt voro lika bleka. För bägge tycktes det vara en fråga om lif och död.    Hjelm deremot såg endast på Holt, hvars utseende slog honom med den första tanken att ett förräderi egde rum, och han var nu mer än någon annan säker på att der verkligen fanns någonting i kistan.    Hastigt for kommissarien till, såg på alla och drog sedan utan ett ord upp den bekanta blecklådan, som Holt för omkring ett år tillbaka ­röfvat från kapten Geisterns döda hustru och hvilken hans lömska händer sedan nedsmugit i Hjelms gömmor, der han visat den för främ- lingsfiskaren.    Kapten Geistern uppgaf ett utrop, och detta utrop var förfärligt.    »Jag igenkänner denna låda!» sade han, flämtande under bemö- dande att få rösten redig. »Och om ringen finnes inuti, så är den, hvad jag i efterlysningen uppgifvit, besatt med tolf ädla stenar i form af en stjerna. Enligt angifvelsebrefvet fins blott en dukat qvar.»    Kommissarien öppnade nu lådan med den vidhängande nyckeln och uppvisade genast i sin hand de nämda sakerna, ringen inlagd i en liten pappask. 
 
 
 
 
 84    Vid deras åsyn kunde Holt ej längre hålla sig uppe. Han föregaf med rätta att rörelsen öfversteg hans krafter. Sjelf kunde han icke säga huru han kom ut: det förekom honom såsom han följt med vingen på ett qvarnhjul.    Hjelm satt fullkomligt orörlig.    »Jag måste taga dessa saker i förvar, herr Hjelm!» sade kommissa- rien. »De äro funna här – ni har sett dem.»    »Ja, de äro funna här!» var Hjelms svar. »Men så visst jag vill hoppas på saligheten, har jag sjelf aldrig sett dem förr än nu . . . . Jag börjar ana en nedrig tillställning – men det hör icke hit . . . . Hvad blir närmaste följden?»    »Guds död», utbrast Geistern, nu ur stånd af all beherrskning, »ni är en kallblodig man, som väl uppbär namnet af likplundrare!»    »Ja, jag är en kallblodig man, först emedan jag är höjd öfver den uselhet, som här föregycklas er, och sedan derföre att jag är öfvertygad att ni en dag skall ångra er och önska er min förlåtelse . . . . Men jag ­frågar» – han vände sig nu till kommissarien – »hvad blir närmaste följden?»    »Enligt de bindande omständigheter, herr Hjelm, som förefallit, skulle ni rätteligen genast träda i häkte – men . . . .»    »Om det är lagligt, beklagar jag mig ej – jag skall försöka att för- svara mig, då tid blir.»    »Nej», svarade kommissarien, öfvervunnen af den enkla värdig­- heten i den anklagades väsende, »det behöfs icke. Kapten Geistern ­påyrkar det icke, kan jag tro?»    »Nej, nej!» svarade denne häftigt.    »Gif mig då blott ert ord, herr Hjelm, att ni infinner er vid det in- stundande tinget, när ni derom blir anmodad! Jag tror på ert ord.»    »Det skall icke bedraga er . . . . Är det nu slut?»    »Ja!» svarade kommissarien, i det han efter en städad bugning när- made sig dörren.    Men kaptenen stod tvekande qvar.    »Farväl, kapten Geistern!» yttrade Hjelm. »För era förvillade ögon skils ni från en man, som gjort er mycket ondt, men i verkligheten skils ni från en man, den ni gjort mer ondt än några ord kunna ut- trycka.»    »Herr Hjelm», svarade Geistern upprörd, »Gud får dömma mellan oss! Har jag handlat orätt, så har jag dock handlat lagligt – och jag vill 
 
 
 
 
 85 hoppas att mitt samvete icke skall ha någonting att anmärka deremot.» Han bugade sig djupt; och vändande sig om vid dörren, tillade han dessa sista ord: »Ja, må Gud dömma . . . . Jag går dock icke rätt lugn härifrån.» 10. Hvad som hände kapten Geistern vid hemkomsten.    I den mest spända och förtviflansfulla oro afvaktade Thorborg ­utgången af kaptenens och kommissariens förehafvande. Och deras återkomst var i lika hög grad väntad och fruktad.    »Flicka, hvad går åt dig?» frågade kapellpredikanten i högligen missnöjd ton. »Det här huset blir slutligen sjelfva dårhuset! Till och med Trollet kan icke friska upp den dåsiga luften med sin gamla grä- lande tunga, och man hör ingenting annat än blåsten som piper och hviner i knutarne. Man sitter här tills man qväfs . . . . Nå, Lammet, har du någon qväfning, du också? Men nu är det nog! Och snart får man väl se de gamla gudar vandra all verldens väg i brist på luft.»    »Ack, kära, kära pappa, var icke otålig!» bad hon med ömt allvar. »Är det värdt att pappa klagar för någonting sådant som en liten ­tryckning i den husliga luftkretsen! Det finnes nog de, som nu hafva helt annat att klaga öfver.»    »Nå, hjelper det mig, det, jungfru liljedagg? I öfrigt må du väl veta att din far icke är utan känsla. Jag har hela morgonen tänkt på min gamle vän Moss; och när söndagen och predikan är förbi, far jag tro­ ligen och ser till honom. Under tiden kan du vara på Svartskär.»    »Hvarföre det, pappa?»    »Åh, kors, om bror din är borta – och han ligger ju aldrig ur sjön – så tycker jag det är onödigt att du går och stassar för den här besyn- nerlige passageraren Geistern. Den karlen har ingen kraft i sig . . . . ingen vilja, ingen ruff! Hans förmåga och verksamhet kan läggas på hyllan.»    »Åh, kraft och vilja har han nog – det vore kanske önskligt att han hade mindre.»    »Jaså, du menar det, Lammet! Jag tycker icke du röjer din vanliga klarhet i omdöme, då du talar om kaptenen . . . . Men är du nu vid 
 
 
 
 
 86 fönstret igen? Hvad in i . . . . jaha . . . . ja, hvad har du att sköta med om karln kommer hem eller ej? Hör, jungfru liljedagg, nu är han så frisk att han alltför gerna kan flytta öfver till Fjällbacka eller Lysekil eller hvart helst det lyster honom. Rent ut sagdt, du, jag trifs icke alls med honom och vill partu icke ha honom till långvarig gäst eller vinter­ liggare som son min tänkte på.»    »Hvad vill det säga, pappa lilla? Har han icke fått löfte på att bo här, så länge han vill och så länge hans göromål qvarhålla honom i trakten.»    »Jag påminner mig ej att jag gifvit löfte för någon viss tid. Men ehuru jag icke eljest hyllar Moss’ åsigt att man är sig sjelf närmast, så måste jag likväl nu göra ett undantag – sådan oordning i de dagliga ­vanorna har han åstadkommit. Nej, tacka vill jag då den finske kapte- nen, den hederlige, tappre och redlige Oddjers, med friskt blod i hvarje åder! Det var en man hela dagen det.»    »Ja, han förstod sig på konsten, pappa, att väl höra historier och var dessutom både frisk och lycklig.»    »Att höra historier, nemligen så som de böra höras, är ingen småsak, jungfru näsperla! Den här kaptenen lär minsann aldrig få den egenska- pen; och råkar man, bara af gammal vana, komma fram med ett ord på fordna tonen, så är hans blotta utseende som en dusch kallvatten – och tvinsjuka blir det för oss alla och hvarenda en, om det rätt länge skall fortfara.»    Ehuru Thorborg i grunden kände att hennes fars hjerta icke hade någon del i detta lynnets och läpparnes missnöje, kunde hon dock icke längre stå ut med ett samtal, som tvang henne att vara stilla.    Hon stod just på språng ut, då Vivikas röst från köket »lät som någon sorts uppmaning». Åtminstone ville hon »tycka så.»    »Stanna då, Lammet! Middagstiden är ju straxt inne, och jag ärnar alldeles icke vänta på honom.»    »Nej, bevars, pappa, det kommer aldrig i fråga.»    »Och, hör du, ingen väntar på honom: han får äta för sig sjelf, då han kommer i olaga tid . . . . Men en tio minuter skall det väl dröja för kommissariens skull.»    »Ja, ja, pappa! Men Vivika blir visst mycket otålig.»    »Jag har rättnu glömt bort hvarenda historia!» muttrade gubben för sig sjelf, sedan dottern lemnat honom . . . . »Och Moss sjuk . . . . för galet, för befängdt, för innerligt rasande, opp och ned på verlden.» . . . . . . . . . . .......................................................................... 
 
 
 
 
 87    »Min Gud, min Gud, hvad har kunnat tilldraga sig på Svartskär?» sade Thorborg till sig sjelf, då hon ändtligen fri upphunnit . . . . icke köket, som hon sprang förbi . . . . utan den öfversta vindsgluggen, ­hvar­ifrån hon hade utsigt åt strandvägen.    Ingen syntes till.    »De äro borta för länge», fortfor hon i tankarne, »att icke något vig­ tigt skulle hafva händt. Och om så skett, o, hvilken kränkning för Hjelm, hvilken smärta, hvilket elände . . . . Huru hafva de båda tagit det . . . . Jag måste dit i eftermiddag . . . . Och Geistern, han skulle icke ha vilja och kraft . . . . Gud, hvad ser jag . . . . der äro de – ja, der äro de . . . . Ack, om mina fötter blott bure mig ned igen . . . . . men ångsten förla- mar dem, och hjertat slår som det förr aldrig slagit. Och huru som helst, antingen han nu funnit något eller ej, blir han troligen hatad och afskydd . . . . och ändå skulle väl hvem som helst kanhända . . . . Det var ett så svårt fall . . . . han trodde sig visa någon likgiltighet eller missakt- ning mot sin Henrika, om han ej . . . .»    Hon började skrida ned för den smala svängtrappan och hade nätt och jemt kommit in i förmaket, då herrarnes åkdon körde fram på går­ den.    Kapten Geistern gick genast upp på sitt rum, utan att Thorborg såg honom; men kommissarien kom in och på samma gång äfven hennes far från sin sida.    Och Thorborg hade nästan sjunkit ned bakom soffan, der hon stod, då hon hörde honom säga:    »Huru har resan gått? Jag vet icke hvar herrarne varit, men jag för- står ändamålet ändå . . . . Är något vunnet, bror Lönnerholm?»    »Ts . . . .» Kommissarien gjorde en betecknande rörelse med hufvu- det.    »Knäfveln – stor-nyheter?»    »Det torde kunna hända – men hemligheter så länge . . . . . . Låt oss gå in i brors arbetsrum! Presten är alltid sjelfskrifven biktfader.»    Thorborg kom nu fram öfver golfvet och fattade sakta kommissari­ ens arm.    Den unga flickan var så blek, att hon aldrig rättvisare kunnat heta »jungfru liljedagg».    »Tänk först, herr kommissarie, tänk först! Det är icke möjligt . . . . det är icke sant – det kan ej vara sant?»    »Har flickungen blifvit kollrig? Har Lammet kommit i ulfvens klor, 
 
 
 
 
 88 eftersom jag icke mer känner igen mitt fordna lam . . . . Uppehåll icke kommissarien, utan laga att vi få in middagen . . . . Behagar bror stiga på!»    »Pappa, får jag slippa att gå till bordet? Jag mår icke alls väl.»    »Så var ifrån bordet då! Med bror Lönnerholms sällskap beklagar jag mig icke. Kaptenen skall väl också komma ner?»    »Nej han bad mig ursäkta», inföll kommissarien, »och anhöll att först något sednare få middagen upp till sig.»    »Mitt hufvud svindlar!» sade Thorborg till sig sjelf. »Att kommissa­ rien funnit något syns nog. Men om det tiotusen gånger funnes de skenbaraste bevis hos Hjelm, är han likväl oskyldig . . . . Och kapten Geistern skulle ändå få rätt i sina rättigheter? O, om Gudmar vore hemma, eller om Majken vore här . . . . jag lider en gruflig själsoro.»    »Thorborg, Thorborg, hvad står hon der och släpper vantarna för midt på ljusa dagen – fast en för resten inte kan skylla den här da’n för att ha hvarken mörker eller ljus. Det är väl en almenacksdag med ­måne­fläckar kantänka! Sådana ha vi då gudskelof haft godt om, allt se’n här blef resehärberge. Nå nå, det kommer inte mej ve . . . . Men svinta sej, Thorborg! Så pass kan hon väl göra som att skala potatisen, medan jag lägger opp torsken.»    Mekaniskt följde Thorborg den gifna vinken. Men då Vivika gått in för att i egenskap af vicevärdinna välpläga herrarne, smög sig Thor- borg uppför trappan och klappade utan betänkande på gästens dörr.    »Jag väntade er!» sade han, i det han öppnade.    »Min ångest dref mig hit . . . . Således?» Hon förmådde ej säga mer.    »Angifvelsen bevisade sig vara riktig.»    »Mitt förnuft nekar att fatta detta!»    Kaptenen gjorde en kort, men fullständig beskrifning öfver det pas- serade . . . . . . . . . . . . . . . .    »Och under hela denna så rysliga, så rysliga tid», började Thorborg med osäker röst, »har Hjelm visat sig . . . . nej, jag törs icke fråga.»    »Det kan ni utan fara – han har visat ett föraktfullt öfvermod, äfven sedan bevisen bort fälla det. Emellertid, det må jag tillstå, har hans be­ teende på mig gjort ett vexlande intryck.»    »Gudskelof», återtog Thorborg, »att han utvecklat detta mod – 
 
 
 
 
 89 ­ fvermod var det ej, det kan ni lita på, herr kapten! Det var den oskyl- ö diges förakt för den snara, hvari menniskofunder sökt snärja honom . . . . Och hon, min arma, arma Emilia?»    »Hon – en grann och stolt qvinna – visade sig som värdig hustru till en så stolt och säker man. Ensamma med sig sjelfva, torde de utan ­tvifvel vara annorlunda.»    »Kapten Geistern», sade den unga flickan med sin milda, men sta- diga röst, »vill ni att jag nu säger er min tanke öppet?»    »Gör det – den är mig dyrbar, ty ni är ett sådant särskilt väsende, att jag ofta känner mig intagen af en ganska vördnadsfull känsla för er. Och i dag vill jag så mycket hellre höra er som jag nu icke behöfver frukta att ni skall inverka på mig.»    »Så mycket värre för er . . . . Men låt mig uttala hvad som strömmar öfver i min själ!»    Kaptenen satte sig och lutade hufvudet mot ena handen, under det hans ögon dock qvarstannade vid den lilla sylfens gestalt och läppar.    »Ni har gjort en gerning, som troligen kommer att blifva er en tung börda, då ni öfver den mannen, som visat er en välgerning, neddragit ett af dessa eländen, hvilka icke kunna beräknas, emedan allt hvad en oförtjent vanära kan åstadkomma står utom den menskliga beräk- ningen.»    »Jag anade nog att ni skulle bli sträng. Dock smärtar det mig djupt att höra det ni ej tyckt mig ha haft bördor nog förut.»    Thorborg fortsatte utan att fästa sig vid inkastet:    »Hjelm är oskyldig – derpå vill jag sätta min egen själ i pant. Och denna oskuld skall komma att bevisa sig, om än alla hans vänner skola leta upp sanningen i sjelfva klippornas innersta fördjupningar. Den, som skrifvit angifvelsen – jag menar den, som uttänkt den – har också utan tvifvel lagt det stulna i Hjelms ego. Ja, en beklagansvärdare man än Hjelm har gjort det dådet, ty beklagansvärdast är den, hvars hjerta kunnat hysa och fullborda en sådan tanke. Hvad särskilt er beträffar, kapten Geistern, så hade det bättre anstått er, både som kristen och ­hederlig man, att ni gjort hvad jag i morse bönföll om, nemligen att en­ skilt tala vid Hjelm. Er stränghet att gå tillväga har slagit öfver rätt­ visan i er sak och verkar att ni hvarken vinner heder eller anseende i detta land. Icke tror jag heller att ni i längden vinner ert samvetes bi- fall.»    »Med mitt samvete vill jag sjelf hålla räkning. Icke en hårsmån har 
 
 
 
 
 90 jag gått utom den strängaste pligts råmärke. Missaktar och fördömmer man här i landet den mannen, som vill efter förmåga aftvå en skymf, kastad öfver det dyrbaraste föremål han egt på jorden?»    »Förkläd ni orden hur ni vill, så blir det dock ingenting annat än ett hämdbegär . . . . Tror ni ej att er maka slumrat lika ljuft, om ni icke fått reda på hvem som gjort den mörka gerningen? Akta er att föra detta slags prof af kärlek på ert hjertas räkning!»    »I sanning, i sanning, unga flicka, ni stränga domarinna, som er bror smekande gifver namn af helgonbarnet – vid Gud, ni är ett särdeles mildt helgonbarn!»    »Ja, i sanning, kapten Geistern», fortfor Thorborg, liksom hon ej hört mer än de två orden, »det var en mörk minnesvård, som ni sjelf reste öfver er hustru, denna skymfliga handling mot Hjelm.»    »Ha» – kaptenen reste sig häftigt i lågande vrede – »hvilken för­ närmelse ni vågar slunga mot en person, som godtroget gaf er lof att tala! Ni kommer hit och håller för mig en föreläsning, den ni icke i något hänseende är berättigad till. Ni, lilla, för lilla qvinna, vill växa öfver hufvudet på en man! Har ni ej redan förstått att jag icke ärnar lägga mig i band och bojor vid era fötter, så förstå det nu! Jag förklarar er med allvaret hos en menniska, som icke behöfver annat bifall än Guds och sitt eget, att jag – långt ifrån att göra ringaste afseende på era ord, som innehålla de djerfvaste förolämpningar – tänker fullfölja denna min lagliga sak så långt den kan gå, om än det slutade med fäst- ning för den, som gjort nidingsdådet!»    »Och detta», sade Thorborg, mera till sig sjelf än till honom, »är samme hjelplöse man som jag fann der borta på Ufklippan och som jag genom Frälsarens nåd med min ringa kraft upprättade . . . . . Har ni två själar, kapten Geistern? Den jag nu ser, ville jag gråta öfver, om ej alla mina tårar böra sparas för andra, som äro mera förtjenta af dem.»    »Jag har icke två själar, men ni tycks ha det . . . . O, huru mild, ljuf och verkligen helgonlik har ni ej stundom förekommit! Om jag vågat för en ständigt varande tanke, skulle jag då – i de stunderna åtminstone – ha djupt hyllat er. Men jag börjar nu allt klarare och klarare fatta att det endast varit de hemlighetsfulla sympatier och antipatier, hvilka uppkommit genom de så underbart sammanstämmande drömmarne, som lånat er de hvita helgonvingarne.»    »Säg hvad som helst, kapten Geistern!» svarade Thorborg med sorgsen stämma. »Ingenting kan förolämpa mig, emedan jag vet att jag 
 
 
 
 
 91 aldrig önskat utöfva någon makt af annan orsak än till det bästa ända- mål, så vidt mitt öga kunnat skönja det. Dessutom bör jag för er tillstå att de förebråelser, ni gjort mig, icke kunnat väcka annat intryck än den nedslående tanke, hvilken alltid uppkommer, då vi finna personer, dem vi önskat högakta, sjelfva söka krossa denna önskan.»    Kaptenen hade åter kastat sig ned på soffan.    Nu gaf han sin motståndarinna en blick af talande sorgsenhet. Vre- den var bortsvalkad.    »O, huru ni plågar mig – ty den förmågan har ni, det måste ni till- stå.»    »Hvar och en, som motsätter sig er vilja eller era idéer, plågar er på samma sätt.»    »Nej, vid Gud, ingen har kunnat det så som ni! Jag lider mycket genom er. Era ord, ert minspel, er röst, era ögon, hela er luftvarelse sätter mig i feber, när jag tror mig som lugnast.»    »Nåväl, kapten Geistern» – den skära färgen på Thorborgs kind förvandlades till starkaste karmosin – »anse mig icke alltför osannfär- dig, då jag säger er att det inflytande, som jag öfvat på alla andra, varit motsatsen . . . . Men nu är det så bra som det är för det sista som åter- står mig att tillägga.»    »Jaså – det var icke nog?»    »Nej, ett par ord ännu . . . .»    »Och detta sista?»    »Tänk er, kapten Geistern, att hela mitt väsende längtar till mina vänner – de torde behöfva mig nu. Men huru tvunget skulle det ej kän- nas, om vi genom er härvaro komme i spändt förhållande på alla sidor. Jag vill vara öfvertygad att ni är både nog grannlaga och erfaren att uppfatta detta?»    »Ja», svarade kaptenen, och blodet steg honom långt upp öfver ­tinningarne, »jag uppskattar fullkomligt er rättighet att i dag bortvisa samme person som ni för fjorton dagar sedan erbjöd en så varm gäst- frihet . . . . Tillåt mig fråga om ni, utom er sjelf, i denna angelägenhet representerar äfven er far och bror?»    »Min far och min bror skola, då de få veta utgången af denna dags händelser, uttrycka samma åsigt, fast kanske icke på samma vis. Vi kunna icke visa våra vänner deltagande på mer än ett sätt.»    »Och det sker genom att liksom pesten sky och bortstöta främ- lingen, hvilken ej vet sig hafva begärt ert deltagande? Men som han 
 
 
 
 
 92 icke eger någon skuld deri att en högre makt lät den mörka gerningen upptäckas, så kan han äfven fritaga sig från skulden att hafva gjort sig förtjent af det bemötande han nu rönt . . . . I morgon afreser jag till Fjällbacka. Tillåter ni mig att jag hvilar här öfver denna natt?»    »Det är en naturlig sak, och ni lofvar ju – gör ni ej det – att icke för- törnas på mig?»    »Förtörnas på er – hvad rätt har jag till det? Ni följer er kallelse, jag följer min. Tvänne främlingar skulle, borde vi aldrig hafva mötts i den besynnerliga förtrolighet, som funnits mellan oss från första ögon- blicket, då ni tog ett ädelt välde för att återföda hos mig de domnade krafterna. Såsom ni mins, var jag likväl då motspänstig . . . . Och nu sopa vi fullkomligt igen spåren af vår korta bekantskap! Thorborg Guldbrandssons och Otto Geisterns vägar blifva åter lika skilda.»    En tystnad uppstod.    Thorborg tycktes vilja svara. Men någonting hindrade henne der­ ifrån.    Då återtog kaptenen:    »Jag har en högst egen sak att bedja er om.»    »Säg den! Jag ville gerna . . . . gerna . . . .»    »Hör . . . . Då jag efter rättegångens slut och efter slutet på haveriets angelägenheter återvänder till Flensburg – ty det fins för mig ingen ­anledning att ligga qvar: jag har intet fartyg att reparera, och de sor­ gestunder, jag kunde fira här på denna kyrkogård, skulle lätt åter- bringa min själ i förvirring – då ärnar jag inkasta mig antingen i verlds- lifvets hvirfvelvind eller i ett verksamt dagsarbete. I hvilketdera fallet som helst har jag behof af att hålla min själ fri från alla svärmerier. Min bön är derför denna: Låt mig slippa att genom drömmens underbara allmaktskraft åter komma i beröring med er!»    »Står detta i min makt?» frågade Thorborg, som trots sin starka vilja icke kunde qväfva en darrning i rösten.    »Jag tror det . . . . Tänk icke på mig, tänk icke på min hustru, låt henne och mig vara ett och träng er aldrig en sekund emellan dem, som Gud förenat!»    »Kapten Geistern, kapten Geistern, era ord innebära en grym brist på grannlagenhet, nästan på hjerta . . . . Jag trodde aldrig någon vara i stånd att tala så!»    »Då man skiljes, bör man alltid öppna sina hjertan och icke qvar- lemna minsta trassel, som sedan kan utspinna sig sjelf . . . . Men nog om 
 
 
 
 
 93 oss två . . . . Tror ni ej jag får träffa er bror? Jag ville så gerna trycka hans hand, innan jag reser, och tvänne andre redliga mäns ville jag också trycka. Så fort som möjligt skall jag uträtta mitt ärende på ­Ufklippan.»    »Det är billigt.»    Thorborg gjorde en afskedshelsning och försvann.    Utkommen, tryckte hon handen hårdt mot hjertat och skyndade öfver till andra sidan, in i sin lilla nunnecell . . . .    Kapten Geistern satt qvar vid bordet, hvilande det djupt nedböjda hufvudet mot de hopflätade händerna.    »Uselhet, uselhet!» mumlade han. »Den lilla fågeln qvittrar mig för nära . . . . Du måste blifva hämnad, min Henrika, och din bild skall ­aldrig, aldrig försvinna i töcknet . . . . den följer mig nu och alltid.»    Han sjönk i så djupa tankar att han ej hörde det dörren ånyo öppna- des.    Men hade han ej hört dörren öppnas, så hörde han så mycket säk- rare då den blef stängd.    Det var kapellpredikanten sjelf.    »Mjuka tjenare, kapten Geistern! Saken är den, i korthet sagdt – jag har ingen smak för långa tal – att jag håller på att spricka sönder af harm. De fördömda norrmännen togo icke större del ur den store bul- laroxen än ni tar ur min lilla hjord. Ni kunde icke lägga vantarna på något sämre än den präktigaste själen i hela församlingen? Nå nå, jag är en kyrkans tjenare och bör med fridsamhet komma ihåg hvad sankt Jakob, den hedersmannen, säger: »Tungan kan ingen menniska tämja, det oroliga onda, full med dödlig förgift». Och derföre säger jag ingen- ting, alldeles ingenting annat än detta: Min bäste herr kapten, var så god och befria mig från den förlägenheten att säga rent ut mitt ärende!»    »Det vill jag så mycket hellre som herr pastorns dotter redan i ännu mer direkta ord förklarat herrskapets gemensamma önskan. I morgon flyttar jag till Fjällbacka.»    »Nej, hvad säger herr kapten – har dotter min verkligen haft så mycket vett? Det var vackert . . . . ännu lefva de gamle gudars gry! I nöden pröfvas vännen, och jag är nöjd att vännerna på Svartskär få se 
 
 
 
 
 94 att ingen, tillhörig den gamle prestens hus, skall kasta nesa öfver olyckan, som är bland det aktningsvärdaste jag erkänner på jorden.» . . . .    »Hvad i herrans namn står här på?» frågade Gudmars röst från trös- keln. »Jag kom just hem och, såsom det vill tyckas, i särdeles läglig tid.»    »Hvad menar du med det, son?» frågade gubben med ett visst maje­ stät. »Nog äro vi i din kammare, men icke annat jag vet äro vi i mitt hus. Och kapten Geistern är en belefvad man, som möter en mening på halfva vägen. Derföre ger jag honom heder och tack!»    »Det måtte vara något särdeles besynnerligt, när den barmhertige samariten kör gästen på porten?»    »Tillåter herr pastorn att jag afger några ord till förklaring?» frågade kaptenen.    »Mycket förbunden, kapten Geistern! Son min torde då få saken klar för sig.»    Och inom några minuter var Gudmar invigd i det sorgliga, det för honom högligen skakande förtroendet.    »Nå, hvad säger du nu?» frågade kapellpredikanten, icke rätt nöjd med sonens utseende.    »Jo, jag säger, far, att ehuru både mina känslor och mitt förnuft full- komligt och bestämdt förneka Hjelms medvetande om sakernas till- varo, så skulle jag i kapten Geisterns stad och ställe likväl ha handlat precist på samma sätt. Han var i sin lagliga rätt och kunde icke handla annorlunda än hvad pligten befallde. Det gör mig således ondt, far, att den mannen, som jag hit infört, nu på sätt och vis skall bli skymfad.»    »Nej, säg icke någonting sådant! Det kommer att djupt smärta mig, om minsta tvist i tanke uppstode mellan far och son för min skull! Men på samma gång kan jag dock icke annat än på det varmaste ut- trycka min tacksamhet för löjtnant Guldbrandssons humana försvar.»    »Hvarföre», sade Gudmar, »har icke Thorborg kommit att ställa det här till rätta – kapten Geistern kan vara öfvertygad om att fars hjerta sällan vet af det, som brusar genom hufvudet.»    »Derföre att Thorborg, du, min käre ursäktare, tänker mera sjelf­ ständigt än du. Hon hade redan före min ankomst haft ett samtal med herr kaptenen i samma ärende.»    »Thorborg – åh, det är omöjligt!»    »Och hvarföre skulle det vara omöjligt?» svarade kapten Geistern. »Fruntimren hafva i sådana saker säkraste blicken, och mamsell Guld- 
 
 
 
 
 95 brandsson har med en så fullkomlig takt och grannlagenhet gifvit mig denna vink, att jag icke behöfde lång tid att öfvertyga mig att detta ombyte af vistelseort äfven för mig sjelf – jag menar för mina ange­ lägenheter både som skeppsförare och enskilt man – är allra bäst och hade, i alla hänseenden, lite längre fram skett.»    Här afstannade det mera enskilta samtalet, då kommissarien Lön- nerholm kom att före afresan språka några ord med kapten Geistern. 11. Mannen och hustrun.    Innan vi gå att återse Hjelm efter den stora omstörtning, som denna förmiddags händelser åstadkommit i såväl hans yttre som inre lif, skola vi göra ett besök hos Holt.    Aldrig syntes ett ansigte trognare återgifva den strålande glädjen öfver en lyckad usel handling.    Ögonen gnistrade. Pupillerna liknade eldklot.    Han kunde hvarken ligga eller gå, sitta eller stå: han förde kroppen fram och åter i en våglik rörelse, liksom han behöft gifva utlopp åt de känslor, hvilka i sällhetsruset ville qväfva honom.    Om han fått springa långa sträckor, hoppa i luften eller på annat sätt gymnastisera, hade det naturligtvis varit bäst; men då försigtigheten lade sin tygel på dessa djerfva begär, fick han åtnöja sig med de för- ströelser, som kammarens utrymme kunde bestå.    »Ändtligen, ändtligen hämnad . . . . dock icke fullkomligt ännu! Dina fina, friska kinder, du högmodiga skönhet, skola nog blekna och fåras genom tårar . . . . Märkvärdiga qvinna . . . . . högrest i anden ännu . . . . Och sådan blick hon gaf mig . . . . den skulle hafva förintat mig, om jag icke så väl behöft att lefva . . . . Stöld, likstöld . . . . bra . . . . det kan blifva något utaf, hoppas jag . . . . men i alla hänseenden är vanhedern nästan nog . . . . Illa dock att han icke blef bortförd, såsom jag räknat på: det är ingen ruff i den här länsmannen . . . . . Men min rol fordrar annat än att stanna här.»    Han skyndade ut.    Kommen åt kontorssidan, som låg nära trappan, lyssnade han om han skulle höra något. 
 
 
 
 
 96    Intet ljud förnams derinifrån.    »Således är han ensam ännu, ty ned har han icke gått: det skulle jag hafva hört . . . . Blygseln måste utan tvifvel rätt grundligt martera stolt- heten. Skönt . . . . skönt . . . . Hvad sade jag, då du krossade mig vid den der infama hårlocks-affären? ’Ingen spelar alltid med otur: min tur kan komma’ . . . . Ungafrun törs väl icke upp, kan jag tro. Hon är naturligt- vis full af rädsla. Det blir ett ståtligt möte . . . han skall väl sjelf under- rätta henne om bok-kistans hemlighet. Deri vill jag icke för någon del gå honom i förväg, ty jag kan rätt väl föreställa mig hur det skall smaka för en äkta man att gifva hustrun – en tillbedd hustru dertill – ett så- dant förtroende . . . . . Ts . . . . rör det sig något . . . . Det är blåsten, det är orkanbyarna som hvina i springorna.»    Han gick sakta ned.    Straxt derefter inträdde han i boden, som åter blifvit öppnad för de få besökare, som i dag voro ute, bland hvilka funnos hvarken öboer eller fiskare, ty stormen hindrade dem att komma öfver.    »Hör på gossar», sade Holt med sin smidigaste stämma, »jag hoppas att jag icke behöfver anbefalla er försigtighet. Sörj i tysthet, så gör jag! Olyckan blir nog känd utan er åtgärd.»    Janne teg. Han tycktes instinktmässigt erfara en djup leda för sin gynnare, och han förebrådde sig sjelf bittert hvad han varit med om, ehuru han icke kunde utreda sammanhanget mellan lurendrejerisa- kerna, som han ännu trodde vara i magasinet, och den utomordentliga visitation, som i dag egt rum.    Gustaf blef icke så tystlåten.    Han vände sig om med en riktigt föraktlig sväng på den korta och tjocka nacken.    »Herr Holt behöfver alldeles inte göra sig omak med att bortkasta några förmaningar på mig. Jag tror inte att patron är den mannen som behöfver beskydd af någon annan än sig sjelf och den gode Guden, som allra bäst vet hur oskyldig patron är i den här smutsigheten, som smutsar en ärlig menniska bara att tänka på.»    »Akta dig dumhufvud och se dig före – smärtan gör dig näsvis!»    »Ja, så må den det! Bättre att tala ur skägget än gå med två ansigten på en kropp.»    »Hör på, Gustavus der!» mumlade karlarne i boden sinsemellan. »Det är ruter i pilten!» »Hedersamt, Gustavus . . . . . bra Gustavus» . . . . »Gå på, Gustavus!» »Är det någon som vill tala gemenheter på Hjel- 
 
 
 
 
 97 men, så fins här inga lömskeöron att ta opp dem. Hjelmen är en regal karl» . . . . »Ja, är han så» . . . . . »En karekarl – det står och går jag för» . . . . »Jag med» . . . . »Jag också, sa’ Jon.»    Med leendet på läpparne, men harmen i hjertat, aflägsnade sig Holt.    Men han tröstade sig likväl snart – hvad vägde väl dessa »kräks» omdöme i hans vigtskål!    Ifall Hjelm hört böndernas välvilliga yttranden, skulle de utan t ­ vifvel tillskyndat honom ett ögonblicks lindring i den djupt gående smärta, hvilken nu, då han blifvit ensam med sina egna tankar, hårdt nedtryckte honom.    Icke att han betviflade det han slutligen skulle blifva frikänd, ty något måste väl under loppet af ransakningen komma att uppdagas; men att hans namn, hans fars ärliga namn, skulle i en tjufsak skyldra vid tinget och omedelbart derpå i alla tidningarne – der det lästes af både vänner och ovänner i hans fosterbygd – det var förfärligt.    Dessförinnan kom det lika förfärliga att personligen träda inför domstolen och låta liksom uppsvälja sig af alla de nyfikna ögon, hvilka genom detta infama mål skulle fästas på honom. Han, som alltid så gerna slutit sig inom sig sjelf, blefve nu den utsatta skott-taflan för alla fria och medlidsamma utlåtelser.    Den ena häftiga rysningen efter den andra gick genom märg och ben.    Och hans lilla hustru, hans Emilia, som ännu icke visste det sista, det värsta, att sakerna blifvit funna hos honom, hennes make!    Då tanken vidrörde detta ämne, spratt han till af en ny smärta, som satte hjertat i ännu starkare skälfning.    Väntade hon honom dernere, eller hade hon redan fått en aning, och ville hon ej komma upp? Skulle hennes känslor måhända . . . . måhända ....    Den qvalde mannen reste sig häftigt upp och skyndade utför trap- pan.    I förstugan mötte han tvänne bönder, stadda på affärd. De bugade sig för honom så ödmjukt, att han, i trots af sin inre förvirring, helsade dem vänligt tillbaka. Han förstod att det var hans olycka de betygade sin aktning.    Inkommen i salen, såg han ännu icke till henne, som han sökte. 
 
 
 
 
 98    Han gick genom alla rummen . . . . Öfverallt lika tomt.    Slutligen trädde han i dörren till kökskammaren.    »Hvar är min hustru?» frågade han Uljana.    »Hon gick ut en liten momangsmula innan herrarna reste.»    »Hade hon hatt och kappa på?»    »Ja, herr patron, men hon sa’ till mej att hon skulle komma straxt igen.»    »Det var besynnerligt!»    Han gick åter in i sängkammaren, der han satte sig att vänta och fundera.    Hvad som försummades i kontorsgöromålen fick ej nu komma i fråga: han måste i stället tänka på att ej försumma det för handen vigti- gaste göromålet, nemligen att skaffa sig en sakförare.    I detta ämne borde han rådgöra med Guldbrandsson.    Under hela tiden hade han med all styrka sökt hålla bilden af Holt på afstånd. Den misstanke, som oupphörligt ville nalkas honom, var ju så svart att han blef rädd för sig sjelf, hvar gång den kom nära hans för­ nuft.    »Och hvar är Emilia – hvar är Emilia?» undrade han gång på gång.    Men nu kom hon springande med öppna armar och öfversvallande hjerta.    »O, min älskade, älskade make, var icke missnöjd öfver att du ej fann mig genast! Du får höra att jag hade skäl för denna frånvaro.»    »Jag är lycklig att finna dig nu, då jag finner dig sådan . . . . . Ack, vår sköna dröm, min Emilia – ty vårt sköna mål blir det kanske aldrig mer.»    »Säg icke så! Jag känner inom mig att denna fläck på solen snart skall bortjagas, och lika blank som solen sedan blir, blir alltid din ka- rakter . . . . Men låt mig nu höra allt!»    »Är du stark nog dertill?»    »Hur kan du fråga så! När skulle hustrun vara stark, om ej vid de stora pröfningarne. Och är ej mannens lidande hennes lidande, hans skymf också hennes skymt . . . . Tala!»    »Nåväl, detta är en af de stora pröfningarne. De föremål kapten Geistern efterlyst och hvilka det förekom oss vara en så gränslös för­ olämpning att söka här, nåväl . . . .»    »Nåväl?»    »De ha blifvit funna . . . . .» 
 
 
 
 
 99    »Här?» utropade Emilia.    »I samma bokkista som du på morgonen ville öppna.»    »Ja», sade Emilia, i det hon sträckte båda händerna mot sin man och en så stark färg steg upp på hennes ansigte, att det tycktes som hade hela blodströmmen flyttat dit, »detta är visserligen en utomordentlig pröfning, men likväl innebär den så mycken föraktlig lumpenhet, att just öfvermåttet deraf uppehåller mig. Jag trampar under min fot denna skändliga gerning och dess upphofsman – ha, vet jag ej hvilken . . . . Hvarje blodsdroppe i min själ röres upp . . . . Jag känner mig dock säker, min dyre, dyre Åke, att du icke inför dessa menniskor en se- kund förlorade din fattning?»    »Hvilken qvinna, hvilken qvinna du är! Jag visste att jag hos dig skulle finna allt hvad jag behöfde finna.»    »Och nu», återtog den unga hustrun beslutsamt, »måste vi tänka med klar redighet på saken . . . . Först och främst har detta nidingsverk bestämdt skett den eftermiddagen, då vi fruntimmer sutto på Majkens rum och . . . .»    »Jag mins, jag mins. Och jag gick också till kontoret; men hur kunde jag få en tanke på att söka, då jag ingenting saknade!»    »Mycket sant . . . . Men ifall jag fått öppna kistan deruppe i morse som jag önskade . . . .»    »Ja, då hade du troligen funnit lådan och den olyckliga juvelringen.»    »Juvelringen – se der åter ett minne . . . . Jag drömde en gång om en juvelring, som . . . . Det var säkert en varning . . . . . men sak samma: om jag också talt om det, hade du icke lyssnat dertill. Och nu skulle det icke tjena till något att berätta det, då varningen kommer för sent. Och lika mycket ondt som Holt gjorde mig i drömmen, har han ock gjort i verkligheten . . . . Säg mig nu: hvem uppfann att öppna bokkistan?»    »Vid en vistitation hade den alltid blifvit undersökt, men nu var fal- let långt märkvärdigare.»    »Huru?»    »Efter din bortgång i morse lät jag, till undvikande af frestelse, bära upp den på inre vindskontoret. Just denna kista hade emellertid upp­ tagits i angifvelsen. På efterfrågan blef den inburen – det öfriga förstår du.»    »Jag vet mer än jag till och med förstår. Jag vet att äfven detta är Holts verk, men förstår ej hur vi skola få det bevisadt. Det är han som gjort angifvelsen.» 
 
 
 
 
 100    »Akta dig, min vän!»    »Åh, hvem utom han skulle känna till kistan, hvem utom han skulle veta hvar du förvarade nyckeln till den, och hvem utom han skulle kunna utfundera den nedrigheten att der gömma de artiklar, som han sjelf på något sätt – gud vet blott huru – måtte ha åtkommit.»    »Jag törs icke uppfatta denna tanke. Jag vill dessutom några ögon- blick dröja vid dig.»    »Vid mig nu?»    »Din man blir inblandad i en tjufsak, detta är något som ej kan und- vikas . . . . Ryser du ej – känner du dig icke förfärligt olycklig, arma barn, att vara förenad med en make, hvars vanära, huru oskyldig han än är, återfaller på dig? Jag ryser för ditt öde jag, ty jag förmår ej värja dig för detta.»    »Min älskade, älskade vän, den upphöjdhet och det sinneslugn, hvarmed du sjelf bär detta hårda slag, upphöjer äfven mig, som är din hustru; och jag skulle i detta ögonblick vilja öfver dig utgjuta hela den mäktiga strömmen af min kärlek, som aldrig varit eller kan blifva högre . . . . Men vi hafva så mycket, tyvärr angelägnare att tala om – inser du ej det?»    »Det angelägnaste, min Emilia, är att säga dig att jag beder Gud glömma mig i denna min nöd – hvars vigt jag hvarken föraktar eller förbiser, fastän jag bär den med sans – ifall jag någonsin under min öf­ riga lefnad kunde glömma huru du i denna pröfningsstund uppfattat din ställning. Må Gud välsigna dig derför liksom jag gör det . . . . . Och nu till det nödvändiga! Jag måste skaffa mig reda på främlingsfiskarens svärmor, hvars förtroende jag alltför illa uppskattade.»    »Jag har redan förekommit dig. Så fort jag förstod att herrarne åter gingo in på kontoret för att dröja något, skyndade jag det fortaste jag kunde till Udden att tala vid den unga hustrun, som varit hos mig på morgonen.»    »Ack, var det der du var – hvilken klokhet af dig . . . . Vann du något?»    »Jag trodde att jag skulle få henne eller hennes mor, som du om- nämt, tillbaka med mig; men troligtvis var det kanske ändå en mindre vacker handling af mig att för vårt eget bästa vilja – emot den stackars qvinnans fördel – liksom förföra henne att tala emot sin egen man, ty vid framkomsten fann jag just denne man, främlingsfiskaren sjelf, stå- ende utanföre huset, sysselsatt med sin fiskredskap. Han såg mörk och harmsen ut. Det var klart att han anat något om hustruns besök.» 
 
 
 
 
 101    »Gudbevars att någonting skulle ha händt den unga qvinnan!» sade Hjelm, ytterligare bekymrad. »Det skulle gifva mig ett verkligt sam- vetsstyng.»    »Alltid ädel, min Åke! Nå, hör nu . . . . ’Jag ärnar tala vid er svärmor om någon färgning!’ sade jag. ’Var god och släpp mig fram!’»    »Nej, tack, som tackar, kära fru!» svarade han fyndigt, men höfligt. »Svärmora kan visst inte färga fin-herrskapsfärgning: hon arbetar bara åt fattigt folk.»    »Jag tänker att jag bäst förstår detta!» tillade jag . . . . »Men hvad menar du att han då svarade?»    »Nå?»    »Det är inte värdt, frua lilla, att hålla husförhör här. Jag skall säga re­ galt hur det är. Svärmora ligger i hostefeber – hon förkylde sej, medan hon vaktade på tillfälle att få tala med en man, som hon väl hade ärende till, och det är så mycket olägligare för svärmora att vara sjuk just i denna vändningen som hustru min rätt i dag med de två minste barnungarna blef tvungen att gå och helsa på syster hennes, som bor i Stångebygden och sjuknat i storsjukdom . . . . Jag vände genast om, då ingenting stod att vinna. Der komma vi ej vidare.»    »Ja, vi ha blifvit förekomna!» svarade Hjelm. »Emellertid smärtar det mig innerligt att de båda qvinnorna skulle få pligta för sin samvets- grannhet.»    »Tror du att det smärtar mig mindre! Jag hoppas dock att vi en dag skola få ersätta dem detta . . . . Men nu gäller att fundera ut någon annan resurs till upptäckt.»    Hjelm skakade på hufvudet.    »Du får icke misströsta, min Åke!»    »För Gud är ingenting omöjligt, men det ser icke ut som om mycket kunde medhinnas på så kort tid.»    »Hvad menar du – skulle någon viss tid vara bestämd? Säg . . . . säg!»    »Den 28 i denna månad börjar tinget på Rabalshede – det är ej ­synnerligen många dagar tilldess.»    »Tinget?» upprepade Emilia med sväfvande röst.    »Ja, du förstår ju att målet blir instämdt. Och den, som dragit för­ sorg om angifvelsen och om sakernas inläggning, drar nog äfven för­ sorg om något passande vittnesmål.»    »Det fins vissa ord», sade Emilia, »som har en gruflig inverkan på öronen – men blott man vant sig vid dem, kunna de fördragas, då det 
 
 
 
 
 102 ej kan hjelpas . . . . Brefvet som främlingsfiskaren hade, tviflar du på att det var angifvelsen?»    »Jag fasthåller tviflet, ty jag vill icke tro på ett sådant skurkstreck. Holt blir kallad som vittne – skulle han då . . . . . nej, nej, det är omöj- ligt.»    »Nå, du tror aldrig på något ondt, du, emedan du sjelf ej fattar det. Eljest borde du inse behofvet att genast nedkalla Holt och mellan fyra ögon tvinga honom till bekännelse. Har du icke alltid de båda rappor- terna från främlingsfiskarens stuga att skrämma honom med.»    »Aldrig», utbrast Hjelm med afsky, »skulle jag, min Emilia, kunna i egen person underhandla med denna menniska. Kastade jag icke då på honom den dubbla skymfen att både ha ditlagt och förut innehaft sa- kerna.»    Emilia stod en stund försänkt i tankar.    Derpå utropade hon hastigt:    »Mins du, min vän, Holts förvirring, då han kom hem den der afto- nen från kapellgården, sedan han lemnat Moss? Han sade sig vara sjuk, syntes mycket upprörd, och vi trodde ändå att han druckit . . . . Tänk, tänk, om något sammanhang . . . . Ja, sammanhang finnes det bestämdt, fastän jag ej ännu kan säga huru . . . .»    »Akta dig, min vän! Ditt skarpsinne har starkt tycke af sådana miss- tankar som blott kunna tillhöra det allra hemskaste slag. Han har möj- ligtvis köpt dessa artiklar endast för att få hämd på mig, hvilken han i sin svartsjuka betraktar såsom sin värste fiende, och hämd äfven på dig, som ej vårdat dig om att ens se huru han ohelgat dig med sina ohe- liga blickar.»    »Han ohelga mig – hvad tänker du på!» utropade Emilia föraktligt. »Ohelgas man af den giftiga insekten, som surrar omkring oss . . . . Men vi återkomma till vårt rätta ämne. Hvad tänker du om hela den här lurendrejeriaffären?»    »Det var en med verkligen djefvulsk list uttänkt dikt», sade Hjelm, »en snara på förhand utlagd för mig och så väl beräknad, att jag ganska riktigt föll i den.»    »Hvad menar du?»    »Då kommissarien började tala om husvisitation, trodde jag natur- ligtvis att någon angifvelse skett angående Holts olofliga handel; och ehuru jag förmådde kufva harmen, som jäste i blodet, stack bryderiet dock i ögonen och anmärktes af såväl kapten Geistern som kommissa­ 
 
 
 
 
 103 rien, så mycket mer som jag sökte tillfälle att komma ut för att få gifva Holt en vink om förhållandet. Detta blir en sak som kommer att tala emot mig.»    Emilia slog tillsammans sina händer – en talande åtbörd.    »Och till en sådan väfnad af nedrigheter hade han förut spunnit hvarje tråd . . . . Hvilket vidunder!»    »Denna sak – det inser jag – blir äfven på annat sätt nyttig för honom.»    »Huru så då?»    »Jo, jag tänker mig att min sakförare eller jag sjelf skulle komma att framdraga vinkarne från främlingsfiskarens qvinnor. Skall han icke på stund vända dessa vinkar till sin egen fördel: bevisa ej just de att han för sin smugelaffär – af ingen annan orsak – besökt främlingsfiskaren, hvilken hvar man känner är en ofta anlitad person i dylika saker.»    »Det är omöjligt» – utbrast Emilia, och vredens flammor jagade åter öfver ansigtet – »jag säger, det är alldeles omöjligt att han kan få be- hålla så många fördelar!»    »Hur vill du fråntaga honom dem?»    »Det är helt enkelt.»    »Helt enkelt?» Hjelm drog på axlarne.    »Hör . . . . du undersöker nu genast på ögonblicket bodmagasinet. Då det sker så fort, kan han icke få förevändning att säga det godset är bortfördt.»    »Nej, nej – du kan möjligen hafva rätt, men du är för häftig . . . . all- deles för häftig!»    »Och du, min älskade, är alltför betänksam. Om det visar sig att han ingenting haft, så är smyghålet tillslutet . . . . Men hvad som skall ske, bör ske snart.»    »Kom då ihåg att Holt icke sjelf delgifvit mig sin hemliga affär! Han vrider bort den.»    »Åh nej – han har på lömska omvägar och genom den mest inferna- liska sinnrikhet låtit den komma till din kunskap. Och är det icke all- deles förfärligt att till och med det förräderi, som gumman förtrodde dig, i stället skulle tjena att stadga din öfvertygelse. Inser du då icke att han nödvändigt bör få veta att han från detta håll är genomskådad?»    »Jag kan ej nedlåta mig dertill, kära Emilia – det är omöjligt. Det skulle bli farliga förklaringar.»    »Ack, min Gud, att din gamla afsky för förklaringar skall ställa sig i 
 
 
 
 
 104 vägen för sjelfva din heders intressen . . . . Nåväl, om det är dig omöj- ligt, så låt mig föreslå något annat.»    »Hvad då?»    »Gif mig tillåtelse att undersöka magasinet! Som din hustru har jag rättighet att der inträda – låt mig ändtligen få göra det! Jag skall nog veta skaffa mig en passande förevändning, som fullkomligt snärjer honom . . . Men jag lefver aldrig tills i afton, om jag icke får qväsa hans trygghet, hvilken nu som bäst skrattar åt din godtrogenhet.»    »Du älskade, häftiga barn! Nyss prisade du mitt lugn, och nu vill du röra upp himmel och jord för att få äfven mig upprörd. Tro mig, det är icke nyttigt för mig. Känslorna arbeta inom mig – tvinga ej vulkanen till utbrott! Afstyr snarare än tillstyrk ett samtal mellan mig och Holt, ty det kunde slutas på ett sätt, som är omöjligt att förutse . . . . Låt mig nu ensam sammandraga mina tankar – i morgon tidigt måste jag resa bort.»    »Jag vill icke, min Åke, göra dig emot», sade Emilia saktmodigt, »men jag är fullkomligt öfvertygad att det skulle bli till din nytta, om du ville gifva mig den tillåtelsen jag bedt dig om. Jag är för fintlig att blottställa mig sjelf, men jag brinner af längtan att få demaskera Holt och så fullkomligt sönderrifva masken, att den icke vidare kan be­ gagnas.»    »Så får du väl ha din vilja fram . . . . men ställ icke till förhör med gossarne. Jag såg på Janne att ångern fanns i hans hjerta. Dessutom är han säkert fullkomligt öfvertygad om godsets tillvaro. Holt skulle icke taga en så ung och oerfaren medhjelpare till annat ärende. Hvad Gustaf beträffar, så är han lika ärlig som jag sjelf. Kom ihåg det!»    »Åh ja, Gustaf tror jag på. Men du, min vän, är så omisstänksam att du tror hela verlden om redlighet, och det är på det hela väl att det blir någon mera än du sjelf som för din talan vid tinget, ty Gud vet om du kunde komma att försvara dig på bekostnad af – ens Holt.»    »Nej, det torde bli svårt nog.»    »Ack», återtog den unga frun eldig, »hvad det är illa att icke hust­ rurna, då det är fråga om domstolar, kunna få utföra sina männers sak! Vi vore de naturliga advokaterna. Gud, så jag skulle tala – inom tio mi­ nuter begrepe domaren alltsammans, i stället för att det nu troligen skall trasslas in och trasslas ut och trasslas in igen, så att sanningen slutligen aldrig kommer ut ur det nätet.»    »Ja, nog har du mod och kraft, men du får nöja dig med att verka 
 
 
 
 
 105 här hemma, och det har du redan gjort – ty huru mycket djupare skulle ej mitt eget mod ha fallit, om jag funnit dig svag eller pjåkig. Men först har din kärlek och dernäst din stormande raskhet bringat mitt blod i lättare fart.»    »Och om jag fått se dig svag», sade hon med en ton af oändlig ömhet, »hade jag blifvit lika stormande förtviflad – mina sinnesrörel- ser har jag svårt att förkläda . . . . Men, ack, hvad skola våra vänner säga? Du får se att Thorborg och löjtnanten, om han är hemma, snart äro här.»    »Det vore väl. Jag känner en stark längtan att få träffa Gudmar.»    »Ja, han liksom Thorborg och kapellpredikanten sjelf blifva säkra vänner i nöden. Och om Majken kunde komma hit, hur snart skulle hon ej göra det . . . . Nu farväl, min älskade Åke, fundera du och sök att reda sakerna, medan jag går att utföra mitt parti!» 12. Hustrun och älskaren.    Holt stod vid sin pulpet i bodkammaren, låtsande skrifva, men i sjelfva verket kalkylerande öfver sina tillgångar i alla grenar af sina stora planer – sloge de fel på ett håll, var han betänkt på ett annat. Han kalkylerade äfven öfver det vigtiga ögonblick, som skulle bestämma hans handlingssätt inför domstolen, d. v. s. hans erkännande att under en längre tid hafva anat en hemlighet, för smärtsam att fattas.    Ännu hade han dock ingenting beslutat, ty han var icke i stånd att komma till öfverensstämmelse med sig sjelf huru långt han borde gå – han visste att man kan snärja sig sjelf i förhörs-labyrinten. Den brän- nande feberglöd, segern lemnat qvar, gjorde honom utomdess liksom oredig eller rusig.    Han ville – det kände han – med full beräkning kasta sig i samvets- löshetens afgrund, men han ville ha de möjligast största vinster för in- satsen. Främlingsfiskarens uppträdande utgjorde en af de påräknade vinsterna, men den vinsten hade många sidor att upptagas ifrån.    I detta ögonblick knackade någon på bodkammardörren.    Holt hörde ingenting och märkte derföre ej att dörren sakta gick upp. 
 
 
 
 
 106    Emilia – det var hon – kunde således i frihet betrakta det rent af ­diaboliska uttrycket i hans obevakade ansigte; och om hon förut tviflat, så kände hon sig nu fullkomligt öfvertygad att Holt var skyldig till det dåd, som blifvit föröfvadt mot hennes make och hvilket föreföll henne tusen gånger hemskare än det, som blifvit föröfvadt mot den döda qvinnan.    Då hon likväl ej för tillfället ville låta honom förstå de slutsatser, hon gjort, drog hon sig tillbaka och låtsade öppna dörren med så lagom buller att Holt måste vända sig om.    Han spratt till liksom han blifvit både tjust och slagen af samma syn.    Och visst visade Emilia nu att hon kunde beherrska sig, när hon ville.    Derjemte visade hon sig som en rätt hjelplig skådespelerska.    Men den unga frun tänkte för sig sjelf att den jesuitiska satsen »än- damålet helgar medlen» icke är så förkastlig som man vill anse den – här åtminstone finge den gälla.    Hennes utseende var i den grad mildt, nedstämdt och nedslaget, att hon tycktes jemnt och nätt hålla sig uppe.    Helt sakta frågade hon:    »Är här ledigt?»    »Hjelm finnes icke här», yttrade Holt, som trodde att hon sökte sin man.    »Nej, jag vet . . . . jag trodde . . . . jag kände förut att han icke var här.»    »Hvem söker då fru Hjelm?»    Holt kunde ej rätt väl uthärda den sorgsna blick, som Emilia fästade på honom. Bland allt det, hvaremot han tänkte förhärda sig, fanns icke denna blick upptagen. Den var så ovanlig, men derföre så mycket far- ligare . . . . i sin förlägenhet tillade han: »Gossarne äro i boden, om något befalles.»    »Jag vill dem ingenting.»    »Hellre», fortsatte Holt afsides med sig sjelf, »önskade jag då att se henne i sitt stolta naturliga lynne, sådan hon nyss var dernere. Att kufva qvinnor är att kufva sig sjelf. Och inga qvinnor kunna länge hålla uti sig. Hon har naturligtvis nu erhållit slaget, jojo . . . . jojo – modet sjunker med lyckan . . . . Men djefligt besvärande, afskyvärdt, plågsamt är det att se henne så här . . . . Kan det vara med mig hon vill tala?»    Emilia nalkades emellertid pulpeten och stödde sig lätt mot dess ena sida. 
 
 
 
 
 107    »Min fru, är här någon som kan vara er till tjenst?»    »Om någon vore här som det kunde, skulle den personen säkerligen icke vilja det.»    Holt blef så förvånad, så smickrad, så bortkollrad, att han knappt sjelf visste af den ton, som han inlade i svaret:    »Skulle det vara mig förunnat att tjena fru Hjelm?»    »Herr Holt – mellan oss har varit mången stolt, mången missnöjd, mången sårande stund, men i hvarje menniskas lif kommer alltid ett ögonblick, då de höga böljorna lägga sig. Det är icke derföre sagdt», tillade hon med en blixt, som borde påminna om det gamla, »det är icke derföre sagdt att man behöfver förödmjuka sig.»    Hon tystnade.    Holt tilltrodde sig ej afbryta den tystnaden.    Emilia återtog:    »Då jag gick hit, hade jag naturligtvis en afsigt . . . .»    »En afsigt?» stammade Holt.    »Herr Holt vet hvad i dag har tilldragit sig. Det kan synas besyn- nerligt, oförklarligt att jag vänder mig till den, som aldrig visat mig någon välvilja, men min öfvertygelse är att ingen menniska på jorden eger den makt och förmåga att verka här som – just herr Holt.»    »Min makt . . . . min förmåga . . . .»    »Upprepandet af dessa ord bevisar ingenting annat än att jag miss- tog mig, då jag trodde att de försonande ord, jag nyss uttalade, ut­- plånat det förflutna.»    Holt tyckte sig i denna halft förebrående, halft qväfda röst för- nimma en klagan, som nådde djupare än till hans öra. Var detta hennes befallande sätt? För hvad ändamål sökte hon honom?    Emilia stod alltjemt lutad mot pulpeten. Hon tycktes på en gång förlägen och sårad öfver att hon ej erhöll svar, och några beundrans- värda höjningar och sänkningar på hufvudet och kroppen läto ana att hon stred med sig sjelf.    Holt betraktade henne från sidan, först med skygga, sedan med fulla blickar.    Han började erfara verkningarne af ett dubbelt rus. Aldrig tyckte han sig hafva sett henne så bländande och så mångfaldig – och der fanns en verklig mångfald i hvarje af hennes rörelser. Till slut kände han en sådan ängslan, att han blott kunde önska det denna scen måtte taga slut. Efter svaret sökte han ännu förgäfves. 
 
 
 
 
 108    »Herr Holt . . . .» Emilia såg hastigt upp.    »Ja, min fru . . . . ja!»    »Känner ni en man, som kallas främlingsfiskaren?»    Holt blef askgrå.    Emilia låtsade ej se.    »I dag på morgonen var hans hustru hos mig.»    »Hans hustru . . . . jag förstår icke . . . . hans hustru?»    »Hon trodde . . . . hon sade mig i förtroende . . . .»    »Hennes förtroende måtte icke hafva någon gemenskap med mig.»    »Tvärtom. Hon lät förstå att herr Holt i dessa dagar hade någon smugelaffär för sig.»    »Aha, kan man se!» Holt kände sig lyftad på lätta vingar: han be­ friades från en omätlig börda.    »Nåväl, icke är en slik synd – förutsatt att jag verkligen syndat – just så farlig heller!»    »Jag vill ej bedömma den saken. Herr Holt kände min mans djupa vedervilja för denna handel. Nu hade Åke också hört talas om det här ryktet och just fruktan att lurendrejerigods kunde finnas någorstädes i huset förorsakade den förlägenhet hos honom, som blef anmärkt och upptagen i protokollet.»    »Ack, jag visste icke,» inföll Holt, och hans ögon strålade under be- slöjningen, »att någon förlägenhet blifvit anmärkt hos Hjelm!»    Han njöt i detta ögonblick ett eget slags glädje. Han hembar nem­ ligen sig sjelf och sitt »geni» en beundrande komplimang. Huru lyck- lig hade den ej varit, denna lurendrejeriaffär i luften! Den tjenade honom till och med ännu, då den förrädiska hustruns besök – främ- lingsfiskarens hustrus – så lätt kunnat ge uppslag till en annan sakernas gång.    »Herr Holt», återtog Emilia, »i allt detta ligger någonting kanske mer än besynnerligt.»    »Mer än besynnerligt?»    »Och jag hade för afsigt att äfven göra en fråga. Det är helt enkelt denna: Fins här eller fins här icke något smugelgods?»    »Man talar aldrig om sådant, fru Hjelm!» svarade han tvetydigt.    »Det är ledsamt att herr Holt har så litet förtroende till mig . . . . Men», tillade hon med snabb vexling i rösten, liksom hon blifvit ­ träffad af en inre blixt, »men hvarföre skulle det der nattbesöket ovil- korligt innebära en smygaffär af det slaget?» Hon strök handen öfver 
 
 
 
 
 109 pannan liksom i djupt begrundande, men mellan fingrarnes galler såg hon Holts hy antaga en både gul och grön skiftning.    Samlande all sin oblyghet för att, såsom han trodde, bortvända den miss­tanke, hvilken började dagas i den unga fruns farliga hufvud, sade han:    »Fru Hjelm yttrade nyss att mellan oss funnits bittra stunder, och den närvarande är i sanning en sådan. Hvilka misstankar allt skulle det icke vara herrligt att vältra öfver mig! Men snart är jag gudskelof skild från denna firma, den min heder dessutom tvingar mig att snart sagdt redan nu anse som främmande.»    Emilias svallande blod höll på att göra ett hastigt slut på den seger, som hon tänkte eröfra, och hvilken redan var på så god väg, men här var icke tid att förlora sin sinnesnärvaro. Hon måste nu i verkligheten låta de höga böljorna lägga sig.    »Herr Holt fann sig förolämpad» – hon låtsade sig ej hafva förstått hans ord – »öfver den idé, som undföll mig, och jag inser nu fullkom- ligt att det var hemligt gods som saken gällde. Fins det här uppe eller på sjöboden?»    Frågan antog nu formen af en redan afgjord sak.    »Hvad kan detta intressera? Jag bedyrar högtidligt att deraf aldrig uppstår ringaste obehag för Hjelm. I denna natt blifva de der obetyd- liga packorna bortförda – det försäkrar jag er, min fru, eftersom jag ändtligen skall bekänna mina kort och äfven låta främmande ögon titta i den stackars främlingsfiskarens.»    »Men hvarföre är det i magasinet? Ty om jag nu skall bekänna mina kort, får jag säga er att jag hört hviskas att det skall finnas just der.»    »Det är der mindre misstänkt än i sjöboden.»    »Nåväl, vi lemna detta ämne. Jag har nu något annat att tala om . . . . Ack, herr Holt, hjelp mig – jag får eljest aldrig mod. Hela det förflutna ligger med djup tyngd öfver mitt sinne. Det säger mig att ni nu, liksom förr, är min fiende.»    »Ts . . . . min fru! Detta är ett särdeles eget samtal. Jag är icke den man, som lätt låter dåra mig. Om någon haft en fiende, så är det väl jag. Ni vet» – han sänkte rösten – »ni vet väl att det är ni som hatat mig.»    »Men kan jag sjelf säga, hvad . . . . som» . . . .    »Herr Holt» – Gustaf öppnade dörren från boden – »jag kan inte blifva klar i vexel. Vill herrn vara god och ge mig några småsedlar!» 
 
 
 
 
 110    Holt såg ut som han velat strypa den enfaldige pojken, som trodde att han nu tänkte på vexel och mynt.    Han öppnade pulpeten och slängde ut en bundt småsedlar.    Så fort Gustaf tillslutit dörren, återtog Holt samtalet:    »Ni yttrade ett par anmärkningsvärda ord: ’Kan jag sjelf säga hvad som’ . . . . Får jag bedja er vara god och fortsätta just vid samma punkt!»    »Fortsättningen är denna: Kan jag sjelf säga hvad som egentligen är orsaken till alla dessa tvister och missförstånd?»    »Åh, orsaken har naturligtvis varit den bittra afsky ni från första ögon- blicket fattade mot mig. Ni har ju aldrig dolt den . . . . ni har i er upprik­ tighet gått längre än jag tror något fruntimmer gått i en sådan väg.»    »Men hvarföre . . . .»    »Herr Holt» . . . . Nu var det Janne som stack hufvudet in genom dörren . . . . »Jag ville fråga om . . . .»    »Dra åt . . . . Begriper du icke, ditt nöt, att jag vill vara i fred! Du ser ju att frun är här – vi ha affärer att tala om.»    »Jag skulle tro», sade Emilia helt enkelt och med den allra oskyldi- gaste min, »att det är så godt att gå in i magasinet – här blir man då aldrig ostörd.»    Holt trodde att en dröm föregycklade honom sin bedrägliga villa . . . . denna högmodiga qvinna skulle inbjuda honom till ett mellan- fyra-ögon i magasinet!    »Men hvad är det som förvånar herr Holt – har jag icke rättighet att gå hvart som helst i min mans och mitt eget hus?»    »Jo jo, det förstås!»    »Nå, öppna då dörren – jag har icke tillfälle att dröja länge.»    Holt lydde nästan mekaniskt.    Emilia steg in först.    En rysning öfverföll henne, då hon nu stod ensam med sin mans far­ lige bolagsman i det långa, dunkla, af endast ett halföppet fönster upp- lysta rummet med dess slingergångar hit och dit.    Allt föreföll henne som ett kaos.    Hvar bland alla dessa massor af bingar, kistor, tunnor och fjerdingar, alla dessa balar, än staplade på, än kastade om hvarandra, skulle hon väl tänka sig att anställa en undersökning. Nej, hon måste hafva det dithän att han sjelf visade henne, platsen, der det »imaginerade» smu- gelgodset förvarades. 
 
 
 
 
 111    Hennes djerfva besök skulle ha tjenat till så godt som intet, om – sedan hon lyckats få honom att erkänna godsets tillvaro – hon icke också kunde bevisa honom att hela tillställningen varit blott ett spel, i sista instansen beräknadt att gifva hans bekantskap med främlings­ fiskaren den karakter, som han utan tvifvel önskade att den måtte hafva i andras ögon.    Holt hade skjutit luckan tillbaka från fönstret. Ljuset insilade nu något starkare . . . .    »Seså, herr Holt, här äro vi ostörda. Låt oss nu återtaga vårt samtal! Låtsa ej längre att icke förstå mig . . . . Jag kan icke förklara orsaken till den motvilja, som jag från början erfor; men var den en förolämpning . . . .»    »För guds skull, min fru, lägg icke en eländig menniska så på sträck- bänken! Tala, befall . . . . Detta är första gången ni bevärdigar mig med ett ord, som visar att ni anser mig som jemnlike i något.»    »Herr Holt, herr Holt!»    »Var er motvilja en förolämpning – ack, den var tusende gånger mer, och den träffade en man, som ej kunde försvara sig med andra vapen än dem han begagnat. De voro lumpna, det erkänner jag gerna, så som vi nu stå, och jag tillägger att ni varit grym mot mig i ert hög- modiga förakt – mycket, mycket grym! De orden gå ur mitt hjerta.»    »Jag har haft orätt, herr Holt!»    Dessa ord uttalade hon med djup öfvertygelse: de gingo ur hennes hjerta – ty så mycket såg hon af det sista ögonblickets rörelse, att det varit hon som väckt hatet i denna mörka själ. Om han ej hatat henne, kunde han ej velat så rysligt förorätta hennes man.    Men nej . . . . hans mörka själ hade redan förut – det sade hon sig dar­ rande – vigt sig åt mörka gerningar, och passionen hade endast vidare utvecklat dem.    »Jag ser att fru Hjelm nu menar allvarsamt. Men det är först den egna olyckan som väckt en tanke på det flydda . . . . Hvad sammanhang kan det då vara deremellan?»    »Åh jo, det är en kort, men rak brygga mellan de punkterna.»    »Ert hat», återtog han, »kan slå bryggor öfver allt.»    Emilia bleknade. Hon fruktade att måhända blottställa sig . . . . Dock – hon måste komma fram till målet.    »Det vore förgäfves att nu ge någon annan färg – och hvartill skulle det också tjena – åt de intryck, jag haft för och emot er. Men hvad lig- 
 
 
 
 
 112 ger hvarannat närmare än ytterligheterna! Och om ni vill göra för mig i denna djupa nöd allt hvad ni förmår, så . . . .» Hon stannade.    »Så . . . . hvad menar ni? Kan ni väl någonsin mena annat än afsky, då ni tänker på mig?»    »Ja, säkerligen skulle jag erfara helt andra känslor, om ni ville visa mig den väg, hvarigenom min mans namn blir rent . . . . Dessa saker: lådan, juvelringen . . . .»    Holt vek häpen några steg tillbaka.    Det var i Emilias ögon någonting på en gång bedjande, förtärande och forskande.    »Min fru» – hans röst hade ej den ringaste säkerhet – »hvad vill ni mig?»    »Jag vill att ni genomgräfver er själs doldaste schakt.»    »Det är nog – låt oss sluta!»    »Nej, icke förrän jag talat ut. Kom ihåg att vi en gång förut ha haft en högtidlig stund tillsammans. Tänk på kapten Oddjers och det onda, ni ville göra mig, när ni inlade hårlocken i portföljen! Jag valde då att i stolt säkerhet vända mig till er i min mans närvaro – jag var mäktig den tiden: jag kunde befalla, och jag var icke skonsam. Men nu står jag för er helt annorlunda . . . . Vill ni nu göra något för mig?»    »Ja, ni var mäktig, och ni krossade mina usla känslor som glas-smu- lor under er fot. Nu är det annorlunda – men jag är också annorlunda. Man lider så länge att man slutligen tröttnar att lida.»    Liksom för sig sjelf sade Emilia:    »Jag bedrog mig – det lönte icke mödan!» Hon böjde med kall rö- relse hufvudet och vände sig om.    »Nej, nej, gå icke! Detta samtal plågar och berusar mig. Ni vet nog att ni i masken, som ni icke sett utom för att pina, hade kunnat hafva en slaf för ert minsta ord. Ville jag annat än ödmjukt . . . .»    »Herr Holt, ni glömmer att min belägenhet fordrar mer än vanlig grannlagenhet, och ni visar mig alldeles ingen. Dessa saker i min mans bokkista – nog kan man tänka sig att . . . .»    »Men hvad betyda era anspelningar . . . . Kan det vara er mening att jag för er skull skall göra mig till tjuf och rädda er man?»    »Ts . . . . hvilket förfärligt ord ni uttalar . . . . Låt oss stanna ett ögon- blick . . . . Visa mig packorna!» sade hon, liksom i distraktion och för att hafva något att fasthålla sig vid.    »Packorna, packorna», upprepade Holt, som nästan glömt hela 
 
 
 
 
 113 denna sak för intresset i sednare delen af samtalet; »packorna, ja . . . . de äro der . . . i den här balen ni ser omsluten af bastmattorna.»    Han gaf sin uppgift utan att det ringaste tänka på att den kunde hafva några följder.    »Och packorna innehålla?» återtog Emilia i samma vårdslöst förtro- liga ton.    »Simpelt styckegods.»    »Hvad är det för slags styckegods?»    »Hvad det är – åh, hvarjehanda, till exempel kattuner, shirting, ylle­ tyger, med mera . . . . Men lemna för all del detta . . . . Ack, om ni alltid varit sådan som i dag!»    »Vi talade om juvelringen . . . . Vet herr Holt att jag en gång i en be- synnerlig fantasi tyckte att det var er hand som lemnade den åt mig.»    Holt kände benen svigta under sig.    »Min fru – ni blir så blek . . . . er sinnesrörelse förskräcker mig.»    »Min sinnesrörelse – hvad tänker ni på! Det är just ni som blir blek, som darrar. Det måtte vara er egen sinnesrörelse som återlyser på mig.»    Holt samlade all sin själs kraft. Han kände att den unga qvinnan ville drifva honom fram till något visst mål; och liksom lösslitande sig från det lockande i denna sammanvaro, utbrast han:    »Låt oss gå – jag måste härifrån! Det är förgäfves ni jägtar mig . . . . jag kan icke påtaga mig . . . . hvad säger jag . . . . Hvad har jag med allt detta att göra?»    »Era krafter svika er, herr Holt . . . ni måste stanna sjelf! Kanhända betyder ert upprörda tillstånd att ert hjerta ömmar för min olycka? O, Gud, om ni nu – denna gång – ville vara redlig, huru skulle jag ej då kunna förlåta er och välsigna er! Tala till mig» . . . . fortfor hon, sjelf i sin ögonblickliga lättrördhet lifvad af ett ädelt hopp, hoppet att möj­ ligen kunna röra denne så hårde och sjelfviske man . . . . »tala till mig med förtroende! Jag är ung, men jag kan ändå fatta stormiga passioner och hvarthän de förmå leda. Ja, jag kan förstå er, om ni har det storar- tade modet att säga till mig (hvad som dock är sant): »Jag har gjort det, emedan jag måste göra honom, som jag hatar, så olycklig som en men- niska kan bli?»    Holt flämtade i ett förskräckligt qval.    Det kunde måhända sägas att hans själs sista menskliga känsla lik- nade ett slocknande ljus, hvilket i hvarje stund hotar med totalt mör- 
 
 
 
 
 114 ker, men till vår förvåning åter flammar upp, tills det på nytt aftynar och försvinner i svart natt.    Emilias röst hade haft så smältande toner, hennes öga var så mildt, blicken så strålande, så smekande! Skulle han öfverväga, skulle han gifva henne mer än sitt lif?    Han tyckte sig bedöfvad liksom i ångan af starka rosor, och någon- ting om en förändrad lefnadsbana kom för honom. Men denna häg- ring försvann snart. Hans sista krafter sammandrogo sig helt och ­ hållet omkring nödvändigheten att skydda sig sjelf.    »Min fru», sade han iskallt, »jag har hört talas om fångar, dem man torterar för att få dem att bekänna saker, som de aldrig begått eller kunnat drömma om. Ni med er ungdom och er oskuld är mycket skarpsinnig, och jag beklagar att jag icke kan låna mig åt er så sinnrikt uttänkta önskan.»    »Det är bra!» sade Emilia med kall hårdhet. »Jag hade en sekund trott att emellan oss kunnat slutas ett vackert fördrag. Ni vill det ej . . . .»    Hon gick till dörren.    »Gustaf», ropade hon utåt boden, »kom genast hit och tag med dig en af drängarne!»    »Hvad tänker ni på?» frågade Holt häftigt.    »Det får ni straxt se.»    »Men jag är rädd att ni gör både er och er man någon otjenst.»    I detta ögonblick inträdde Gustaf och drängen.    Holt stod alldeles handfallen. Han förstod icke hvad hon ville, men han förstod att hon hade en afsigt.    »Gustaf», yttrade Emilia och såg uttrycksfullt på ynglingen, »öppna den der balen!»    »Nej, understå dig icke att öppna den!» förbjöd Holt med häftighet. »Detta är en plats, fru Hjelm» – tillade han, vänd mot henne – »som helt och hållet är utom era råmärken i huset.»    »Huru?» Emilias ögon blixtrade på det gamla sättet. »Jag råder ingen här att bestrida mig min rättighet till hvad jag företar . . . . Gustaf, du har hört min tillsägelse – öppna packan på mitt ansvar! Jag vill se om den innehåller styckegodset, som, efter det förtroende jag fått af herr Holt, lärer finnas deri.»    Gustaf hade redan med sin knif uppsprättat hela balen.    Den befanns icke innehålla annat än blott bomull. 
 
 
 
 
 115    Under tiden stod Holt, med gnisslande tänder, vanmäktigt böjd under den stolta qvinnans beslutsamhet.    »Det är bra», sade Emilia till Gustaf och drängen, som hjelpt till, »ni behöfver icke vidare uppehålla er. Men j kunnen nu bägge, ifall det skulle behöfvas, bevittna att herr Holt i dessa dagar endast roat sig med att låta oss alla i huset tro att han haft en smugelaffär för hän- der.»    Gustaf och drängen gingo ut, båda lika häpna och förtjusta öfver den raska husmodern, som så kunnat lägga i dagen Holts illfundighet.    Derpå vände Emilia sig tillbaka, betraktande bolagsmannen med krossande förakt.    »Nu, herr Holt, ha vi uppgjort den här räkningen! Det var ledsamt att er så väl uttänkta plan icke lät ’låna sig’ till någonting ännu mer än den redan uträttat.»    »Fru Hjelm», svarade Holt, med möda repande sig efter det stora nederlaget, »triumfera än en gång, var lika litet skonsam som sist . . . . Jag säger blott – vänta!»    »Och jag säger också: Vänta! Det finnes en Gud, och hans rättvisa skall ni ej undgå, om ni också till en tid undgår den verldsliga.» 13. Kallelsen.    Just som Emilia kom ut från magasinet och in i boden, blossande röd, med högburet hufvud och ögon, som kastade gnistor – de förvå- nade bodbetjenterna bugade sig också ödmjukt för denna nya makt – fick hon se jaktlöjtnanten och Thorborg stiga af på gården.    Den unga frun hann nätt och jemt in i salen innan de voro der. Och nu låg hon vid Thorborgs hjerta . . . . Thorborg, som knappast, kunde tala för sinnesrörelse.    Men Gudmar talade i stället.    »Min bästa fru Hjelm, vi ha skyndat hit för att säga er att ni i kapell- gården ha hjertan, som dela hvarje ögonblicks oro med våra vänner tills allt blir klart – och det måste det bli, gömde sig än den svarta ­lögnen ända ned i svartaste syndapölen! Hvarje ögonblick, som jag är ledig från tjensten, skall jag – det svär jag på – förvandla mig till spion, 
 
 
 
 
 116 smuglare, allting för att få rätt på pasmetråden till den här härfvan . . . . Hvar är Hjelm?»    »Här, min redlige vän!» svarade Hjelm, hvilken hela tiden, medan Emilia varit borta, qvarsuttit i sängkammaren för att söka samman- fatta alla de punkter, som han kunde finna till sitt försvar.    »Gode Gud», yttrade Thorborg, som nu ändtligen kunde gifva ord åt sina tankar, »hvad det är för en djup välsignelse att se er båda . . . . Emilia synes upprörd, men visst icke nedstämd, och herr Hjelm bär sin motgång just så som jag på förhand visste att han skulle bära den.»    »Tack hjertligt!» svarade Hjelm . . . . »Nå, hvad säger min gamle vän kapellpredikanten?»    »Jo, han har min själ sagt och gjort många saker!» menade Gudmar. »Han har så godt som kört ut kapten Geistern: han måste partu flytta i morgon.»    »Jag känner igen på det der hans hetlefrade hufvud, men kärnfulla och ädla hjerta!» återtog Hjelm. »Det är likväl en fullkomlig orättvisa mot kaptenen: han utöfvar en rättighet. Icke kunde han som främling känna mig. Dessutom vann han min högaktning vid slutet af visitatio- nen. Han sade några ord, som gjorde mig godt; och ifall vi något hvar satte oss i hans ställ . . . .»    »Ack, kära Åke», afbröt Emilia, »skall han nu af dig till och med ur­ säktas?»    »Jag har icke sagt dig, min älskade Emilia, att ifall han påyrkat det, skulle kommissarien under dessa omständigheter försäkrat sig om min person. Men de ha nöjt sig med mitt ord att jag infinner mig vid utfäst tid.»    Emilias hufvud sjönk några tum.    Gudmar skyndade att prata bort det ängsliga intrycket.    »Jag visste», sade han, »att Hjelm skulle vara nog frisinnad att icke tillräkna främlingen, som befinner sig uti en så ovanligt svår belägen- het, de pligter, han för sitt samvetes lugnande ansett sig böra iakttaga. Att emellertid far, som är så häftig, i sin rättmätiga harm lät kaptenen umgälla denna handling, är mindre att undra på; men att vår be­ tänksamma och rättvisa Thorborg, sjelfva mitt lilla helgonbarn, före farsgubben uppsagt kapten Geistern gästfrihet – se det var ännu un- derbarare.»    »Gud, Thorborg, hvad jag älskar dig!» utbrast Emilia.    »Nå», sade Hjelm, »kan ej du, Gudmar, ställa det der till rätta?» 
 
 
 
 
 117    »Med far och Thorborg emot mig – det vore visst värdt! Dessutom insåg Geistern sjelf att det skulle blifva alltför tvångfullt på alla sidor.»    »Tänk, när Majken får veta allt detta!» inföll Thorborg.    »Jag skref med postbudet några rader», förklarade Gudmar, »och är farbror Moss det minsta bättre, ha vi henne snart här . . . . . Men får jag nu språka enskilt med dig, Hjelm?»    »Det är just hvad jag önskar – du får dock tillåta mig att äta under tiden, ty på en sådan dag som denna ha vi totalt glömt bort midda- gen.»    »Åke, Åke, min stackars vän, att du nu skall svälta till! Men det skall straxt vara framme. Jag har minsann haft helt annat än husmorsålig- ganden att sköta.»    »Huru, Emilia – du har kanske verkställt . . . .»    »Åh, jag har verkställt mycket jag. Om du kommer in i sängkamma­ ren, när du ätit din middag, så får jag berätta dig fullständigare hvad jag i flykten ändå ej kan låta bli att nämna, nemligen att Holt icke har mer gods i magasinet än vi hafva här inne. Och det har jag på köpet be­ visat honom.»    »Hvilken qvinna hon är» – sade Hjelm, beundrande vänd till Gud- mar – »rådig, öm, klok, modig . . . . kanske för mycket djerf ändå!»    »Klokheten är icke djerf», svarade Emilia, »ty den beräknar hvarje drag . . . . Men kom, Thorborg, så få vi, sedan jag tittat in i köket, sitta och språka lite grand för oss sjelfva!» Hon slöt Thorborgs arm i sin.    De unga damerna försvunno.    Emilias »titt» åt köket var verkställd på några minuter. Uljana hade längesedan lagt duken på bordet, och köksan hade längesedan både kokat, torkat och bränt upp fisken . . . . . . . . . . . . . . . . . . . . . . . . . . . . . . . . . . . . . ..........................................................................    »Du kan icke tro», tog Emilia till orda, när hon nu kommit i den rätta förtroendestunden med Thorborg, »du kan ej tro hvad jag upp­ skattar din handling i afseende på kapten Geistern, som du säkert mycket fästat dig vid!»    »Jag – och hvarföre skulle jag det?» frågade den unga flickan, och hennes i dag ganska bleka kinder fingo nu en hög färg.    »Derföre att du visst i dubbelt fall varit hans vårdarinna och att det således icke kunde tillgå annorlunda än att han skulle intressera dig, helst han minsann fört oro och hemligheter nog med sig från första 
 
 
 
 
 118 början. Det var mod hos dig att visa bort honom, men gränslöst ädelt var det emot oss.»    Nu blef Thorborgs färg ännu starkare. Hon kände sig ytterligt be- svärad af Emilias loford.    Saken var den, att hon ej förmådde utreda sin handlings rätta grund, och hon blygdes öfver att nödgas erkänna för sig sjelf att hon ej gått upp till kaptenen med det uppsåt, som hon der utförde . . . . Det måste således antagas att någonting i deras samtal väckt och påskyndat denna idé, som hon väl ändå, ehuru outredd, måtte ha haft gömd i någon vrå af sinnet.    Ifall Emilia icke varit så upptagen med sina egna förhållanden, skulle hon hafva sett och anmärkt mycket, men nu såg och märkte hon ingenting.    Hon talade för Thorborg och trodde att denna följde hvarje hennes ord . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . ..........................................................................    Under tiden språkade Gudmar och Hjelm i salen, och följden af det samtalet blef att löjtnanten andra morgonen ledsagade Hjelm på en liten resa till uppsökandet af en person, hvars bekantskap vi framdeles få göra.    Naturligtvis hade Hjelm dessförinnan samlat alla de uppgifter, som Emilia trodde sig böra gifva. Hon hade likväl ansett klokheten fordra att ej gå in i för mycken vidlyftighet rörande förklaringen i magasinet.    Angående de der särskilta detaljerna, som nu endast onödigtvis skulle ha distraherat Åke, önskade Emilia innerligt att få tala med Maj- ken, ty att komma fram med dem för Thorborg – »Gud bevare oss för »helgonbarnets» häpna blickar . . . . Ack, om Majken komme . . . . om Majken komme!»    Men i stället för Majken sjelf kom andra aftonen ett bref så lydande:        »Min ömt älskade Emilia!    Att du, liksom din man, bär detta slag värdigt, derom känner jag mig lika öfvertygad som jag ber dig vara om det gränslösa deltagande, hvarmed jag lefver inne i denna sak, denna befängda dårhusmässiga idé, att göra Hjelm till hjelten i en tjufhistoria, och en så snygg till!    Jag skulle genast kommit till eder, om jag icke måste stanna der jag är. Emellertid har jag nu skrifvit till min Gudmar och rådgjort med honom. 
 
 
 
 
 119    Jag har en idé, jag ock, som jag ej kan anförtro åt papperet. Men alla mina tankar gå ut på att få ljus i mörkret – ljus . . . . ja, jag måste ha ljus, blefve det än aldrig så svårt att finna . . . . O, min Gud, hvad jag lider med dig och med din make . . . .    Det är dock något . . . . nej . . . . man bör ingenting sky . . . . Såsom min käre befälhafvare säger: pligt är pligt. Tro på honom och alla hans råd! Han är nu ovärderlig.    Jag fruktar att du misskänner mig derföre att jag icke kommer. Men utom det att jag eger enskilta skäl, har pappas helsotillstånd – ehuru han åter är uppe – tagit en på särskilt sätt oroande vändning, och han tål ej att jag ens för en sekund lemnar honom.    Jag har i mitt bref underlåtit att nämna ett visst namn – men det lyser för mig öfverallt.    Farväl, farväl! Må du och din man vara djupt öfvertygade om den orubbliga tillgifvenhet, som egnas er af                                         eder                                               Majken.    P. S. Jag vågar ej gifva någon bestämd tröst, men jag ber dig tro att mina idéer icke alldeles äro tagna i luften! Gudmar kommer måhända att säga dig detsamma.» . . . . . . . . . . . . . . . . . . . . .    »Ja», sade Emilia rörd, »våra vänner älska oss – det gör godt i hjertat att känna – men, ack, hvad kunna de väl hjelpa! Åke blir, det märker jag tydligt, allt djupare nedslagen, fastän han ej vill låta mig ana det. Och på Holts fräcka panna läser jag att de vapen, som jag ej kunnat beröfva honom, dem skall han begagna, och de lära ej sakna skarp­ slipad egg . . . . Gud allsmäktig håll mitt eget mod uppe, ty det vet jag är ett godt stöd för min makes!»    Intill följande middag halade sig det husliga lifvet, liksom affärslif- vet, sakta fram. Det var nu tredje dagen efter visitationen.    Hjelm inträdde i sin hustrus rum med ett stort öppet bref i handen.    »Emilia, min arma lilla hustru, vill du höra det här!»    Den starka qvinnan gick fram till sin make, slog armarne kring hans 
 
 
 
 
 120 hals och gaf honom en själsvarm kyss, i hvilken hon ingöt andan af en helig frid.    »Vet du», sade hon ömt, »från hvilken denna kyss var? Den var ifrån din mor. Från den trygga hamn, som hon uppnått, sänder hon dig sin välsignelse och ber dig genom mig kämpa din kamp till slut lika stånd- aktigt som hittills.»    Med en blick af hänförelse slöt Åke den unga hustrun till sitt hjerta.    »Må min dyra mor», sade han upprörd, »just i denna stund gifva oss båda sin välsignelse! En trognare och ljufvare följeslagerska hade jag aldrig kunnat få. Men må hvarken hon eller du ett enda ögonblick frukta att min styrka sviker mig!»    »Tack, älskade, älskade Åke . . . . Och gif mig nu det der brefvet!»    »Anar du hvad det är?»    »Det är väl kallelsen till domstolen?»    Och så var det.    Emilia läste halfhögt:    »Sedan det, vid anställd undersökning hos landthandlanden Åke Vincent Hjelm på Svartskär, befunnits att han i sin värjo innehaft en blecklåda med en i densamma förvarad holländsk dukat, jemte en ring med tolf deruti innefattade ädla stenar, tillhörande danske kofferdi- kaptenen Otto Geistern, f. d. förande förolyckade barkskeppet For- tuna från Flensburg, hvilka saker, äfvensom, efter uppgift, dervid ­fogade 150 holländska dukater, enligt all sannolikhet blifvit stulna från det af samme Hjelm å stranden mellan Bottna kapellgård och Svart- skär den 2 Oktober sistlidne år funna liket efter nämde Otto Geisterns hustru i lifstiden, Henrika Bentzen; så varder härmed bemälte landt­ handlanden Åke Vincent Hjelm kallad till inställelse vid näst infal- lande lagtima hösteting med Qville härad, hvilket börjas på Rabals­ hede den 28 i denna månad, med påstående att visa sin lagliga rätt till ringen, dukaten och lådan eller att stånda det ansvar, hvartill ransak- ning och öfriga sig företeende omständigheter kunna föranleda.    Inställelsen gäller andra rättegångsdagen, och kallelsen åtlydes vid laga påföljd. Qville den 25 Oktober 183 . . . .                              Å embetets vägnar                                          S. Lönnerholm.» 
 
 
 
 
 121    Med ståndaktighet läste Emilia två gånger igenom kallelsen. Der­ efter lemnade hon den till sin man utan ett ord. Och utan ett ord stack han den på sig.    För några minuter ville det tyckas liksom de olyckliga makarne ej haft mod att möta hvarandras blickar.    Emilia talade först.    »Hör», sade hon, »den förfärliga stormen derute . . . . den har nu så tilltagit att det förekommer som om den ville sönderslita och öppna jorden och kasta hela hafvet i dessa famn. När naturen så stri- der med sig sjelf, är det godt för menniskosjälen att i sin strid sluta sig till sin hälft. Du och jag – hända hvad som hända vill – ha ju hvar­ andra.»    »Ja!» svarade Hjelm med stark betoning . . . . . . . . . . . . . . . . . . . . . . . . . . . . . ..........................................................................    »Förlåt, mina vänner!» hördes jaktlöjtnantens röst borta från dör- ren. »Jag har med knapp möda fått lägga till här ett ögonblick, och jag måste straxt ut igen.»    »Hvad – i denna storm?» utbrast Emilia.    »Pligten, fru Hjelm! Och nu vet jag att den kan bli icke blott tung, utan att den rent af kan göra en menniska tokig.»    »Det är vänskapen», yttrade Hjelm, »som gör dig oense med dig sjelf, förstår jag.»    »Har du fått någon embetsskrifvelse?»    »Ja, just nu på morgonen.»    »Låt mig se!»    Gudmar läste den och tycktes egentligen fästa sig vid datum.    »Således till den 29:de. Den skrefs i går, och i dag ha vi den 26 . . . . Bror Hjelm, tjensten fordrar att jag måste resa, men Majkens bref, som jag nyss fått, uppmanade mig till en annan resa, och den torde nog vara lika vigtig, eller långt vigtigare, om jag blott finge företaga den.»    »Vi förstå dig icke, min bror! Du är helt och hållet olik dig.»    »Det är derföre att jag icke begriper hur jag skall bära mig åt. Den hemliga underrättelse, jag fått å tjenstens räkning, fordrar att jag måste ligga på kryssning, Gud vet hur länge. Men blir det för länge, så för- summar jag en resa, som för dig, Hjelm, kunde blifva vigtig vid din närvarande affär. Det är denna färd som min Majken med sin aldrig ­felande klokhet anbefallt mig . . . . Men har ni händelsevis hört något 
 
 
 
 
 122 från gubbarne på Ufklippan? Den uthållande stormen har sedan flera dagar utestängt dem från stranden.»    »Jag har ej hört af dem denna veckan . . . . Men hur var det du sade, Emilia – låg icke lots-far till sängs, ehuru ej farligt sjuk?»    »Det känner jag till!» svarade jaktlöjtnanten. »Men om det funnes någon själ, som för hvad pris som helst ville ge sig öfver, vore det all- deles nödvändigt. Jag skall skrifva ett par rader. Och får jag reda på det här fördömda beslaget, så, om jag ock blir krossad mot Ufklippan, vill jag försöka komma dit.»    »Jag begriper ännu alltjemt ingenting af allt hvad du säger!» inföll Hjelm. »Men kanske skulle det icke vara omöjligt att få någon fiskare att ge sig af, då jag först fått veta om jag bör det. Kan du uppge det ärende, som han skulle medföra?»    »Läs hvad jag skrifver.» . . . .    Löjtnanten skyndade till bordet och började ett bref:    »Till de båda redliga männen på Ufklippan.    Ifall den hemlighet, som ni en gång häntydde på för mig och Majken och som ni lofvade att vi i nödens stund skulle få påminna om, på något sätt skulle stå i samband med den olycka som träffat herr Hjelm . . . .»    »Så, för fan», afbröt han, »det känna de ju icke alls till! Ingen har sedan dess varit derute, och det skulle bli omöjligt att till dem sam- manfatta allt i korthet. Det blir således intet bref» . . . . Han stoppade fragmentet på sig . . . . »Farväl, mina vänner, Gud välsigne er! Jag måste skynda att göra mig fri, för att sedan egna mig åt er tjenst allt hvad i min förmåga står.»    »Hedersvän», svarade Hjelm, »man måste verkligen medgifva att stora pröfningar äfven kunna skänka stunder af stor tillfredsställelse. Huru har jag ej funnit er alla! Om Gud en dag hemsöker dig, broder, så kan du räkna på mig.»    »Det gör jag!» sade Gudmar med kraft.    Och en dag skulle nog Gudmar få anlita det minnet, liksom Hjelm en dag nog skulle minnas sin skuld.    Det blef ett varmt afsked.    »Om vi ej träffas förr,» yttrade Gudmar, »så var förvissad att du får syn på mig i tingssalen! Jag vill se och lära mig hur en man bär olyckan, och det får jag lära af dig. Man kan äfven lära att bära den, då 
 
 
 
 
 123 man betraktar din hustru. Jag skall aldrig glömma fru Hjelms utseende i denna stund!»    »Det var ett vackert ord, löjtnant Guldbrandsson! Gud beskydde löjtnanten på sin färd . . . . Kom snart tillbaka med hopp!»    »O, att jag det finge!» 
 
 
 
 
 124 
 
 
 
 
 125 A n d r a B o k e n. Rättegången och dess följder. 1. Förspelet.    Det var en klar höstmorgon.    Efter de så långvariga orkanbyarna kändes solen dubbelt välkom- men, och vi se den nu kasta sina glittrande strålar på de hvita murarne af Rabalshede tingshus, ja ända ned till de i jordvåningen belägna ­smårummen med dubbla jernbeslagna dörrar och fönstergardiner väfda af tumstjocka jernstänger och nästan lika tjock svindelväf.    Lyckligtvis syntes icke något blekt ansigte i de små rutorna, sedan numera de inom detta härad fordom så vanliga laglösheterna, särdeles stölderna och slagsmålen, börjat aftaga och lemna rum för en bättre anda, som ger hopp om att bohuslänningens vackra dygder, dristighet, gästfrihet, arbetsamhet och rättrådighet, icke för alltid skola fördunk- las af högmodet, stridslystnaden, sedeslösheten och den berserka- vrede, hvilken ännu rifver omkring sig i den gamle vikbons hufvud.    Det var andra rättegångsdagen, samma dag, under hvilken målet mellan kofferdikaptenen Otto Geistern och landthandlanden Åke Vincent Hjelm skulle förekomma.    Tingsgården var fullpackad med kärror och betande hästar, hvilkas egare, församlade i små grupper här och der, förtroligt helsade hvar­ andra.    »Goddag, Rasmus Persson – lycka till god marknad!»    »Godmorgon, Nils! Du är aldrig kors i bröstet: du håller ut, om ad­ vokaten din slet ut tie par stöflar, köpta för dina pengar . . . . Var så god och håll till godo och krusera inte – jag har en till.»    De sista orden hade afseende på en blårandig så kallad lomflaska eller »olle», ur hvilken männerna bjödo hvarandra styrkedrycken, 
 
 
 
 
 126 medan deras qvinnor helt nätt och prydligt drogo ner de under åk- ningen uppvikna klädningarne och befriade dem från allt obehörigt hö-fnas samt sedermera, vändande sig till någon grannvän, bad denne se efter om hufvudsjaletten satt bra, »så att en kunde vara folkig, fast en visst inte ville utarma sej i onödigt grannlåt, lik endels som inte hade köpt bättre vett.»    »Det må du väl ha rätt i!» svarade en sålunda tilltalad vän, en ung bondhustru, nog vacker att aldrig försumma tinget. »När jag sist var här, tänkte jag att jag skulle gå lefvande åt af harm öfver Kerstin Inge- gärd i Bjelkeboda. Hon skämde sej då alls inte på att stiga rakt förbi näsan på mej. Och der hade hon satt på sej en halsekedja af riktiga gullänkar, tre hvarf kantänka, om halsen ända opp till strupen, så att en riktigt skulle ta ögonmått på den; och ett bernstenshjerta hängde midt i halsgropen, så långt ner att det dingla på brystnålen. En kan då säga att hon är lik far sin, den galne högfärdingen Olle i mässhaken!»    »Tala aldrig om’et, Börta du – hon klef före mej i kyrkebänken ­häromdagen! Men det kan en veta att nu må det bli höghet af förutan all ända och reson, sedan Bernt Karolsson mistat hustrun och friar till Kerstin. Jag vet ingen annan råd än att de få låta någon tattare blåsa opp ett glashus åt sej, annars blir det ingen möjlighet att få visa alla bröllopsskänkaserna och utstyrselsmunderingen.»    »Jo, du, hvad det skulle smaka Bernts hustru, stackars Maja, om hon kunde titta opp ur sin vrå i kyrkegården att se hur han förfar med ­barn­ungens egendom. Jag slår mej i backen på att Kerstin i Bjelkeboda inte mer duger till styfmor än matmor: hon har varit oppfostrad i stadsskola, förstås . . . . Jesses, der hänger pojken min opp sej i halsejer- net . . . . Nils Petter lille, packa dej genast bort från pålen – du måtte väl inte spöka för illa ve heller.»    Näst intill detta par språkade ett par andra bondhustrur i en annan ton.    »Kära moster Sara, säg mej hvad j tar er till för att få gubben er hem, när kararna börjat svirra på qvälln? Jag ser att j tar’n alltid med er, medan jag och flera till mej, gud bättre, blir stående der och pustar och trampar och förgäfves drar dem i rocken så en kan få skörtet i näfven.»    »Du är inte så gammal i läran än, min lilla Johanna, och derföre går det inte för dej. Men när en öfvat sej på hustaflan ett par tjog år bortåt, så har en hittat lämperna.»    »Kan j då inte lära ut dem, kära moster?» 
 
 
 
 
 127    »Åh, visst kunde jag, men om gubben min se’n fick höra’t, så skulle jag kanske förlora trollemakten.»    »Åh, aldrig, moster Sara, kan j tro den om gemenhet, som j lärde så stor välgerning, för det är en qvinnmenniskas sorgepina och kan bli hennes eviga skrämseldöd att resa hem med man sin, när han kommit riktigt på kneken. Jag får då aldrig ro innan han somnat och släppt tömmarna, men det är inte godt se’n att hålla fast både dem och honom och alla lösesakerna på köpet.»    »Nej nej, mi’ Johanna, godt är det inte . . . . Men hur säger du till karln din, när du vill ha’n hem i rättan tid?»    »Någon rättetid kan ej bli tal om – ditåt vill jag inte en gång tänka. Men när jag hoppas få’n med mej, medan han ännu kan sköta sej något, säger jag så här: ’Käre välsignade Kristoffer, jag ber dej så vack- ert för själ och pina att du är flitig och kommer innan du tappat vettet och gett dej i slagsmål, för annars går jag åt på stället’.»    »Nå, hvad svarar han på det talet?»    »Jo, är han i godt dryckeshymör, säger han: ’Gå före, Johanna du, och se efter om hästen ätit opp fodert! Du kan gerna sätta dej opp, för jag är efter i rena rappet’ . . . Men har han stuckit fötterna i ondskesin- net – som han alltid har, när han kommit i gräl eller byteshandel – då skuffar han mej bara i sidan, slår på näsetrån och skäms inte att säga att jag är för ful och för gammal att tänka på att få någon bugt med honom, jag, som så många legat efter . . . . Och nu, moster Sara, må j lära mej era lerker!»    »Skall väl det då . . . . Jag stiger kavat fram till gubben min och ro­ par’n i örat ett dugligt skrämmeskott.»    »Hvad kan då det vara, moster?»    »Åh, än ett, än ett annat. Sista gången vi skulle hem från Sanne marknad, skrek jag i riktig storångest: ’Jesta mej, Lars min, sådant bådskapsbud som kommit från vårt! De säger att blacken brutit benet af sej, för han gled ner i lerbacken, och en får väl i rappet söka bot, om det står bot till . . . . . I dag – för det är nästan värre att få dem från tinget än från marknan, ja det är nära på så svårt som att få dem från auktion – i dag tänker jag låta bränvinspannan ha sprungit isär.»    »Allt det der, moster Sara, kan nock vara godt – men när j kommer hem?»    »Åh, ena gången har han somnat och mins aldrig lefvande lifvet, när han vaknar. Andra gången blir det jag som åbäkar mej och ger mej 
 
 
 
 
 128 öfver för allt det löseprat, som menniskor sätter isamman. Och när en så kommer till nästa gång, går det så trent om trent . . . . Och nu önskar jag dej lycka, mi’ lilla Johanna! Jag får åstad och helsa på syskonbarnet mitt, som jag ser derborta» . . . .    Men tingsgården innehåller nog andra grupper.    Här och hvar i något hörn finner man åtskilliga bondadvokater språkande med sina klienter och antagande denna djupsinniga min, hvilken bäst är beräknad att ingifva en vördnadsfull beundran för de vishetsord, som de låta utgå från sina läppar. Härunder uppklarnar också småningom den åhörandes ansigte från dyster oro till hoppfull förbidan – det är, sedan bonden träffat sin advokat, liksom hade solen gått upp för andra gången.    Dessa herrar advokater, hvilka hafva stämningslistor eller hand- lingar af annan beskaffenhet att förevisa domaren och under denna förevändning ofta nog genom sitt vidlyftiga prat sätta hans tålamod på prof, få ej sällan hålla till godo med en bestämd vink att gå sin väg. Men huru förträffligt sköta de ej då sin egen sak! De lemna honom småleende och bugande, liksom särdeles belåtna; och då nu klienterna se den förtroliga fot, hvarpå deras advokat står till »nådi lagman», är naturligtvis deras sak i så goda händer som de någonsin kunna önska.    Sedan, när herr advokaten får syn på sin hufvudman, heter det i stormyndig ton:    »Lars Olsson, det var bra att jag träffade dig. Jag talade med härads­ höfdingen om din sak, och jag utvecklade så solklart mina skäl, att han icke fick ordet för sig. Jag har således bästa hopp . . . . Men du vet af gammalt att jag aldrig talar vid domaren utan särskilt dusör. Du får så­ ledes ut med en extra tia, som jag hoppas du icke finner illa använd.»    Lars Olsson betalar med glad förtröstan, och den myndige mannen går vidare att upprepa samma scen med en annan.    Visst förvånas sedermera Lars Olsson och de öfriga, då det inför rätten förefaller dem som om deras sakförare erhölle flera snäsor än som kunde vara förenligt med det förtroliga förhållande, som han förut påpekat. Men advokaten förklarar dem sedan att häradshöfdingens sätt offentligen är helt annorlunda än då man har honom mellan fyra ögon – något som de väl måtte tro för att hålla sig uppe i förhoppning- arne.    Tappas sedan rättegången, blir det aldrig advokatens, utan hufvud- mannens eget fel, som icke skaffat den eller den handlingen. 
 
 
 
 
 129    Dessutom tillägger beskyddaren:    »Du känner mig – vi hafva hofrätten att tillgå. Åh, jag ger mig icke så lätt. Jag tänker skrifva så, att hofrättsherrarne baxna vid det och dra öronen åt sig, innan de nicka ja till häradsrättens utslag! I sista hand gå vi till kungs – dit kommer det ändå aldrig. Men det säger jag på för- hand, att fan så mycket drygare är det att betala utliggare deruppe, som passa på målet, och det är klart som dagen att en icke kan besvära sådana karlar för en spottstyfver: det kostar att lefva i Stockholm!»    »Utliggaren i Stockholm» torde nog sedan få veta att landtadvoka- ten fört målet för någon så fattig stackare, att han för sin del icke tager något arfvode. Tvärtom vill han af egna medel liqvidera kommissionä- rens räkning. Denna rättar sig då efter »de ömmande omständighe- terna» – såvida kommissionären har hjerta. ..........................................................................    Medan detta pågår å gården, sitter den förnämare bondadvokaten, d. v. s. den rikare, inne i ett rum på gästgifvaregården.    Lemningar af vin och porter avertera att man befinner sig sig i en högre sfer.    Här heter det:    »Nils Bengtsson, din revers är förfallen, men jag vill dig ingenting ondt – du kan gerna få skrifva om den mot det vanliga.»    Sedan talas äfven här om rättegångar, och förhållandet till domaren stiger i allt högre intimitet.    Advokaten vid portvinet säger aldrig »häradshöfdingen» eller »do- marn», utan han uttalar rätt och slätt dennes namn:    »Jag har nämt till Richert om din sak, men jag bad honom med flit icke yttra sig deröfver, emedan det vore stridande mot hans pligt. Men nog af: var lugn – han och jag förstå hvarandra . . . . Har du något mer att säga, så låt det gå fort, ty jag lofvade Richert uttryckligen att äta frukost med honom. Tiden skyndar, och jag vill icke låta honom vänta.»    Förhållandet kunde nu vara att denna personlighet, som möjligen hade någon befattning vid lagskipningens lägre grader, i likhet med sina yrkesbröder, af gammalt häfdvunnet bruk fick äta vid samma bord som domaren – förutsatt att man betalade sin riksdaler. Dessa herrar bjödo ifrigt på portvin och madera för att få ställa sig på en viss jemlikhetsfot med de rätta tingsherrarne . . . . . . . . . . . . . . . . . . . . . . . . . . . . . . 
 
 
 
 
 130    Men vi lemna de allmänna detaljerna om allmogens advokater för att särskilt fästa uppmärksamheten vid en, som nu synes i tingshusets förstuga med en ofantlig papperslunta under armen.    Denne man, ehuru närmare sextio år gammal, visade en kärnfull kraft och en utomordentlig liflighet. Hans grå ögon kastade blickar som falkens, och den lediga handen manövrerade oupphörligt, under det han talade än med en och än med en annan af sina klienter.    Några förrädiska röda fläckar på och omkring näsan tyddes af många liksom »runor på en bautasten», och af dessa runor hade man lyckats stafva ihop ett helt jubileum minnesdagar, på hvilka gubben hårdnackadt stridt under Bacchi gamla fana. Men lika godt hvad som blifvit ihopstafvadt – hans kraft och redighet utvisade att han steg upp förnyad efter hvarje nederlag. Och så var det äfven inom hans yrke: synes han sjunka i dag, så flyter han upp i morgon.    Med en hastighet, som kunde beräknas till två mil i timman, begaf han sig öfver gården och långs landsvägen åt gästgifvargården, i fullt språng efterföljd af bönderna, de allra ifrigaste med hatten i hand.    Denne person var advokaten herr Anders Siversen, kustbefolk­ ningens orakel allt ifrån landthandlarne och kaptenerna på stränderna och fisklägena ända ned till den siste hummerfiskaren.    Han var en nagel i ögat på de så kallade bondadvokaterna, hvilka gifvit honom benämningen af »fattig-advokaten» i den fulla öfver­ tygelsen att något argare smädenamn ej kunde påhittas. Herr Siversen gjorde ock skäl för sin titel, ty det var en både känd och erkänd sak att han ofta med egen uppoffring hjelpte de fattige till deras rätt. Och han egde en beundransvärd talang i utredandet af haveriaffärer och upprät- tandet af räkningar i dylika saker . . . .    Det torde vara skäl erinra att de här påpekade advokaterna icke en- samma representera denna gren vid tingen.    Då och då uppstår en sakförare af helt annan prägel, något brutet snille, som fattigdom, menniskokärlek och begäret att qväsa makten kastat in på denna så irreguliera bana. En sådan man talar och skrifver för att få utgjuta det bittra, som förtär honom. Han hade kunnat blifva stor på denna väg, men för att det skulle hafva händt, borde han ha varit skyddad för förblandning med de så kallade bränvinsadvoka- terna eller sådana som vi skildrat. Detta torde dock ha varit svårt, om ej rent af omöjligt, emedan både bildningen och råheten hjelpas åt att förneka sakföraren det värde, som han bör uppbära. 
 
 
 
 
 131    För närvarande finns emellertid ej – i närheten åtminstone – att tillgå någon bättre och pålitligare än herr Siversen.    Det var denne man som Hjelm besökt i sällskap med jaktlöjtnanten, då han dagen efter visitationsdagen måste se sig om efter ett biträde.    Nu skola vi likväl ej följa in med herr Siversen, utan taga kännedom om huru det före dennes ankomst stod till med den unga firmans förs­- te bolagsman.    Afskedet emellan mannen och hustrun hade varit utmärkt genom sinnesnärvaro och ädel styrka å ömse sidor. Ingendera hade målat sina känslor eller tankar: de visste att allt hvad de erforo var så klart för den andre, att det skulle känts liksom ett ohelgande att lägga dessa intryck i ord.    »Gud uppehålle dig under min frånvaro!» hade han sagt.    »Gud beskydde dig för din rättmätiga saks och mina böners skull!» hade hon hviskat.    Och så lugnt och värdigt skildes de.    Hvad som sedan tilldrog sig med Emilia det visste endast Gud och Thorborg. Hvad som tilldrog sig med Hjelm, då han steg upp i åkdo- net och gaf sin hustru den sista helsningen, det visste blott Gud.    Holt hade redan rest aftonen förut, men man insåg väl att han icke skulle vara frånvarande vid tinget, dit både han och bodbetjenterna blifvit inkallade såsom vittnen.    Från Gudmar erhöll Hjelm icke den minsta underrättelse. Alla bud till kapellgården återkommo med samma svar: »Löjtnanten hade på sista dagarne icke hörts af.»    Der Hjelm nu gick af och an i den enskilta kammare, som han förut beställt på den upptagna gästgifvaregården, väntande ömsom på sin sakförare, ömsom på Gudmar, röjdes icke i hans yttre – ehuru han var alldeles ensam – den brännande oro, som hans vådliga belägenhet väl kunnat rättfärdiga.    Men att denna oro fanns i hans inre kunde slutas deraf, att han ­stundom ryckte till och såg på klockan med en blick, som hastigt slöt sig för att liksom hålla tillbaka vissheten att tiden nalkades allt när- mare och närmare utan att han fått språka med en vän.    Det var naturligt att Hjelm icke fästat något vidare afseende vid de 
 
 
 
 
 132 ord, som löjtnanten uttalat i det sönderrifna brefvet till gubbarne på Ufklippan. Hvad kunde väl dessa ord, sagda af Majken, hafva för ­gemenskap med denna dags förhållande? Icke dessmindre, för att ej försumma något, sände han tre särskilta fiskare åstad för att träffa gub- barne, dem han sjelf tillskrifvit ett bref af ungefär samma innehåll som Gudmars; men dessa budbärare hade återkommit med den försäkran att det vore en alltför stor risk för lif och båt att i sådant herrans väder försöka komma till Ufklippan.    Den närvarande morgonen var visst lugn, men hvad tjenade det nu till? Nu var det för sent; och hans enda, ehuru svaga hopp stod till jaktlöjtnanten – men minuterna framskredo, och ingen Gudmar hör- des af.    Hjelm hade också hoppats att träffa Moss – dock icke heller denne hade framkommit.    Nu såg han deremot genom fönstret en skymt af Holt; men Holt begärde ej att få se sin kompanjon, och Hjelm var glad att åtminstone slippa tortyren att enskilt träffa den, som han fast var öfvertygad om beredt honom den närvarande heta stunden.    »Nåväl», tänkte den unge mannen och lutade hufvudet mot handen, »nåväl, detta är en omätlig pröfning – men den finner mig beredd. Om rättvisan här föres bakom ljuset, skall Han, som utöfvar henne der­ uppe, belysa allt mörker, då han finner tiden vara inne . . . Likväl är det hårdt att icke ega en annan sakförare vid ett mål som detta, der allt beror på att draga fram förhållandena i deras rätta dager . . . . kanhända är emellertid den gamle mannen bättre hemma i sitt sjelfvalda yrke än jag förmodar . . . . Seså – han är här . . . . Icke en skymt af misstroende . . . . Gifve Gud jag hunnit aftonen till den här dagen och att hon hun- nit aftonen . . . . Min arma Emilia!»    Nu tog det i dörren.    Hjelm gick att öppna.    En vagn rullade snabbt framåt vägen till Rabalshede.    »Huru käns det, pappa», frågade Majken, »är den här häftiga kör- ningen mycket plågsam?»    »Plågsam nog, min själ! Supponerar det varit så godt att du lemnat mig i fred.» 
 
 
 
 
 133    Det låg en stark blandning mellan oro och vresighet i den gamle köpmannens ton.    »Huru kunde jag det», återtog Majken, »när pappa nu, Gud vare lof, förmår vara uppe och pappa sjelf både i sömn och vaka talat om rättegångsdagen.»    »Nå, hvad slutar du deraf?» frågade han med afskräckande kärfhet.    »Får jag säga pappa det uppriktigt?»    »Ja, visst!»    »Då tror jag – tror det lika säkert som jag hoppas på Guds nåd – att pappa vet någonting närmare om den rysliga sak, som i dag skall komma före. Och jag har känt en stigande kärlek och aktning för det att pappa kommer, ehuru pappa tydligen legat i ett slags inre strid med sig sjelf.»    »Petter, Petter!» ropade Moss åt drängen . . . . »Jag besinnar mig – jag blir sämre . . . . vänd om!»    »Nej, pappa, nej, nej, tag för himlens skull och för all min kärleks skull tillbaka den befallningen! Lyckligtvis har Petter icke hört den.»    »Flicka, du bringar mig om förståndet! Det var hustru min och du som trugade ut mig. Ni vill göra af med mig . . . . det var ordet.»    »Pappa, pappa!»    »Tig då eller påminn dig att det är din egen far du talar med!»    »Just derföre, pappa, bönfaller jag så ödmjukt och kärleksfullt . . . . Ack, att en engel lånade mig sin tunga!»    »Åh, du har min själ tunga nog, du . . . . Petter, hör då . . . . Petter . . . .»    »Vänta, pappa, vänta! Tänk på att en redlig mans ära oförskyldt krossas. Om pappa någonsin begått en mindre samvetsgrann handling, så blefve denna en full försoning. Tro det och hör mig!»    »Just din ångest skrämmer upp mig. Du var för klok att låtsa om den innan du väl fick mig ut . . . . Hvad väntar du, hvad tror du jag vet? Om jag än genom en händelse – fan ta alla händelser – visste något, så skulle det se besynnerligt ut att jag tegat så länge. Kort och godt, jag vet ingenting, alldeles ingenting, hör du, och derföre vänder jag.»    »Nåväl, pappa, jag är tvungen att åse det!» svarade Majken med en ton, som något frångick hennes vanliga lugn. »Om icke olyckan in- träffat så kort före det utlysta tinget, så hade mycket kunnat verk- ­ställas och utforskas – kanske har också något redan blifvit utforskat – men som detta endast är ett kanske, ett lösligt hopp, så måste någon- ting åtgöras . . . . något måste ske, pappa!» 
 
 
 
 
 134    »Hvad menar du, dåraktiga qvinna?»    »Att, ifall pappa vänder, jag stiger ur och går fram.»    »Jaså, du går fram? Nå, hvad skulle bli vidare af det – supponerar att du är fulladdad med galenskaper!»    »Jo, att jag helt enkelt träder inför domstolen och ger tillkänna min önskan att få säga några ord.»    »Du är ju fullkomligt tokig!»    »Och mina ord bli dessa: Min far hade ärnat sig hit till tinget, emedan han trodde sig kunna ge några upplysningar i herr Hjelms mål, men som sjukdom tvingade honom att vända om, anhåller han ödmjukligen att få ha sin talan öppen tills i morgon eller sista rättegångsdagen.»    »Detta skulle du kunna?» Moss började darra i lederna. »Vill du blifva advokat du, i stubb?»    »Jag är ingen emanciperad qvinna, men det kan pappa lita på, att om mitt samvete pröfvar nödigt att utöfva en handling, som afviker från den vanliga stråten, så utöfvar jag den. Och hvad advokatväsendet en- skilt beträffar, så må det väl i ett land utan advokater på stat vara både tillåtet och nödvändigt att i rätter tid få tala ett fritt ord. Skam för Sverge att det underkänner advokatyrket, ett i grunden stort och ädelt yrke, och att det icke gifver oss rättmätiga sakförare, hvilka kunde be- fria oss från den mängd bränvinsadvokater, som utsuga och bedåra både bonden och herremannen! Kanhända skall nu en så rättskaffens och förträfflig man som Hjelm få stånda tjufsrätt endast i brist af ett skickligt biträde, ehuru ändå Siversen, som han förmodligen anlitat, är en, åtminstone i vanliga fall, rätt slug man . . . . Men nu komma vi – och pappa må veta litet eller mycket, så blir det ändå en brytning åt ljus­ sidan.»    »Dotter, dotter, detta skall du få betala mig!»    »Så må jag då betala det – intill sista skärfven! Jag vet nog att pappa icke lätt glömmer denna stund. Men om jag nu kunde köpa mig pap- pas samtycke till mitt giftermål med Gudmar mot det att jag afstår från hvad som kan göras för Hjelm, så vill jag hellre bli ogift till min död, än vika en hårsmån från samvetets bud. Så tänker äfven Gudmar. Det är ordet, pappa!»    »Samvetets bud – stor-ord, som man icke begriper förr än man lärt sig något annat än att skräfla i oträngda mål!»    »Nå pappa, så mycket bättre om man begriper dem, när man be­ höfver tänka på dem.» 
 
 
 
 
 135    »Ja, snärj din egen far i dina illistiga garn! Men nu skall du veta att jag icke blifvit så gammal att jag tänker komma under förmynderskap. Och kort om godt: du ärnar väl icke tvinga mig heller . . . . Jag reser ej till tinget – nu är det sagdt!»    »Som pappa befaller.»    Hittills hade kusken ingenting hört af det gifna orderna – så bull- rade vagnen mot vägen.    Men nu ljöd Majkens klara röst genom det nedfällda vagnsfönstret:    »Håll . . . . håll Petter!»    Vagnen stannade.    »Pappa ärnar vända» . . . . Majken såg på sin far . . . . »men jag stiger ur här.»    Nu var det farligt att tala. Drängen kunde höra, om han nemligen hade håg att höra.    Moss såg på sin dotter.    Hennes ena fot stod på fotsteget.    »En sådan qvinna du är!» mumlade han. »Dotter min är du då ändt­ ligen – ja dotter min är du . . . . Kör på, Petter! Jag far fram till tinget.»    Majken satte sig åter till rätta. Hon böjde sig ned och kysste öd- mjukt sin fars hand.    »Det är bra!» mumlade Moss. »Du tror väl icke att jag har dåligt minne?»    »Nej, pappa, hvad helst jag kommer att tro, så blir det aldrig detta. Men jag älskar pappa lika högt för det, ty saken är att pappa är tusen gånger bättre än pappa sjelf tror.»    Ännu ett par taflor återstå oss att betrakta . . . .    I tingshuset, på den kammare der kommissarien Lönnerholm vanli- gen residerade, finna vi nu denne så oerhördt upptagne herre stående midt på golfvet med pappersbundtar utstickande ur alla fickor, äfven- som emellan rockens hopknäppta slag, och armen i stadig ställning för att qvarhålla de handlingar, hvilka bevarades mellan den och venstra sidan.    »Här är jag nu för några ögonblick, kapten Geistern, men min tid är verkligen att väga på guldvigt!»    »Jag vill också väga den på guldvigt, herr kommissarie!» svarade 
 
 
 
 
 136 kapten Geistern, som satt tillbakalutad i ena soffhörnet. »Rent ut – jag befinner mig i en ställning, som jag är missnöjd med.»    Kommissarien framstötte tre af sina betydelsefullaste »hm» – något vidare svar gaf han icke.    »Jag hade nyss ett besök här.»    »Ah – herr Hjelm?»    »Nej, Holt, den der karlen med det lömska smilande ansigtet: och ehuru han ingenting sade rent ut, gjorde han dock underliga anspel- ningar på Hjelm, hvilka, förenade med hvad jag förut hört angående denne Holt», kapten Geistern tänkte på det förhållande, som Thor- borg anförtrott honom – »komma mig på den förmodan att han icke är främmande för angifvelsebrefvet och således icke heller för sättet huru sakerna kunde finnas hos hans bolagsman.»    »Det der blir alltsammans utredt under målets fortgång. Icke är det värdt att tala om ånger, när domaren straxt skall sätta sig.»    »Jag lider emellertid oerhördt vid den tanken att Hjelm, möjligen oskyldig, skall utstå en sådan skymf, och det af mig, som af honom er­ hållit en den största tjenst!»    »Ja, det är så dags nu att besinna det! Kapten vet att jag var alltid ovillig att antaga den der angifvelsen för sannfärdig. Men då hade kap- ten ingen ro i sig. Nu är det som det är: sakerna äro funna – det är det obestridliga.»    »Var så god, om herr kommissarien behagar» – yttrade Geistern med den öfverlägsna vårdslösheten hos en person, mera van att gifva än emottaga tillrättavisningar – »var så god och låt oss stanna vid det närvarande ämnet! Jag ångrar instämningen och anhåller derföre att åtalet från min sida alls icke måtte röja någon hätskhet eller ihärdighet. Och vore det möjligt . . . .»    »Herr kapten behagade besinna», afbröt i sin tur kommissarien med det maktspråk, som han i vissa ögonblick fann lämpligt antaga, »att jag icke inför sittande rätt kan bortkasta mitt vunna anseende som sak­ förare. Herr kapten må ångra sig eller icke ångra sig, så är här icke nu så mycket fråga om kapten Geistern och köpman Hjelm, utan om en ransakning, der kommissarien Lönnerholm och advokaten Siversen hvar och en på sitt håll skola söka visa huru förhållandet egentligen för­ håller sig. Och nu måste jag åstad; dörrarne öppnas om några minuter.»    »Vänta ett enda ögonblick! Har Hjelm verkligen en advokat? Jag tycker mig ha hört att det icke just fins några sådana här i landet.» 
 
 
 
 
 137    »Då är herr kapten fan så illa underrättad – jag skulle åtminstone tro att jag sjelf är en . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . ..........................................................................    Bakom ladugårdsbyggnaden stod en herreman och kikade genom den sammanslutna handen till höger och venster.    En person af fiskareklassen gick samma väg fram.    Holt – det var han – nickade omärkligt åt främlingsfiskaren och ytt- rade sakta, vid det han gick tätt förbi honom:    »Det är omöjligt att på förhand ge flere order än denna, men prägla den väl in i hufvudet: Stig icke fram utom i nödfall, då jag blinkar! Ingen vet huru det kommer att ta sig ut med din inblandning. Jag har fått en vigtig dörr igenslagen.»    Holt tänkte på sitt »lurendrejeri», som den resolverade unga frun frånröfvat honom.    »Då kommer herrn så mycket bättre åt att sopa framför den dörren – och kanske är det bäst att vi sopa hvar för vår.»    »Det tror jag ej . . . . Håll dig bara till mig – det förlorar du icke på: jag räknar ditt och mitt intresse ihop.»    »Ja, så länge det bär sej – jag är eljest intet något vidare lysten efter det kompaniskapet! Men bedrar gör jag inte heller, om jag inte sjelf blir bedragen.»    De skiljdes åt med ett slags frimurerinickning, som kunde betyda: »Var på vakt!»    Ensam, såg Holt ut som en menniska, hvilken satt allt på ett enda kort.    Besöket nyss förut hos kapten Geistern hade betydligt nedstämt hans förhoppningar, hvilka dessutom efter scenen i magasinet stigit ned från den mera svindlande atmosferen. 2. Domstolen. Förhöret.    Klockan half 11 satte häradstjenaren tingsklockan i rörelse.    Hela menigheten, som för tillfället var ofantligt talrik, störtade framåt och knuffades hit och dit för att nå dörren, emedan en brott- målsransakning af denna art, deruti tvänne herremän skulle uppträda 
 
 
 
 
 138 emot hvarandra, icke bjöds särdeles ofta. Och ingen, hvilken genom ryktets basun fått idé om målet, skulle velat afstå sin plats till detta skådespel.    Tingssalen var således i ordets rätta mening fullproppad med men- niskor, och skrifvarerummen på sidorna innehades af ståndspersoner. I ett af dessa befann sig Majken.    Hjelm med sitt biträde, herr Siversen, kapten Geistern, Holt, Moss, bodbetjenterna och åklagaren kommissarien Lönnerholm hade ställt sig närmast domarebordet, emedan häradshöfdingen tillkännagifvit att han först skulle företaga detta mål.    Under den korta stund, som förflöt innan sessionen öppnades, ­äfven­som på vägen till salen, hade Hjelm rönt en mängd aktningsprof af de eljest så styfva och fria bönderna: de bugade sig icke blott med ödmjukhet, utan deras ansigte visade ock ett deltagande, hvilket tyd- ligt uttryckte det intresse de erforo vid detta olyckans majestät, som låg på hans panna. Äfven från Majken hade han erhållit en helsning, som han dock icke vågade rätt tyda. Men den lifvade hans mod mera än det glas vin, som han druckit, innan han lemnade sitt rum.    En sak förundrade honom, och det var att Moss med ängslig om­ sorg undvek att tala vid någon: han såg endast då och då åt ett af ­smårummen och tycktes önska sig långt bort.    Kapten Geistern väckte både nyfikenhet och deltagande. Han och Hjelm hade ömsesidigt helsat med denna stumma, men betecknande artighet, som tvenne duellanter iakttaga mot hvarandra. Men om sin- nesrörelse visade sig hos någon af dem, var det hos Geistern, hvilken erfor hela den tryckande känslan af en ångrad handling, den vi emot vår vilja tvingas att fullfölja.    Kommissarien Lönnerholm och advokaten Siversen hade till sista stund varit upptagna med märkliga och omärkliga nickningar åt per- soner, som sökt göra sig påminda och sedda af dessa vigtiga herrar.    Men nu gick en våglik rörelse genom salen. Domaren inträdde och satte sig.    Han var en medelålders man af ett välvilligt, hederligt och aktnings- bjudande yttre. Ingen stolthet, långt mindre hårdhet, fanns hos honom. Man tyckte sig i hans ögon läsa: »Har du rätt, så får du rätt.»    Sedan kallelsen blifvit uppläst samt parter och angifvare antecknade, teg domaren några ögonblick, hvarvid han skarpt fixerade Hjelm, som icke en enda gång skiftade färg under denna mönstring. 
 
 
 
 
 139    Det var ett lugn icke liknande öfvermodet, icke heller den tillkäm- pade fattningen: det var ett manligt och allvarligt lugn, som inför hvar och en föll i ögonen såsom motsats till Holts oupphörliga vändningar och rörelser, småleende, ryckningar och hostningar, allt tecken som kommo Moss att blekna och draga sig tillbaka, medan Siversens falk­ ögon tycktes slå ned på hvarje särskilt rörelse.    Ännu en annan man nere bland folkhopen hade sina blickar skarpt fästade på Holt. Det var främlingsfiskaren.    Ransakningen började.    Domaren (till länsmannen): »Är prestbeviset infordradt öfver den anklagades fräjd?»    Länsmannen (åklagaren): »Ja, herr häradshöfding, här äro två: ett från pastorn i kapellförsamlingen och ett från den ort, der herr Hjelm förut vistats.»    Domaren (Läser): »Hedrande . . . . Fins här någon, som känner herr Hjelm från längre tid tillbaka?»    En tystnad inträdde.    Då framsteg Moss – här kunde han tala, och han talade gerna:    »Min svåger, stadsfiskal Törnblom, bor ännu i den stad, der herr Hjelm varit bosatt som handlande, och han har både före och efter herr Hjelms hitflyttning rekommenderat honom hos mig såsom en man af utmärkt heder, och sådan har jag vid våra gemensamma affärer alltid funnit honom.»    Domaren nickade. Moss trädde med en bugning tillbaka.    Sedan den förstnämde nu tillfrågat Hjelm angående hans föregående lefnadsförhållanden och svaren blifvit upptecknade af den vid proto- kollet sittande notarien, upplästes det protokoll, som blifvit fördt öfver husvisitationen, innehållande de omständigheter, hvillka då till- dragit sig på Svartskär.    Härefter fortsattes ransakningen.    Domaren: »Nå . . . . herr Hjelm har hört kallelsen och visitations­ protokollet – hvad svarar ni på detta och kapten Geisterns angifvelse?»    Hjelm: »Att jag till alla delar erkänner riktigheten af det upplästa protokollet, men att jag nu och alltid förnekar hvarje slags vetskap om det funna.»    Domaren: »Ni medgifver emellertid att den här lådan jemte den återstående dukaten och denna juvelring funnits i er bokkista?» (Han visade på de framför honom liggande sakerna.) 
 
 
 
 
 140    Hjelm: »Jag har sett dem tagas derur.»    Domaren: »Ni medgifver vidare att ni visade en märkbar förlägen- het vid kommissariens och kapten Geisterns besök?»    Hjelm: »Icke öfver kapten Geisterns, hvilken jag aldrig kunde ana kom till mig i fiendtlig afsigt. Men kommissariens antydan om visita- tion väckte hos mig – det erkänner jag – en verklig förlägenhet. Denna förlägenhet härrörde dock från den förmodan jag hyste, att min bo- lagsman mig ovetande innehade förbjudna handelsvaror. Herr Holt» . . . . han kastade en genomträngande blick på denne . . . »har dock se- dermera bevisat att han icke hade dylikt gods.»    Vid dessa för Holt så opåräknade, af Hjelm så väl afpassade ord hade den förre så när af förbittring vid början tappat besinningen. Nu var icke blott dörren tillslagen, utan sjelfva nyckelhålet förstördt, så att han icke kunde göra sig något till godo från den sidan – ty hade Hjelm haft rådighet och djerfhet nog att i första slaget afväpna honom på det hållet, kunde kanhända ännu något mera bli bekant. Och den bugning, genom hvilken han nödgades vitsorda Hjelms påstående, kostade honom en förfärlig ansträngning. Hans hufvud började redan dansa omkring vid tanken på att hans nattbesök hos främlingsfiskaren troligen komme fram. Nu måste det erhålla en helt annan färg än hvad smuglerifrågan kunnat gifva det.    Han var här i egenskap af vittne, men huru skulle det gå med vitt- nesmålet, ifall han blef upptäckt som angifvare?    (. . . . Der Emilia nu i hemmet satt utan en sekunds lugn, uppkal- lande alla olyckans bilder, anade hon ej huru fullständigt hon fångat Holt och huru han nu i sin själ rasade mot den svaghet, som gjort honom till byte för hennes skarpsinnighet.)    Domarens blick hvilade länge och pröfvande på Holt. Derefter vände han sig åter till Hjelm och yttrade:    »Förklaringen är icke osannolik, ehuru en sådan visitation, som den hvilken herr Hjelm tycktes befara, icke gerna kunde ske af kommissa­ rien.»    Hjelm (med värdighet): »Jag kunde ej gerna drömma om att blifva blottställd för någon så ärerörig visitation som den verkställda . . . . Emellertid vågar jag ödmjukast anhålla att få antaga herr Siversen såsom biträde i min försvarstalan.»    Advokaten Siversen: »Sedan det ännu qvarstår i vår lag att en för brott tilltalad person icke får begagna biträde i rättegången utan do- 
 
 
 
 
 141 marens särskilta tillstånd, så får jag ödmjukast framställa om ett sådant kan mig beviljas?»    Domaren: »Med undantag af de frågor som gälla sjelfva faktum, uti hvilket den tilltalade sjelf måste afgifva svar, må det vara herr Siversen obetaget att meddela honom det biträde, hvaraf han anser sig vara i behof.»    Den gamle advokaten bugade sig djupt.    Domaren: »Det var ju herr Hjelm som först hittade liket? Berätta huru dervid tillgick!»    Vid denna fråga bleknade förskräckligt den stackars kapten Geis- tern, Holt och Moss.    Den sistnämnde hade dragit sig längst inåt väggen. Han kände sig till mods liksom om han sjelf hade begått brottet. Han såg ej mera åt det rum, der Majken fanns, och han supponerade i luften allehanda saker om huru Holt skulle slutligen fattas af ånger. I alla händelser var det långt till slutet. Nu lyssnade han till den anklagades svar.    Hjelm: »Det var den 2 Oktober förlidet år, klockan 8 på morgonen, då jag, vid min vanliga promenad utåt stranden, såg ett större föremål ligga ett stycke ifrån mig, och vid mitt närmande fann jag att det var en aflång packa korkskifvor, omslutna af en tillsurrad segelduk. Natur- ligtvis undrade jag hvad packan innehöll, och som knuten i ena öfra ändan syntes slarfvigt gjord och illa tilldragen, öppnade jag den med lätthet och fann liket efter en ung qvinna.»    Domaren: »Uppehöll ni er icke då med någon närmare gransk- ning?»    Hjelm: »Nej, jag skyndade tillbaka efter erforderlig hjelp, lät genast hemföra och inlägga henne i en af mina sjöbodar, hvarefter jag afsände bud till kapellpredikanten och länsmannen. På eftermiddagen ankom kommissarien Lönnerholm, och i hans, kronorättarens och herr Moss’, Holts och en af bodbetjenternas närvaro upplöstes packan helt och hållet. Af de kläder den döda bar, kunde märkas att hon tillhört ståndspersonsklassen. I öfrigt fanns ingenting som upplyste hvem hon var eller hvarifrån hon var, med undantag af en smal ring på vigselfing- ret, innehållande initialerna till två namn.»    Domaren: »Och denna ring?»    Hjelm: ». . . . fick den döda behålla, emedan det var tydligt att en sådan önskan hysts af den, som anförtrott henne åt vågorna. Bok­ stäfverna uppgåfvos i den berättelse, som jag insände i Göteborgs tid- 
 
 
 
 
 142 ning. Då för öfrigt inga upplysningar stodo att vinna, blef liket, efter tillåtelse af pastorn i församlingen, begrafvet utan medikolegal besigt- ning.»    Domaren: »Och herr Hjelm såg hvarken på stranden eller seder- mera någon af de ifrågavarande sakerna?»    Hjelm: »Vid Gud, nej!»    Domaren (till kapten Geistern): »Huru hade herr kaptenen lagt dessa saker?»    Kapten Geistern kunde med möda hålla sig uppe, och han skulle kanske aldrig kunnat det, om han ej fattat ett mäktigt begär att se det mörker redt, som så tätt omhöljde både Hjelm och den tilldragelse, vid hvilken han fästat ett så starkt och naturligt intresse. Dertill kom den ädla och fasta öfvertygelsen att endast hans egen närvaro för- mådde mildra de omständigheter, som stodo i hans förmåga att mildra.    Med låg, men tydlig röst afgaf han förklaringen öfver sin hustrus sjukdom och död, och den nödvändighet som föranledt honom att lemna henne så. Han beskref hvad som fanns i lådan och upprepade brefvets innehåll. Vid de sista orden föll hans blick på Holt.    Men denne hade nu fräckt upprättat sitt hufvud. Han hade börjat blifva varm i domstolsluften och längtade blott efter vittnesmålet.    Domarens ögon hvilade åter på Hjelm, som stod der lika orubbligt trygg som vid början af kaptenens tal, hvilket väckte stort intryck bland menigheten.    Domaren (åter till kaptenen): »Hurudana voro de knutar, som sam- manhöllo packan?»    Kapten Geistern: »De voro på sjömansvis slagna med stor omsorg.»    Domaren: »Herr Hjelm yttrade ju att knuten i öfra ändan var löst och slarfvigt gjord.»    Hjelm: »Den var så, emedan jag, såsom jag nämt, utan svårighet öppnade den.»    Domaren: »I hvilken ställning påträffades packan? Låg den längs efter stranden, eller annorlunda uppkastad på densamma?»    Hjelm: »Den låg längs efter stranden och rullades sakta fram och tillbaka af vågorna.»    Domaren: »Såg ni några spår omkring den?»    Hjelm: »Jag kan ej erinra mig det . . . . men jag vill minnas att stran- den på denna punkt är något stenig, så att inga steg kunde synas.»    Domaren: »Hurudan var vinden vid tillfället?» 
 
 
 
 
 143    Hjelm: »Nordvest – det blåste icke betydligt.»    Domaren: »Syntes något sjögräs kastadt öfver packan – eller märkte ni eljest några tecken, som kunde upplysa om liket legat der längre tid eller kunnat uppflyta straxt före er ankomst?»    Hjelm: »Jag kan icke utreda huru länge packan då funnits på stran- den.»    Domaren ställde nu å detta ämne ett par frågor till bodbetjenten Janne och drängarne, som af Hjelm blifvit hemtade till platsen . . . .    Domaren (till Janne}: »Hurudant var herr Hjelms utseende, då han hemkom?»    Janne: »Patron såg ut som om han varit något upprörd . . . . . men det blef också jag när jag kom dit.»    Drängen Nils svarade:    »Patron talade med hastigare röst än han brukade ha: ’Skynda dej med handbårn’, sa’ han.»    Domaren: »Tillsade icke husbonden att herr Holt skulle hemtas?»    Nils: »Nej, inte förr än vi var hemkomna och inlagt liket i boden.»    Domaren (till Fredriksson, andre drängen): »Huru föreföll dig herr Hjelm, då ni ankommo till platsen?»    Fredriksson: »Jag märkte ingenting annat än att patron bara brådskade på . . . . När vi kom hem, skickade han mej genast till kommissarien.»    Domaren: »Inser ni, herr Hjelm, de besvärande omständigheter, som ligga er till last?»    Hjelm (bugande): »Må det här tillåtas mitt biträde att yttra sig?»    Domaren: »Vi komma dit sedan. Har angifvaren eller åklagaren några vittnen?»    Kapten Geistern: »Då jag begärde undersökningen i herr Hjelms hus, skedde det på en angifvelse utan namn. Men den, som skrifvit den, har försäkrat att han skulle infinna sig för att tala, ifall sakerna funnes, der han uppgifvit dem vara. Dessa för mig så rysliga minnen äro nu funna. Hvar deremot den verklige angifvaren finnes vet jag ej – troligen inom tingssalens väggar. Jag hoppas att han håller sitt löfte och framträder, så att herr domhafvanden må ransaka hans samvete, ty jag tillstår helt öppet att mitt eget ej känner sig väl vid allt det här.»    Någon rörelse uppstod vid nedra ändan af salen. Men mennisko­ vågen, som syntes vilja öppnas, slöt sig genast. Ifall en man ärnat sig fram, hölls han säkerligen tillbaka af någon magnetisk och om andra order talande blick. 
 
 
 
 
 144    Ingen röst besvarade kapten Geisterns uppmaning.    Domaren: »Hvar är denna angifvelse?»    Kapten Geistern: »Här!» (Han framlemnade det af främlingsfiska- ren efter Holts diktamen skrifna brefvet.)    Domaren: »Känner kommissarien denna stil?»    Kommissarien: »Nej, jag känner den icke – det är icke heller möjligt att kalla sådana der tillkrånglade bokstäfver för stil . . . . Men finnes an­ gifvaren här, så uppmanar jag honom, liksom kapten Geistern nyss gjorde, att frimodigt framträda!»    Samma tystnad som förut.    Herr Siversen: »Jag anhåller hos herr häradshöfdingen om tillstånd att betrakta brefvet! I min egenskap af sakförare för kustbefolkningen torde jag möjligen känna igen stilen.»    Den som nu kunnat höra Holts hjerta slå, skulle trott att det hunnit spränga fängslet, innan det blef afgjordt hvad häraf kunde uppstå.    Domaren: »Herr Siversen är berättigad härtill.»    Advokaten tog brefvet, läste och granskade det noga. Först sköt en blixt fram under de yfviga grå ögonbrynen. Derpå antog hans ansigte utseendet af ett sviket hopp.    Domaren: »Nå, herr Siversen?»    Advokaten: »Jag utber mig att få läsa brefvet högt.»    Domaren: »Det må ske!»    Den gamle advokaten uppläste det och lät derunder sin blick ofta forskande hvila på den sidan af salen, som var tätast ihoppackad med folk. Denna blick sökte att träffa Holts öga, men det lyckades ej, ty Holts öga stod spändt på golfvet.    Då uppläsningen var slutad, gick ett sorl af ovilja genom salen, och ett mummel hördes: »Det är ändå inte Hjelmen som gjort skam­ gerningen» . . . . »Det är bara satans konster» . . . . . »Illfundigheter af en, som det kunde anstå» m. m.    Domaren: »Tyst dernere . . . . Har herr Siversen något att andraga?»    Advokaten: »Jag vill blott i likhet, med hvad redan är skedt, upp- mana den hemlige brefskrifvaren att framträda och här inför herr härads­höfdingen aflägga en för hans samvete passande bikt om och huru han blifvit förledd till denna gerning, hvilken han sjelf säker­ ligen ser i hela dess rysliga nakenhet, emedan han fortfar i sin tyst- nad.»    Kommissarien: »Att angifvelsen icke varit falsk eller sjuk på något 
 
 
 
 
 145 sätt, bevisas af det enkla förhållandet att sakerna funnos i bokkistan, hvaröfver herr häradshöfdingen kommer att afhöra vittnena. Men det vill synas som om herr Siversen endast söker bortblanda sitt bryderi öfver att ej kunna uppgifva hvem som skrifvet angifvelsen, hvarom han tycktes vara så säker i anseende till sin stora kännedom om alla kustens kråkfötter.»    Domaren (med en sträng blick): »Stanna vid saken . . . . Hvad yttrar herr Siversen om stilen och det här brefvet?»    Siversen: »Att författaren och den, som fört pennan, troligen varit två särskilta personer. Jag får dock tillkännage att jag, åtminstone för ögonblicket, icke kan rätt draga mig till minnes hvars hand här varit verksam.»    Han steg tillbaka.    Under några ögonblick försjönk domaren i djupt eftersinnande. Derpå sade han till kommissarien:    »Har åklagaren några tillstädes varande vittnen?»    Kommissarien: »Jag anhåller att få såsom sådane afhöra herr Hjelms bolagsman, herr Holt, och bodbetjenterna Gustaf Rot och Janne Hult­ gren samt kronorättaren Jöns Jönsson.»    Domaren: »Har herr Hjelm något jäf att framställa mot vittnena?»    Hjelm: »Icke hvad mitt folk beträffar. Hvad åter angår herr Holt, så har jag visserligen jäf, men då jag ännu icke kan styrka det, anser jag ej behörigt hvarken mot mig sjelf eller honom att uppgifva något direkt. Likväl skulle jag önska att herr Holt tillfrågades om han icke sjelf ­känner med sig något jäf.»    Domaren: »Hvad andrager biträdet?»    Advokaten: »Jag yrkar jemväl att, innan herr Holt tillåtes aflägga vittnesmål, herr häradshöfdingen täcktes låta efterhöra nämde herr Holts fräjd, äfvensom orsaken hvarföre han om aftonen, förrän min hufvudman fann liket vid hemkomsten från kapellgården, genast gick upp på sitt rum, hvarvid han betedde sig så underligt, att det ­förekom dem, som sågo honom, att han varit antingen sjuk eller rusig.»    Holt (qväfvande förskräckelsen med högt uppstegrad djerfhet): »Hvad vågar ni för anspeglingar, herre – vill ni kanske säga att jag plundrat den döda?»    Advokaten: »Gud bevare mig . . . . Jag anför blott att herr Holt gick samma väg och att herrn uppgaf sig vid hemkomsten vara för sjuk att 
 
 
 
 
 146 kunna gå ned till aftonmåltiden. Om denna sjukdom förefanns redan vid afgåendet från kapellgården torde upplysas af herr Moss, som vid samma tillfälle befann sig der.»    Holt: »Ja, må herr Moss göra det – han erinrar sig nog att jag på- skyndade hemfärden, hvilket härrörde af ett inre illamående.»    Moss nalkades domarebordet liksom insvept i ett moln. Ett par ögon från ena skrifvarekammaren följde honom så troget, så bedjande, men Moss – hvad helst han än erfor – svarade blott med enstafviga ord:    »Ingenting underligt märktes, då herr Holt gick. Han ville ej åka. Om det var för illamåendets skull känner jag icke.»    Domaren: »Hade herr Holt druckit mycket?»    Moss: »Nej, han dricker aldrig mycket.»    Moss steg tillbaka. Men nu kastade han en blick på dottern, och Majken tyckte sig förstå att i den blicken stodo orden: »Vänta!» eller »Vi få se!»    Domaren: »Känner nämden något om herr Holts förhållande och vandel?»    Vid denna fråga blef åter ett sorl i folkhopen. Holts namn hviskades i hvar vrå.    Domaren: »Tyst der . . . . Hvad svarar nämden?»    Svaromålen utföllo olika. Den ene ville veta att Holt icke gjort sig känd för oärlighet eller något ondt, en annan att han hört sägas »åt­ skilligt om herrn der», såsom att han hade ett högfärdigt sätt mot ­folket, var nidsk i handeln och just icke mycket omtyckt – åtminstone hade han hört det af flera.    Kommissarien: »Herr Hjelms förtäckta påpekande om jäf mot sin kompanjon synes lika besynnerligt som herr Siversens förtäckta an- spelningar på herr Holts hemkomst från kapellgården. Må det emel- lertid innan ransakningens slut stå herr Hjelm fritt att styrka sitt jäf, om han kan.»    Domaren lät nu vittnena framträda.    I anledning af de sista så besynnerligt tillkomna framställningarne mot Holt följdes denne af hvarje blick, då han jemte de öfriga nedlade sina fingrar på den heliga boken. Men Holt tänkte endast på den stora vexeln, som han förut dragit på sitt samvete, och lät derpå den djupa lögnen om sannfärdighet gå öfver sina läppar. Då detta var gjordt, kän­ des det liksom han hade satt namn och sigill under vexeln. 
 
 
 
 
 147    Nu hördes domaren med varma och bevekande ord varna samtliga vittnena för mened och förmanade dem att strängt hålla sig vid san- ningen.    En högtidlig tystnad ingick. 3. Domstolen. Vittnesmålen.    Under den tystnad, som följt efter edens afläggande, erhöll Moss en liten biljett från sin dotter, så lydande:    »Det är förgäfves jag ser åt dörren om någon hjelpare kommer. Pappa, pappa, tänk på den stora domedagen och på ångren, som skall följa, ifall pappa låter stunden gå förbi! Men det sker ju icke? Holt bör emellertid få tala ut, så att han blir fullkomligt afklädd.»    Moss stoppade med yttre lugn, men stark hjertklappning biljetten i fickan. Han hade, ända intilldess han såg Holt aflägga eden, sökt föra sig sjelf bakom ljuset med den dåraktiga förhoppningen, som han i grunden alldeles icke trodde, att Holt sjelfmant skulle upplysa detta mörka förhållande. Men nu fanns icke det minsta hopp, och ögon- blicket nalkades, då han, Moss, inför hela församlingen skulle afkläda sig sitt eget anseende – ty det tycktes honom aldrig kunna återvinnas, sedan det blifvit kändt att han, som med egna ögon åsett likplund- ringen, velat upptaga likplundraren såsom son genom giftermålet med sin enda dotter.    Aldrig hade Moss varit stadd i sådan nöd, och så kom breflappen från Majken, hvilken lät honom se att hon väntade allt af honom . . . . »Domedagen – domedagen! Hon begriper icke», tänkte han, liksom skjutande ifrån sig den farliga stunden, »hon begriper icke att skam- men skall återfalla också på henne!» Här kufvade han dock alla vidare öfverväganden för att med hela sin själ följa vittnesmålet.    Holt förekallades först. De öfriga vittnena fingo afträda.    Advodaten Siversen: »Innan vittnesförhöret börjar, torde jag få an- tecknadt till protokollet att herr Holt under edens afläggande märk- bart bleknade, liksom han nu bleknar och skälfver, hvilket är tydligt för alla.»    Holt kastade en mördande blick på den gamle sakföraren, men 
 
 
 
 
 148 genom en oerhörd ansträngning lyckades han se lugn och sansad ut. Han erinrade sig att han nyss skadat sig sjelf genom brist på beherrsk- ning. Men så hade han heller aldrig kunnat vara beredd på att den ­djerfve gubben skulle flytta saken på hans egen grund. Hvarifrån fick han upprinnelsen till detta? Gömde den sig ej i den så väl anlagda, men olyckligt förstörda smuglaredikten?    Ingenting af det passerade i minspel och sinnesrörelser hade undgått domaren. Han betraktade Holt skarpt och sade tvärt:    »Börja ert vittnesmål!»    Holt: »Det är ett svårt, ett förskräckligt förhållande för en men- niska, ställd i min belägenhet. Jag har alltid högaktadt och hyst en sann vänskap för min bolagsman; och om jag bleknat, om jag darrat, hvar är den som icke skulle göra detsamma vid den blodiga strid, som föregår i mitt inre» . . . . Här gjorde han en betecknande åtbörd, liksom han velat gifva luft åt sin smärta.    Moss började draga andan. Skulle Holt på allvar bekänna något om sig sjelf?    Domaren: »Fortsätt!»    Holt: »Ja, herr häradshöfding, jag skall fortsätta – jag skall tala. ­Eftersom jag är tvingad dertill, måste jag lyfta på den flik, som, så att säga, dolt mina hemligaste tankar för mig sjelf; och jag hoppas att icke vidare bli missförstådd, då sinnesrörelsen åter vill tvinga mig under sin makt: jag är icke mer än menniska» . . . . Han drog näsduken flere gånger öfver ansigtet, som redan var höljdt af en stark svettning.    Domaren: »Ni torde nu ha visat nog af era känslor. Sök att fatta er utan öfverflödiga tillsatser! En hederlig mans smärta vid ett dylikt vittnesmål kan man se utan prat» . . . . Han kastade härvid en mild blick på kapten Geisterns sorgsna ansigte.    Holt: »Nåväl, aftonen före den morgon, då Hjelm fann liket, gick jag från kapellgården och följde strandbugten. Men ingenting märkligt fästade då min uppmärksamhet. Jag mådde ganska illa, hvilket Hjelm vet, emedan han efter min hemkomst besökte mig på mitt rum. På morgonen, då jag befann mig bättre, stod jag vid fönstret och såg Hjelm återkomma med hastiga steg och ett för mina ögon alldeles för- virradt utseende. Jag hörde naturligtvis icke hvad han talade till folket, men jag hörde honom straxt derpå – troligen medan de gjorde sig i ordning – springa uppför trappan och gå till kontoret, som ligger straxt intill mitt rum. Som jag ej kunde undgå att erfara någon nyfi- 
 
 
 
 
 149 kenhet, öppnade jag sakta dörren. Jag förnam då att han derinne upp- tog och slog igen klaffen till sin chiffonier; men som jag förstod att han hade en brådskande affär, ville jag ej göra honom några frågor; jag drog mig tillbaka, och han skyndade åter ner. Derefter gick han bort med drängarne och en af bodbetjenterna . . . .»    Domaren: »Och herr Holt gick icke sjelf ner, då något ovanligt be- märktes?»    Holt: »Nej, jag känner att Hjelm icke tycker om påflugenhet . . . . . Straxt derpå återkom han med sitt hemska fynd och efterskickade mig. När jag inträdt i sjöboden och fått se allt, gjorde jag – hvad Hjelm visst minnes – den anmärkningen att knutarne voro olika; och äfven på ­ eftermiddagen, i herr Moss’ och herr kommissariens när- varo, fästade jag herrarnes uppmärksamhet på samma sak, uttryck- ande min mening att packan varit öppnad förut . . . . Hjelm – jag måste, oaktadt min vänskap (jag talar på min ed), säga det – visade då en märkbar otålighet, hvarpå ingen vidare gaf akt. I öfrigt har jag icke någon anmärkning att göra mot det protokoll, som herr kommissa- rien Lönnerholm vid tillfället uppsatte, och jag kan ej heller påminna mig något vigtigt der­efter, utom kanske det att Hjelm straxt derpå reste ned till Göteborg, hvarifrån han hemförde åtskilliga dyrbara presenter till sin fru» . . . .    Domaren: »Är detta allt?»    Holt (med väl spelad motvilja): »Nej, jag erinrar mig nu att han kort derefter flyttade bokkistan in på kontoret – den hade förut stått på nedra botten – och att han förnekade mig nyckeln, då jag ville låna en bok derur.»    Domaren: »Huru föll sig hans svar då?»    Holt: »Han sade att de böcker, som funnos der, ej skulle roa mig.»    Domaren (till Hjelm): »Var detta svar enligt sanningen?»    Hjelm: »Ja!»    Domaren: »Läste ni sjelf ofta i dessa böcker?»    Hjelm: »Nej, det är en hop vetenskapliga arbeten, med hvilka jag nu icke har tid att sysselsätta mig.»    Domaren: »Och kistan var alltid tillåst?»    Hjelm: »Ja, och nyckeln befanns i ett fack af pulpeten, der Holt flera gånger sett den.»    Domaren: »Men hur var det – besökte herr Hjelm kontoret emellan hemkomsten från och återvändandet till stranden?» 
 
 
 
 
 150    Hjelm: »Ja, jag hemtade der en varmare ytterrock och tog ett par ­cigarrer ur chiffoniern» . . . .    Härefter förekallades bodbetjenterna, drängarne och kronorättaren Jöns Jönsson hvar för sig. De förstnämde upprepade sina redan afgifna berättelser i hvad som rörde den döda qvinnan, liksom kronorättaren bevittnade tilldragelserna vid både besigtningen och visitationen. Häraf blef dock icke annat upplyst än hvad som förut var bekant, med undantag af att Hjelm verkligen haft en annan ytterrock.    Kommissarien: »Får jag taga mig friheten erinra herr häradshöf- dingen om den egenheten att bokkistan, som enligt angifvarens utsago stod på kontoret, blott en timma före visitationen blifvit uppflyttad till vinden. Det skulle vara en möjlighet att detta skett för att sedan bort- taga det besvärande innehållet.»    Domaren (till bodbetjenten Gustaf): »Det var ju du som fick herr Hjelms befallning att låta bortföra kistan?»    Gustaf: »Ja, nådig häradshöfding!»    Domaren: »Nämde han att han skulle komma efter?»    Gustaf: »Nej, patron nämde inte ett ord mer.»    Domaren: »Och vidare vet du ingenting?»    Gustaf: »Ingenting, utom det att jag snarare kunde tro att jag sjelf lagt dit sakerna än att patron gjort det.»    Domaren: »Tror du att någon annan kunnat göra det?»    Gustaf: »Jag vet inte . . . . jo . . . . nej . . . . Men . . . .»    Domaren (högtidligt): »Du är ung – vik icke ifrån sanningens väg! Tala ut hvad du tänker!»    Gustaf: »Jag ville gerna tänka, men det är svårt för en sådan som jag att göra det rätt, när så många se på en.»    Domaren: »Försök ändå, min gosse!» Och han inlade i sin ton denna uppmuntrande välvilja, som ger mod åt den mest försagde.    Gustaf: »Jo, jag tänker, att då herr Holt inte hade något lurendreje- rigods, såsom han vid början medgaf, och som han låtit både Janne och mig tro, så var det ett konstigt tal af främlingsfiskarn, som en dag ville gå opp på kontoret och träffa herr Holt, att han sa’ först att han hade ett litet parti hummer, men sedan hviskade till oss att det gälde något smugelgods.»    Domaren (till Holt): »Kom den mannen till kontoret?»    Holt: »Ja!» Holt måste afgifva detta svar, emedan han eljest blifvit förekommen af gossen. 
 
 
 
 
 151    Domaren: »Herr Holt har ju redan medgifvit sig icke ha innehaft smugelgods?»    Holt (med sin aldrig svikande djerfhet): »Jag har medgifvit att det icke fanns något sådant i huset, och jag kan icke förmoda att det vid närvarande tillfälle bör bli fråga om en köpmans enskilta underhand- ling med en man sådan som främlingsfiskaren.»    Advokaten Siversen (med en eftersinnande min): »Främlingsfiska- ren – kors, så det namnet klarar mitt minne! Det är visst att mycken likhet råder mellan den stil, jag nyss såg i angifvelsebrefvet, och den här reversen, som jag händelsevis har på mig.» Han upptog en revers, lemnad såsom något slags hypotek och skrifven med främlingsfiska- rens egen hand.    Domaren (efter en stunds granskning): »Det är verkligen samma stil.»    Att så förhöll sig insågs äfven af åklagaren, hvars ögon nu började tindra, ty vann Siversen härigenom ett steg, så vann han sjelf ett ännu större.    Domaren: »Är främlingsfiskaren närvarande?»    Advokaten: »Jag ser honom dernere.»    Kommissarien: »Jag också.»    Holt tyckte sig stå liksom på en planka, vägande upp och ned öfver ett bottenlöst djup.    Främlingsfiskarens så oförmodade och nu alldeles ovilkorligt nöd- vändiga uppträdande satte uti Holt en skräck, som knappt tillät honom att behålla den mer än någonsin förut behöfliga sansen. Dess­ utom förstörde detta smugelgömmarens inslungande i målet, förorsa- kadt af Gustafs oväntade skarpsinnighet, den verkan, hvarmed Holt sjelf, då tiden efter hans mening var inne, ärnade låta denna personlig- het uppdyka – ty med främlingsfiskaren fanns det så egna förhållan- det, att han kunde både gagna och skada på bägge hållen. Och nu, då han, Holt, icke var i tillfälle att få säga ett ord på förhand till mannen, skulle denne kanske berätta allt hvad som tilldragit sig vid besöket; och om han än icke gjorde det, så torde han ändå utan tvifvel af dum- het framdraga flere graverande saker. Men här fanns intet annat råd än att lita på denne nu så vigtig blifne persons tvetydiga hederskänsla.    Främlingsfiskaren å sin sida begärde ingenting bättre än att ändt­ ligen få träda fram. Han visste icke huru han eljest skulle kunna komma åt den betydliga belöningen, som kapten Geistern utfäst; och 
 
 
 
 
 152 han hade länge med särdeles stort missnöje sett att Holt, i följd af Hjelms vid början gjorda inkast, liksom ändrat hela planen.    Men det låg icke i Tolles behag att vara ett sådant verktyg, helst han utan tvifvel kunde ha kommit att visa sig på ett sämre sätt, ifall Hjelms advokat dragit fram de yttranden, som hans svärmor och hustru hade haft.    En annan sak väckte både hans förvåning och hans harm:    Hvarföre afvek Holt i vittnesmålet från den historien, som han meddelat vid besöket, den nemligen att han sjelf skulle ha sett sakerna på liket? »Nå», tänkte Tolle, »det hänger aldrig rätt ihop – och det blir i det närmaste som jag sa’ derute, att vi få sopa hvar och en för vår dörr?» Derefter steg han, på anmodan af häradstjenaren, fram och ställde sig helt kavat vid domarebordet.    Men innan han ännu blifvit tilltalad, hände honom en liten ledsam- het, gestaltad på detta sätt.    Advokaten Siversen: »Innan denne man, Tolle Persson, får börja sin talan, anhåller jag att få yttra mig!»    Domaren: »Medgifvet.»    Advokaten: »Jag har under hela tiden väntat på att få se främlings- fiskaren uppträda, men troligvis har något under sessionen pågående hinder inträffat. Ifall han ej bortsändt sin hustru och svärmodren ej för tillfället låge sjuk, skulle de båda här inför rätten kunnat intyga att den senare sökt herr Hjelm och den förra hans fru för att uttala sitt be- kymmer öfver den gemenskap, som tyckts ega rum mellan honom, mannen här, och herr Holt, hvilken hemligen under nattetid gjort ett besök i hans stuga två dagar före angifvelsen. Bägge qvinnornas berät- telse sammanstämmer deruti, att ett bref vid tillfället skrifvits samt att Hjelms namn blifvit hördt . . . . Jag har talat.»    Domaren (sedan han gifvit främlingsfiskaren en vink att träda när­ mare): »Är denna angifvelse skrifven af dig?»    Främlingsfiskaren: »Ja, det är alldeles som rättast det.»    Domaren: »Hvarföre har du då icke kommit fram att erkänna det, när angifvaren så många gånger blifvit uppkallad.»    Främlingsfiskaren: »Mej får lof, nådig domarn – jag väntade tills min tid kom.»    Domaren: »Således har du skickat kapten Geistern angifvelsen?»    Främlingsfiskaren: »Det också.»    Domaren: »På hvad sätt?» 
 
 
 
 
 153    Främlingsfiskaren: »Jag kastade in brefvet genom dörren i skym- ningen.»    Domaren: »Hvarföre skref du angifvelsen?»    Främlingsfiskaren: »För att få belöningen, som kapten utlofvade från predikstoln och som jag hoppas han regalt håller.»    Domaren: »Du visste då att sakerna funnos i herr Hjelms bok- kista?»    Främlingsfiskaren: »Jag hade sett dem der, nådig domarn!»    Domaren: »Huru kunde det bära till?»    Främlingsfiskaren: »Jag sökte herr Holt.»    Domaren: »I hvad ärende?»    Främlingsfiskaren: »I hvad ärende . . . ja, det var just knuten det . . . . Jag får säga nådig domarn rent ut, att det är tungsamt att säga något om sej sjelf, som kan vara både så och så. Men jag vill inte tänka om nådig domarn att han sätter det ena målet i det andra – derföre får jag tillstå att det gälde något smuglingsverk.»    Holt började hemta andan.    Domaren: »Jag förmanar dig att hålla dig vid sanningen. Du är vis- serligen känd för att gömma olagligt gods, och jag varnar dig för att en annan gång komma fast för en sådan sak – men nu är här redan bevi- sadt att den saken, som du och herr Holt haft er emellan, icke kunnat gälla lurendrejeri.»    Främlingsfiskaren: »Ja, vill inte nådig domarn tro mej, så kan jag inte försvära min själ på’t. Men det kan jag svära så många eder som helst på att jag såg blecklådan, som ligger der på bordet, och ringen med i herr Hjelms bokkista.»    Domaren: »Vänta – hoppa ej öfver något . . . . Du sade att du sökte herr Holt. Gaf du den förevändningen för ditt besök, som bodbetjen- ten Gustaf Rot har uppgifvit?»    Främlingsfiskaren: »Ja nådig domarn, just så sa’ jag.»    Domaren: »Men du ljög då!»    Främlingsfiskaren: »Gjorde jag? Ja, ja . . . det är så konstigt detta häringa, att en inte så noga kan passa, om en tar ett steg rätt, att en inte tar ett tillbaka . . . . Men om nådig domarn vill vara så hedersam och hålla till godo med att jag bara hade ett ärende, så kunde det bli mera af det se’n.»    Domaren: »Nå, antaget nu att du hade ett ärende – hvad följer der- efter?» 
 
 
 
 
 154    Främlingsfiskaren: »Jo, just som jag klef in på kontoret, lyfte herr Holt opp kistlocket.»    Domaren: »Var herr Holt då ensam på kontoret?»    Främlingsfiskaren: »Det var han. Och som jag tog tre steg fram, fick jag se honom stå och liksom jemra sej öfver kistan – och så pekade han dit ner och sa’ till mej ackurat de här orden: ’Jag kan ta döden af sorg öfver detta, sa’ han . . . . se, hvad som ligger der!’»    Domaren: »Kan du taga på din ed att herr Holt verkligen fällde det yttrandet?» (Domaren ansåg sig icke böra upplysa främlingsfiskaren att han såsom angifvare icke var vittnesgill.)    Främlingsfiskaren: »Ja, det kan jag på fläcken gå tjuge eder på!»    Domaren: »Visade dig herr Holt sedan sakerna?»    Främlingsfiskaren: »Det gjorde han – det är kontant som banko!»    Domaren: »Föreslog han dig då någonting?»    Främlingsfiskaren: »Nej, nådig domarn, han sa’ intet ordet mer än gå!»    Domaren: »Än ditt ärende då?»    Främlingsfiskaren: »Jag blef så förskräckt öfver det jag fick se, att jag inte tänkte på annat än att komma min väg.»    Domaren: »Och sedan var det du lemnade angifvelsen?»    Främlingsfiskaren: »Ja, det var ett par dar efteråt, för jag hade många funderingar; och hade det inte varit för den der predikstolsbelöningen, så hade jag kanske inte gjort det ännu – så ledsamt var det. Men nådig domarn kan nog begripa sej på att det inte alla dar erbjuder sej storför- tjenster åt fattigman.»    Domaren (med djupt forskande blick): »Säg nu sanningsenligt: Hvad gjorde herr Holt hos er om natten?»    Främlingsfiskaren: »Jösses, går nådi domarn nu tebaks igen – jag tänkte att det var slut med det deringa.»    Domaren: »Inga omvägar – svara rätt fram!»    Främlingsfiskaren: »Då får jag säga nådig domarn en sak för sann, och det är den, att jag nu sagt allt hvad jag tänker säga . . . . Men något skall jag lägga till, för annars kommer väl di frågorna bakefter: jag menar qvinfolkspratet . . . . och det som jag lägger till är detta, att det brefvet, som mormora och hustru min såg, var en sak – det både lefver och dör jag på – som jag skrifvit innan jag nånsin såg några saker, och det rörde mej ensamt och den som det var skrifvet till, antingen det nu angick smugelsaker eller inte. För resten är mi qvinna redan så ånger- 
 
 
 
 
 155 full öfver att hon i enfaldigheten sladdrat sådana dumheter, att inte tjugu advekater, vore de än allihop så slipade som herr Siversen, skulle få ur henne annat än tåreånger . . . . Och nu har jag sagt min bevittning från perm till perm.»    Domaren (till Holt, som åter börjat resa på vingarne): »Är det sant att herr Holt före visitationen sett sakerna i herr Hjelms kista?»    Holt (med ett slags förtviflansfull ansträngning): »Ack, hvad hjelper mig nu all den omtanke och försigtighet, hvarmed jag aflagt mitt vitt- nesmål! Det svåraste återstår . . . . Jag hade ärnat taga en bok emot Hjelms vilja och vetskap, ty det retade mig att han ansåg mig vara så underlägsen att jag ej kunde begripa de arbeten, som utgjorde hans hufvudnöje; och det var just straxt efter då jag för detta ändamål hade öppnat kistan, som främlingsfiskaren inträdde. I min oändliga bestört- ning uttalade jag förmodligen de ord, som han uppgifvit, och visade sakerna utan att i ett så upprördt ögonblick kunna tänka på hvad jag gjorde. Och må Hjelm tillgifva mig att ödet – icke jag sjelf – tvingat mig till denna redogörelse!»    Domaren: »Hvarföre afgaf ej herr Holt genast detta vittnesmål?»    Holt: »Talade jag ej i början om en blodig strid – men herr härads­ höfdingen bad mig då icke uppehålla mig vid mina känslor. Det var dessa känslor som nödgade mig att kringgå sanningen, ehuru jag der- före icke sade något osant. Jag kan nu äfven – jag säger detta utan stolt­ het, men med tillfredsställelse – erkänna att min blick, så långt den för­ mått, under ransakningens gång hållit främlingsfiskaren tillbaka. Jag insåg genast att angifvelsen kom från honom och då jag, ehuru indi- rekt, var orsaken till att en upptäckt egt rum, ville jag göra allt hvad jag förmådde för att afstyra förhöret med denne man, hvilket måste blifva det mest graverande för min bolagsman, emedan jag då tvangs att tala fullt öppet.»    Domaren (efter några ögonblicks tystnad): »Återstår nattbesöket hos främlingsfiskaren!»    Holt: »En fattig karl som han är icke angelägen att få utskrika en af de födkrokar, hvarmed han uppehåller sitt och sina många barns lif. Han har vid den så kallade frihandeln tillhandagått mången köpman och öfverfört månget bref till kommissionärer . . . . Men jag känner mig snart urståndsatt att svara på flere frågor och anhåller nu att få träda tillbaka.»    Domaren såg sig omkring i salen. Der rådde en dödstystnad. Sin- 
 
 
 
 
 156 nena hade undergått så många jäsningar, att hvart och ett nu kommit till tvedrägt.    Moss skrufvade sin kropp fram och åter. Än tog han ut ett steg, än tog han det tillbaka.    Men ännu en gång tyckte han sig få anstånd att dröja, då åklagaren, kommissarien Lönnerholm, tillkännagaf att han icke hade några flera vittnen, men att han förmodade att de, som nu förekommit, vore till- fyllest.    Åter en tystnad. Den afbröts af    Advokaten Siversen: »Efter den sinnrika och egna vändning, som sista delen af förhöret gifvit vid handen, vill det onekligen synas som om skenet vore emot min hufvudman. Men med den menniskokän- nedom och erfarenhet, som herr ordföranden i denna aktade domstol under sin långa embetsmannabana förvärfvat, är jag öfvertygad att hans inre åsigt, i likhet med min egen och utan tvifvel de fleste här när­ varandes, talar till förmån för herr Hjelm. En så allmänt aktad man, hvilken, under den korta tid han tillhört vår lilla kapellförsamling, ver- kat allt hvad i hans makt stått för strandboernas moralitet och som särskilt stått på alla fiskares och arbetares rätt – huru vore det tänkbart att han af låg snikenhet kunnat falla i ett sådant brott?»    Stora vågor märktes åter i församlingen. Sinnena voro icke mer ­delade: de voro åter helt och hållet på Hjelms sida.    Advokaten (fortsättande, än mera lifvad): »Man kan dessutom jem- föra herr Holts alla sinnesrörelser och alla de skiftande krokvägar, i hvilka han förstått slingra sin talan, med det ostörda, sansade lugn, den enkla rättframhet, hvarmed herr Hjelm rakt på sak besvarat allt? Och hvar är borgen för herr Holts renhet i angifvelsefrågan? Är det tänk- bart att en hederlig man, en rättsinnig bolagsman, skulle, om han gjort en sådan upptäckt, i hvad sinnesstämning som helst ha tagit en främ- mande fiskare till förtrogen? Sådant öfverensstämmer icke med de ömtåliga känslor, som han under förhöret låtit påskina. Men då bevis ännu saknas för vidare utveckling af saken, vill jag uppdraga två slut- meningar . . . . Herr Holt passerade om aftonen före den dödas upphit- tande strandstigen mellan kapellgården och Svartskär. Han hemkom uppskakad och sjuk, fastän ingen sjukdom synts på honom, då han lemnade kapellgården. Han föreföll oredig eller drucken, enligt intyg af huspigan, hvilken nästa dag kan förekallas. Nåväl – det kunde icke vara absolut omöjligt att liket förut varit uppflutet och att han eller 
 
 
 
 
 157 någon annan plundrat det. Sedan kunde han, af skäl som torde vara för svåra att utreda, bestämt en del af det funna för herr Hjelms räkning. Men absolut omöjligt är att min hufvudman, ifall han begått brottet, skulle ha låtit sakerna ligga qvar i sin bokkista, hvars nyckel fanns på en plats, der en annan kunde taga den, i stället att föryttra eller gömma lådan och ringen på klokare sätt. Man får icke antaga hos den mest dumme och enfaldige brottsling att han skulle göra sin välfärd bero- ende af en sådan tillfällighet. Och kunde en jury här dömma, så skulle orden icke skyldig uttalas lika hastigt som det fordrades tid för jury- männen att inträda i öfverläggningsrummet, tillåsa dörren och åter öppna densamma. Men då vi tyvärr icke hafva någon jury för sådana mål, så öfverlåter jag min hufvudmans sak i den vördade domhafvan- dens hägn, öfvertygad att hans klara och oförvillade blick skall tränga igenom de mångdubbla slöjor, i hvilka denna brottmålssak blifvit in- virrad.»    Domarens ögon föllo än på den ene, än på den andre. Men ingen sådan blick kunde varsnas, som gaf vid handen hoppet om det ljus, hvilket den gamle advokaten ville se skina. Länge betraktade han Hjelm, hvars ädla och manliga ansigte icke ens af den långa och smärt- samma ransakningen syntes nedslaget eller utmattadt: om han hoppa- des eller fruktade var omöjligt att skönja.    Domaren (till kommissarien och kapten Geistern): »Har åklagaren eller hans hufvudman något vidare att andraga?»    Kapten Geistern: »Ingenting, utom det att jag förklarar att målets sednare afdelning icke styrkt mina, enligt min enskilta öfvertygelse, numera obefogade misstankar mot herr Hjelm; och jag kan ej annat än önska att denna olyckliga angifvelse aldrig varit gjord eller af mig lag- ligen upptagen. Men sådant förhållandet nu är, vill jag trygga mig vid den aktade domare, jag har framför mig, och bedja att den högste ­domaren styrer dennes vilja efter sin måttstock till ett rätt domslut.» Han bugade sig djupt för domhafvanden, liksom för Hjelm, hvilken besvarade bugningen med en blick af tacksamhet.    Kommissarien androg nu sitt slutpåstående:    »Med all aktning för herr Siversens uttalade åsigter, i hvilka han dock utan tvifvel gått utom behörighetens råmärken, får jag förklara att jag, efter rättvisan, sanningen och min egen öfvertygelse, hyser motsatta tankar. Och som såväl af förhöret som vittnesmålen samt af egen bekännelse blifvit styrkt att den ene intressenten i handelsbolaget 
 
 
 
 
 158 Hjelm & Holt, handlanden herr Åke Vincent Hjelm, innehaft en boklåda med en qvarliggande dukat jemte en juvelring, hvilka effekter påtagligen blifvit stulna från liket efter i lifstiden varande hustrun Henrika Geistern, och bemälte Hjelm icke styrkt på hvad sätt han de- samma åtkommit, så, och då dertill lägges att Hjelm varit ensam, då den döda anträffades, samt vid hemkomsten, enligt ett vittnes utsago, i brådska skyndat upp på sitt kontor, der vittnet hört honom öppna och igenlåsa sin chiffonier, hvarjemte han visat oro och ej fästat särdeles uppmärksamhet vid antydningen på de knutars beskaffenhet, hvillka omslöto likets omhölje – ser jag mig ega fog att, å tjenstens vägnar, yrka att herr Åke Vincent Hjelm måtte, efter missgerningsbalkens 42 kapitel och 4 paragraf, kännas skyldig att stånda tjufsrätt och genast efter ransakningens slut i häkte inmanas.»    Domaren: »Hvad svarar herr Hjelm härtill?»    Vid åklagarens slutpåstående gick den första färgskiftningen öfver den unge mannens ansigte. Han blef så blek, så blek, att det ett ögon- blick syntes som om han skulle sjunka till jorden. Och hvarje öga i ­domaresalen stod med ångestfullt deltagande fästadt på honom. Straxt derpå hemtande sig, sade han med hög och välklingande stämma, som hördes till hvarje vrå af salen:    »Mitt mod har icke svigtat under hela denna plågsamma ransakning, men det finnes ord af en så missljudande klang, att de återdalra i hvarje fiber. Jag föraktar att uttala ordet oskyldig, liksom jag anser under akt- ningen för mig sjelf hvarje vädjande till domarns rättsinthet. Aktad och känd för opartiskhet, så vidt menniskan det kan vara, skall ingen upprörande bönfallan från min sida lönlöst försöka att muta hans känslor. Jag ställer min lit till alla domares domare.»    Under detta Hjelms tal hade en så utomordentligt djup tystnad upp- stått, att endast rasslet af notariens penna hördes. Men de sista orden hade knappt förklingat, då denna tystnad bröts på ett dubbelt sätt.    I detta ögonblick trädde köpman Moss med långsamma, vinglande steg framåt. Man trodde – ty det såg så ut – som om han ärnade tala. Men han stapplade så godt som sanslös tillbaka mot den bakom på- trängande massan, hvilken började röra sig genom någon vid nedra ändan påträngande kraft.    Moss rätade åter upp sig och skulle just börja uttala de en lång stund öfverlästa orden: »Jag anhåller att få yttra mig» . . . då domarens röst ljöd: 
 
 
 
 
 159    »Hvad är å färde – hvad är det för rörelse dernere?»    Nu blef den unge jaktlöjtnanten Gudmar Guldbrandsson synlig, och hans upphettade och lifvade ansigte antydde tillräckligt att han ej gjorde detta afbrott af oförsynthet.    Han banade väg för tvänne gamla gråhåriga män, hvilka jemte honom stannade bredvid domarebordet.    Domaren: »Har löjtnant Guldbrandsson något att förkunna?»    Jaktlöjtnanten: »Icke jag, herr häradshöfding – jag har endast haft all möda ospard att genom strid med tjensten, stormen och de väldiga sjöarna arbeta mig ut till Ufklippan. Jag ankom dit i går sent på efter- middagen och fann då den ene af dessa ärans män ännu liggande till sängs efter en flera dagars lång sjukdom och den andre sysselsatt att omhulda honom. Men så fort det för dem gällde att gagna en med­ menniska och uppfylla en samvetspligt, har sjukdomen med kraften af den starka viljan beherrskats – och nu äro de bägge här för att sjelfva föra sin talan. Jag känner icke ens huru omfattande den kan blifva, men jag förtröstar på dem.»    Löjtnant Guldbrandsson bugade sig och trädde tillbaka så långt åt sidan, att han fick ögonen inom den dörr, der Majken, nästan qväfd af rörelse, så länge väntat på hans ankomst. En utbytt dubbelblick, en blick full af glädje, kärlek och ömsesidig tacksamhet, var allt hvad som kunde tillåtas.    Domaren: »Hvilka äro dessa gamle män?»    Lotsgubben (tagande ordet): »Jo, nådig lagman, jag och kamraten här, båtkar’n Petter Gädda, ha stora saker att förkunna och bevittna. Jag hörde en röst, när jag steg in, som uttalade de orden: ’jag ställer min lit till alla domares domare’ . . . . och den liten vill inte heller den domarn svika, för han har alltid sitt behag till den redlige och pröf- vade, som förtröstar på honom . . . . Annars är jag sjelfver, nådig lag- man, lotsålderman. Bengt Ufsson är mitt namn, och jag ligger ännu till sjös, så gammal jag är, eftersom jag tror att en menniska skall bruka sina krafter, så länge hon håller ihop. Jag bor på Ufklippan i närheten af Svartskär, har nu tagit afsked med tolf riksdaler i pension från svenska kronan, men från ett kompani i Engeland har jag fem pund sterling, så länge jag lefver, och medalj förstås – nå, medalj har jag då från både ryssen och Holland; och behöfver nådig lagman något vi- dare vittnesbörd, så står kapten Geistern derborta, som också känner ett ord om mej och kamraten.» 
 
 
 
 
 160    Kapten Geistern: »Jag har en ganska stor ännu oafslutad räkning med dessa hedersmän: de hafva bägge varit hardt nära att tillsätta ­ lifvet, då de ville rädda mig ur min nöd. Och om tillfället icke vore mindre lämpligt, skulle jag vara glad att offentligen få erkänna deras stora förtjenst.»    Kommissarien: »Om dessa personers kunskap i sitt yrke kan här icke blifva fråga – den är dem helt och hållet obestridd – men vittnes­ mål är en sak, som fordrar redig kristendomskunskap, och jag på­ minner mig att, då för ett par år sedan pastorsadjunkten T. under ­kapellpredikantens inträffade sjukdom höll husförhören, dessa män särskilt nämdes såsom klena inom kristendom, hvarföre det torde vara betänkligt att anförtro dem vittneseden.»    Vid detta inkast rätade sig den gamle lotsen upp till hela sin gigan- tiska längd, medan Gädda med gnistrande ögon började röra sig, men liksom tvangs till tystnad genom brorskamratens varnande och allvar- liga ögonkast.    Domaren gaf dem emellertid tecken att åter tala.    Lotsen: »Det var ett hårdt ord, herr komsarie! I min ungdom lärde få att läsa, men jag var bland dem, och i all mina dar har helga skriften och psalmboken utgjort mitt sällskap. Och de sista tjuge åren har skriften varit min högsta fröjd och frid; och i allan tid, jag har i minnet – och den är lång – har jag haft min vördning till Herran, som skyddat mej i så stora farligheter. Skulle jag då nu, vid nära sjutti år, med ena foten i grafven, kunna träda fram för min Gud ovetande om edens vigt? Och hvad jag talar för mej sjelfver, det talar jag för brorskamra- ten här, för vi ha byggt vårt bo tillsammans . . . . Nej, herre, för sexti år se’n läste jag katkesen utantill – nu har jag glömt utanlexan, men hop- pas ändå vara lika god kristen som både j sjelf och den andans man, som så konstigt fattat Frälsarns tankar att han räknar hemmanskun- skapen i dem efter läsesvarena på katkesförhöret. Och om det inte vore liksom ett höghetstal, som inte anstår en fattig syndig menniska, skulle jag lägga till de häringa orden, att jag önskar att komsarien, då den siste besökarn kommer, må ha sopat så rent för sin dörr som jag hoppas att med Kristi hjelp då ha gjort för min . . . . Det var ordet!»    Aldrig hade lotsfar i hela sitt lif talat så långt eller känt sig så frestad att tala. Också gick ett bifallsbrus genom hela salen. Hvarenda själ kände lots-fars gudsfruktan; och om kommissarien sett sig omkring, skulle han ha funnit sig omgifven af idel fiendtliga blickar. 
 
 
 
 
 161    Med hög röst bjöd domaren tystnad.    »Hvad har nämden att säga?»    Allmänt förkunnade nämden att bägge dessa mäns fräjd var sådan, att intet det minsta tvifvel kunde uppstå om deras rätt till vittnesmål, hvari Moss och Guldbrandsson ansågo sig böra instämma.    Under dessa tumultuariska rörelser, medan allas ögon voro fästade på de nya vittnena, hade Holt, liksom han blifvit knuffad hit och dit, så småningom makat sig emot dörren. Och då lotsen, på domarens uppmaning, började vittnesmålet med dessa så fruktansvärda ord: »Vi bägge, Petter Gädda och jag, välloflige män, som, aftonen förrän herr Hjelm hittade den döda frun, befann oss på stranden mellan Svartskär och kapellgården, ha bägge med egna ögon sett hvem den mannen var som plundrade henne» . . . . försvann Holt som en ande.    I samma ögonblick föll advokaten Siversens ögon på den halföppna dörren. Han började ana oråd.    »Förlåt, herr häradshöfding, jag måste anmärka . . . .»    Domaren: »Vänta, vänta, herr Siversen, tills vittnet talat ut!»    Advokaten: »Men då blir det säkerligen . . . .»    Domaren: »Tig, herre, tills jag tillåter er tala!»    Siversen var tvungen att tiga. Han led af förtviflan midt under hop- pet om sin hufvudmans räddande; och hur ängsligt nyfiken han än var att få höra vittnesmålet, flyttade han oupphörligt fötterna, liksom han stått på en glödgad plåt. Han gjorde tecken åt kommissarien, åt jakt- löjtnanten, åt Moss – men ingen hvarken såg eller hörde honom. Slut- ligen, föregifvande näsblod, störtade han genom ena skrifvarrummet utför tingstrappan, dit han kom lagom för att se en skymt af Holt, som i fyrsprång red bort snedt öfver fältet.    Siversens första tanke var att kasta sig på första häst och störta efter; men inseende det dåraktiga i detta förslag, vände han tillbaka in i ­tingssalen, i det han tänkte: »Är det honom vittnesmålet gäller – hvad det säkert gör – så hinner han väl ändå ej långt innan länsmannens armar nå honom . . . . Bäst kanske att den uslingen kommer undan!»    Då han åter inträdde i tingssalen, hade lotsens vittnesmål hunnit så långt, att Holt blifvit namngifven. Men i och med detsamma alla ­afskyns och fasans blickar sökte honom, befanns han vara osynlig, och menigheten började mumla: »Han var nyss här» . . . . »Der stod han» . . . . »Han är borta».    Domaren (i rörelse): »Är Holt borta?» 
 
 
 
 
 162    Siversen: »Ja, han har rymt. Han flyger allt hvad han hinner öfver stockar och stenar. Det var hans utträdande ur tingssalen jag ville an- mäla, då herr häradshöfdingen befallde mig tiga.»    Sedan order blifvit gifna om Holts eftersättande och återförande och tumultet lagt sig, fortsattes vittnesmålet, fullkomligt uppdagande hela sammanhanget af Holts svarta dåd, för Hjelms räkning afhördt med ett mångdubbelt deltagande, hvilket gaf sig luft på alla möjliga qväfda och oqväfda sätt.    Gamle Gädda slöt sitt vittnestal med följande ord:    »Och nu har nådig lagman hela sorgeskams-väfven öppnad för sej, och jag tackar Gud, liksom lots-far, att vi ändtligen fått vältra den tunga bördan från våra axlar, eller rättare som sagdt från bröstet, för der har den tyngt många gånger. Och nu tar jag på min helga ed att så visst jag hoppas få lefva med brorskamraten i paradiset, så visst är herr Hjelm ren som snö i den här styggelsens sak. Det är nu förklaradt i rena och tydliga ord och på lagesätt, att två vittnen är nog genom lots- far och mej Petter Gädda. Amen i Herrans namn!» ..........................................................................    Icke ett ord hade blifvit nämdt om Moss. Detta hade gubbarne sins­ emellan uppgjort, sedan de kommit till den lyckliga kunskapen att då två vittnen vore tillfyllest, kunde de utesluta helt och hållet den sam- vetsfråga, som gjort dem så stort bryderi. Sådan var deras »äreskänk» till Majken för allt det goda, som hon gjort dem.    Men mången vädjande blick af Gädda hade låtit Moss fullkomligt tydligt begripa att han blef skonad och att de ganska väl visste att Holts gerning bevittnats af äfven andra ögon än deras.    Om Moss vågat, skulle han gerna, i sin triumferande glädje öfver att nu rentvättad ha sluppit undan vittnesmålet, inför hela menigheten tagit gubbarna i famn. Han åtnöjde sig med det hemliga löftet att under all sin lefnad ha dem i tacksam åtanke.    När under tiden befans att Holt omöjligen kunde återhemtas, upp- sköts målet till sista rättegångsdagen. Order utfärdades till kronoläns- mannen att ofördröjligen eftersätta och i fängsligt förvar taga afvikne 
 
 
 
 
 163 Wilhelm Holt. I och med detsamma hade domaren förklarat Hjelm vara fullkomligt oskyldig.    Sedan rätten var upplöst, gick domaren fram till Hjelm, lycköns- kade honom till den fullständiga segern och anhöll att han måtte äta middag med honom i sällskap, såsom han hoppades, med kapten Geis- tern jemte herrar Moss och Guldbrandsson.    Hjelm hade naturligtvis hellre sett att han genast fått flyga hem till sin unga i ångest väntande hustru, men detta aktningsprof skulle glädja Emilia och visa den enfaldigare menigheten att han icke egde en skymt af skugga på sig.    Vi kunna icke ingå i målning af de många gripande scener, som här­ efter egde rum härs och tvärs.    Först borde nämnas Hjelms hjertrörande ord till gubbarne, hans varma tacksägelser till Majken – som haft en så välsignelsebringande tanke: han kände ej hur många flera hon haft – till Guldbrandsson, som så ifrigt utfört den, och till hans gamle liflige advokat.    Vidare Hjelms med kapten Geistern utbytta försoningshandslag, grundläggande en vänskap, hvilken längre fram i tiden gaf dem en er- sättning för det flydda.    Slutligen skulle man ha sett Majkens möte med sin befälhafvare och Moss’ möte med de gamle hedersmännen, hvilka han ifrigt bjöd på middag, supponerande att sådana män och vänner som de – nu var Moss riktigt rörd – icke vore att sökas kring några stränder, vänskaps- ord, dem gubbarne emottogo enkelt och tacksamt, liksom de ej vetat någon bestämdare anledning dertill. De skulle ansett sin gerning ha förlorat i värde, om de låtsat sig begripa något, efteråt.    Men Majken, som var värdinna åt de gamle, medan hennes far del- tog i häradshöfdingens bjudning, beqvämande sig att sitta till bords med sjelfva jaktlöjtnanten, Majken hon begrep af instinkt så mycket mer – och aldrig hade hon vid någon stor middag i faderns hus varit en så artig värdinna som i dag för sina tarfliga gäster, hvilka också aldrig glömde den »opplyftningen».    Hjelm hade naturligtvis skrifvit en biljett i flykten till sin Emilia, och den var redan å väg med de återvändande bodbetjenterna.    Emellan allt detta hördes det eviga ropet om Holt . . . . Holt . . . . med tusen tillägg och variationer. 
 
 
 
 
 164    Såsom ett postskriptum till dagens högtid få vi meddela att Moss, under inflytelsen af den lyckliga himlafröjden att icke vidare se sitt ­reputerliga namn och rykte i fara att nedfläckas, tillät sig den utomor- dentliga handlingen att vid middagsbordet dricka med Gudmar, som blygsamt vågade utbedja sig denna ynnest.    »Nånå», sade Moss inom sig, »supponerar att jag icke kunde göra mindre – hade icke han uppsökt gubbarne, så . . . . men mer gör jag ej heller! Och dotter mins katighet att vilja bli advokat skall allt lefva i mitt minne längre än den här dagen räcker.» 4. Åskslaget.    Tiden led ett godt stycke utåt eftermiddagen.    Höstskymningens tunga skuggor hade inbäddat Svartskär med dess berg, klippor, stränder och boningshus i ett nästan ogenomträngligt töcken. Alltsammans liknade ett dimspel.    »Det är förgäfves», sade Emilia, der hon stod vid ett fönster i salen, som ännu var oupplyst, »det är förgäfves jag tänker på att få se något!»    »Min stackars Emilia», yttrade Thorborg i det hon kom ut från det upplysta förmaket, »du måste ju först höra – och för Guds och din makes skull låt en förnuftig tanke nu få inrymme hos dig!»    »Ja, det har du godt att säga!»    »Tror du då», återtog Thorborg, »att jag känner ingenting i dag» . . . .    (Thorborg tänkte på sitt sista farväl med kapten Geistern och de ord han sagt straxt förrän han reste: »Ni blef», hade han yttrat, »icke så barmhertig mot mig som ni tycktes lofva att bli. Men hvad betyder också en främlings lidande! Tror ni måhända att den rättegångsdag, der jag måste stå som anklagare i en sak, hvarvid ett mig så dyrt före- mål oupphörligt skall nämnas, icke är som en tortyrdag i afgrunden. Gifve Gud att jag aldrig velat hafva reda på något!»    Men om bilden af den dystre enklingen – som hon nu helt och hållet tillgifvit de bittra ord, hvilka följt på flyttningsuppmaningen – stän- digt framstod i hennes tankar, så stod der ej mindre ofta bilden af den oskyldigt anklagade Hjelm: och den unga flickan hade i outsäglig ­brinnande andakt hela dagen bedt för dem båda) . . . . 
 
 
 
 
 165    »Nog känner du något, förstås!» svarade Emilia, förande handen fram och åter öfver de brännande, tårdränkta kinderna. »Men huru skulle medlidandets lidande kunna mäta sig med kärlekens . . . . Gud, min Gud, om Åke skulle blifva dömd till någonting förfärligt! Vet du, Thorborg, hvad som kan bli straffet om han orättmätigt öfverbevisas att ha . . . . Hu, jag vill gömma mig för mig sjelf, när han icke ser mig!»    »Emilia, jag upprepar att det icke är rätt att du på detta sätt uppjagar din fantasi! Skulle – hvad som är säkert, ty man kan icke tvifla på Guds rättvisa – din man hemkomma frikänd, så blir det icke annat än hyste- riska anfall af gråt och skratt, som är ingenting rätt glädjande för den, hvilken behöfver frid och lugn efter en egen så stor inre uppröring. Om deremot rättvisan ännu fördröjer sig några dagar och din man hemkommer nedslagen i förhållande till motgången, men dock i för- hand litande på din styrka, hvad blir det då? Är du väl nu i stånd att visa dig så modig och tålig som en ädel hustru, hvilken utgör så mycket för sin man, bör vara i bedröfvelsen . . . . Nej, du skälfver som ett asplöf, du far till vid minsta inbillade rörelse och dina tårar hafva icke varit hämmade sedan din man reste.»    »Ja, sedan han reste! Men intilldess var jag modig; och du skall finna, du stränga predikerska, som tror att man kan beherrska allting, att jag åter blir modig, så snart jag får se sanningen i ansigtet, ty denna vånda mellan fruktan och hopp kunde nog bryta starkare krafter än mina.»    »Det är sant, min älskade vän, och förlåt om jag talat dig i misshag! Det skedde endast för att härda stålet i dina nerver och att påminna dig det ingen olycka, hur tung den än synes oss, är för tung för våra kraf- ter att bära.»    »Ja ja, för de heliga kanske», svarade Emilia, »men simpla dödliga menniskor torde nog känna att många olyckor öfverstiga deras för- måga att lida.»    »Jag», återtog Thorborg mildt, men med en lindrig förebråelse i rös- ten, »jag har ännu icke blifvit hårdt pröfvad och plågas derföre af det helgonnamn, som tyckes innebära ett spe och som du derföre, min goda Emilia, gerna kan bespara mig! Men ifall Gud finner mig värdig någon pröfning, hoppas jag bära den, icke såsom ett helgon – det ingen blir på jorden – utom såsom en ödmjuk kristen, hvilket utgör min ära att vara ansedd för under såväl glädjens som korsets dag.»    »Förlåt, förlåt mig, lilla Thorborg! Du ser hur ångsten verkar på 
 
 
 
 
 166 mina nerver . . . . jag blir retlig och elak mot dig, som dock så troget hållit ut hos mig . . . . Men hör, hör, är det hofslagen af en häst – eller är det hvirfvelvinden som brusar fram . . . . Ack, Jesus, han åkte bort, hvarföre rider han då hem . . . . Eller kan det vara något olycksbud? Jag trodde mig stark, och jag kan icke stå på fötterna.»    »Sansa dig, Emilia . . . . Blir du vanmäktig – o, så illa, så illa!»    »Nej, nej, jag får krafter! Men en sådan ridt – hör huru det slår mot hällarna . . . . Skynda dig förut till dörren!»    Men innan Thorborg hann dit, var den resande redan vid tröskeln – och till och med Thorborg blef blek som näckrosens blad, då hon med bäfvande röst utropade: »Herr Holt . . . . Hvad betyder det här?»    Vid namnet Holt satte en af dessa utomordentliga skakningar, hvilka bringa både kropp och själ till fullgörandet af sina skyldigheter, Emilia åter redig på fötter. Att visa svaghet inför Holt skulle gifvit dödsslaget åt hennes stolthet.    »Hvad är det?» frågade hon med stadig röst.    Med ett högt flämtande svarade han:    »Jag har flugit att hemta hit ett högst vigtigt dokument! Begär icke att få veta något vidare, ty ni skulle endast anse att skadeglädjen röjdes i mina ord.»    »Tala!» återtog Emilia med befallande kraft.    »Ögonblicket innan jag reste hade den slingrande ransakningen hunnit den punkt, att åklagaren påyrkat att Hjelm i följd af bevisen emot honom skulle stånda tjufsrätt och genast inmanas i häkte.»    »Det är bra!» . . . . Emilia stod ännu upprätt.    »Men domarens slutliga utlåtande», tillade Holt, som aldrig släppt dörrlåset, »blir beroende af det papper, jag skall hemta – derföre måste jag lika blixtsnabbt ila tillbaka.»    Efter uttalandet af dessa ord lät Holt ännu en sekund sina ögon frossa vid Emilias stumma förtviflan. Derefter försvann han som en skugga, och tio minuter efter hans uppträdande svingade han sig upp på den nysadlade häst, som han befallt fram, och flög bort, liksom han ridit i luften och icke på jorden.    Hela uppenbarelsen föreföll som en syn ur inbillningen.    Då Emilia återkom till besinning, voro hennes första ord dessa:    »Jag vill dit!»    »Vänta, för Guds skull, min vän!» invände Thorborg. »Jag vet icke om man bör sätta lit till Holts ord, ehuru upprörd han verkligen syn- 
 
 
 
 
 167 tes. Men äfven antaget att kommissarien – troligen blott för formens skull – föreslagit något sådant, är det derföre icke sagdt att domarens utslag skulle komma att utfalla på samma sätt. Hvad jag med fast tro bedyrar är, att en sådan gemen tanke aldrig uppstod hos kapten Geis- tern; och han skall motsätta sig hvarje hård åtgärd, det är säkert. Han har redan ångrat denna så olyckligt inledda rättegång.»    »Ångrat sig må han hafva gjort – och det vill jag för hans heder och samvetes skull tro – men långt säkrare är att kapten Geistern nu ingen- ting kan uträtta. Derföre motsäg mig icke . . . . du ser ju att jag är kall och besluten. Jag vill resa, och jag skall resa!»    »Men, Emilia, är du också säker på att din man gillar det steg, som du tager på egen hand, innan någonting bekräftar sanningen af Holts berättelse?»    »Än om han nu är arresterad . . . . och jag skulle sitta här i overksam- het och vänta på bud!»    »Om du blott ville gifva dig tillfreds tills bodbetjenterna åter- komma!»    »Nej», svarade Emilia, och den vrede, som motsägelsen väckte, ­stegrade upp hennes krafter, »nej, jag vill alldeles icke gifva mig till- freds – och är du min vän, så förspiller du icke tiden för mig längre.»    »Dyra Emilia, hör och svara endast på dessa ord! Vi kunna icke komma fram förrän mycket sent på natten. Besinna att vi ej hafva någon annan häst, än den uttröttade, som Holt lemnat qvar – kanske orkar den icke ens till gästgifvaregården. Men om vi då ändtligen hinna Rabalshede, är ju allt slut. Hvart taga vi då vägen för att reda oss?»    »Antingen träffar jag min man på vägen eller träffar jag honom i något afskildt rum i tingshuset. Frukta icke, du, att jag ej tager reda på mitt ärende, vore det också icke förrän aldrig så långt på natten som jag komme fram . . . . Och nu, Thorborg, icke ett ord – ty jag är trött och vill icke vidare blifva motsagd.»    »Så gör jag mig då i ordning att följa dig. Vi ha hjelpkarl’n hemma, jag skall tala med honom.»    »Sven – ja, riktigt, låt honom spänna för, så fort hästen fått något foder! Under tiden springer jag in i sängkammaren.»    Omkring en timma sednare var allt klart till affärden.    Emilia, modig som en ung lejoninna, den man vill beröfva dess hälft, steg just med Thorborg upp i åkdonet, då en bondkärra skramlade upp på gården. 
 
 
 
 
 168    »Hvars röst är detta» – sade Thorborg – »är det ej gossarnes . . . . Jo, minsann, är det ej Gustaf!»    »Gå in du, Thorborg – jag sitter qvar» . . . Emilia tryckte sig väl fast i ena hörnet af åkdonet.    Men det dröjde icke en half minut innan hon åter var ur.    »Jubel och fröjd, frun!» ropade Gustaf och kom framspringande med en biljett i handen. »Läs det här, innan frun reser!»    Emilia ryckte till sig biljetten och störtade åter in i förmaket, der den uppslets.    Den innehöll de rader, hvilka Hjelm skrifvit, då han kom ut ur do- marsalen, och lydde så:    »Min innerligt älskade hustru!    Hela dagen har min största svårighet bestått uti att bekämpa den ångest, som jag för din skull lidit. I hvarje sekund har jag sett dig, du kärleksrika hjerta, du starka barn, du stackars qvinna!    Och jag har ej väl hunnit ut ur den qväfvande tingsluften än jag på papperet kastar dessa få men vigtiga rader:    Allt, allt har genom Herrans oförutsedda nåd slutats för mig väl.    Mera får ingen annan berätta för dig än                                              din egen                                                Åke.    P. S. Vänta mig icke förrän tre timmar efter gossarna. Jag fann ­nödigt att antaga domarens middagsbjudning. Aldrig brann jag så af längtan att få omfamna dig!»    Emilia började nu, yr af den hastiga omstörtningen från förtviflan till strålande sällhet, att springa omkring i rummet och kysste biljet- ten, emellan det hon befallde att gossarne skulle plägas öfver måttan väl. Hon hade derjemte gerna ställt tusen frågor till dem, men om hon än förgåtts under det häftiga begäret att få veta den fullständigare re- dogörelsen om dagens händelser, måste hon dock, och hon ville det äfven, qväfva detta begär.    För alla händelser omnämde gossarne att de blifvit förbjudna af pa- tron att säga ett enda ord . . . . . . . . . . . . . . . . .    »Ack, Thorborg, söta, älskade lilla Thorborg, jag ser på dig att du fruktar jag glömt det vigtigaste! Men Gud ser in i mitt hjerta, och han vet att det är fullt af lof och pris och outsäglig tacksamhet . . . . På mid- dag hos domaren, du – nå, då är ju allt klart. Jag ville icke för någon del 
 
 
 
 
 169 att Åke reste från den saken. Men nu blir närmaste frågan: hur skall jag lefva tills han kommer hem? Tre timmar! Har du någonsin räknat tre timmar med hvar minut, hvar sekund . . . . Hur lång stund kunna gos- sarne nu ha varit hemma?»    »Vill du», frågade Thorborg, »höra ett klokt råd?»    »Bara det blir kort.»    »Det lofvar jag. Vi måste äta, ty nu må vi gerna vara hungriga.»    »Det var en idé värdig Majken, och derföre kan den ej vara dum – det blir ändå en stund som går. Likväl, när en hel sällhetsfeber i omät- liga strömmar brusar genom min själ, borde jag hafva nog af den, men jag skall ändå äta middag . . . . Du lofvar mig i stället att, när vi gjort ifrån oss den saken, jag får företaga mig hvad jag vill, om det än blir att dansa, flyga, springa, sjunga . . . . dansa, framför allt, med och öfver stolar och bord.»    »Dansa, du, älskade Emilia! Jag förstår dig nog . . . . Men, ser du, mitt deltagande har äfven afsett den stackars kapten Geistern, som så djupt sörjer sin hustru. Tänk dig hvad han lidit denna dag vid att i hvar handvändning höra nämnas de rysligaste saker!»    »Det är sant, du! Och nu, när min man triumferat i denna farliga strid om sin heder, vill jag icke vara hätsk mot den, som väckt striden, utan jag vill såsom tecken af min tacksamhet mot Gud till och med skänka kapten Geistern lite medlidande.»    »Det är det minsta du kan göra.»    »Nej, sannerligen håller icke jag det för att vara det mesta!»    »Ack, Emilia!»    »Ack, Thorborg, vill du hafva mig till mer än menniska? Inser du icke för resten att jag till hälften kan räknas bland englarne, då jag skänker medlidande åt en menniska, som, i sjukt eller friskt tillstånd, aldrig mer än en gång behöft se Åkes ansigte för att begripa det den der usla angifvelsen måste ha varit sammansatt af . . . . ja, af hvem i Guds namn har den egentligen varit sammansatt? Nu, när jag känner mig bättre till hjertat än jag på länge gjort, ryser jag vid att sätta till och med sjelfva Holts namn i förbindelse med en så nedrig hand- ling!»    »Det är vackert af dig, Emilia!»    »Deremot är det mig omöjligt att fritaga honom från en annan miss- tanke. Hvem, utom han, skulle kunnat uttänka och verkställa det stul- nas insmygande i min mans bokkista – och ingen får ur min tro att det 
 
 
 
 
 170 skedde om eftermiddagen, då vi hade vårt lilla kafferep i Majkens rum. Du mins ju det? Men kanske har äfven det blifvit utredt vid tinget.»    »Då», sade Thorborg med en rysning, »har också en menniska ­blifvit bringad i ofärd. Och knappt kunde det vara Holt, då han ombe- troddes att resa hem efter det der vigtiga dokumentet.»    »Det har du rätt uti . . . . Men underligt var ändå att Åke alls ville an­ förtro sig åt Holt. Troligen kunde dock ingen annan veta hvar pappe- ret fanns – och det vitsordet få vi gifva honom att nog skyndade han sig. Säkerligen trodde han dock sjelf att Åke skulle blifva fälld, och det var väl afgörandet han ville bevittna.»    »Men du pratar åter bort middagen, som stått här i fyra timmar . . . . Skynda dig.»    »Straxt – jag kastar bara en blick på klockan. Hur många minuter kunna nu vara gångna?»    »Nej, kära Emilia, det här orkar jag icke med! Nu har du en så stor lycka att lefva på, att du väl bör kunna bekämpa oron att höra den full­ ständigad af din man.»    »O, min lilla Thorborg, hvad man tydligen ser att du ingenting be- griper angående kärleken!»    »Det är sant», svarade hon rodnande, »och derföre vill jag icke mer klaga på dig.»    Af de tre långa timmarne hade två bortrunnit.    Emilia gaf för tionde gången order till Uljana att hafva allting till- reds och sade för tionde gången till Thorborg: »Märk huru omtänk- sam och redig jag är!» då hon ögonblickligt tog ett par språng öfver halfva salsgolfvet.    Hvem gick derute – hvem hade med flit icke velat åka fram för att få göra en utomordentlig öfverraskning?    Var det ej han, var det ej Åke?    Visst var det han.    Och nu kastade sig de båda makarna i hvarandras famn. Emilia skrattade och gret. Hjelm, alltid mera sansad, men djupt upprörd, ­kysste sin unga maka gång efter gång.    Någon lycka jemförlig med denna, efter så många dagars uthärdad spänning och smärta, hade de ej drömt sig. 
 
 
 
 
 171    Äfven Thorborg tog och fick sin del.    Och nu uppstod detta prat härs och tvärs, som alltid föregår ett ­ordentligare meddelande.    »Millioner helsningar från Majken – den herrliga Majken – du får väl höra – och från vår heders-Gudmar, från Moss, från gubbarne. Gudmar skulle kommit med, men han hade bestyr med deras hemfärd . . . de välsignade klenoderna! Och så hade han naturligtvis äfven ett kärleksmöte att bevaka» . . . .    Ändtligen, sedan Hjelm kommit in i förmaket och tagit en kopp té, skulle det egentliga begynna.    »Men säg mig först», yttrade han, »hur har det riktigt varit med dig, min älskade . . . hvad den här kinden mången gång bleknat i dag, och hvad det stackars hjertat måtte ha klappat!»    »Låt oss icke tala om hela dagen – låt mig bara nämna att när gos- sarna kommo hem, satt jag redan i kärran, ty du kan väl föreställa dig, att om du blifvit insatt i häktet . . . . .»    »I häktet . . . . redan i kärran – hvad i Guds namn säger du! Skulle du för ett par timmar sedan begifvit dig af till Rabalshede? Hur stolt jag är öfver dig, min Emilia . . . . Men hvarföre skulle du ge dig af dit?»    »Så du frågar – det var ju icke otänkbart att kommissariens yrkande gått i verkställighet.»    »Ha gossarna yttrat något?» frågade Hjelm med en lätt ögonryck- ning.    »Nej, visst icke, och ej heller har jag frågat dem. Jag behöfde icke veta mer än din seger.»    »Men hur har du då blifvit underkunnig om det, som skulle föran- leda resan?»    »Inser du ej att Holts elakhet icke kunde tillåta honom att fördölja detta, då han hemtade dokumentet?»    »Dokumentet? Holt efter dokumentet?»    »Dokumentet, ja!»    Hjelm hade sprungit upp.    »Han skulle då varit hemma?» utropade han häftigt. »Är han ­ kanske hemma i detta ögonblick?»    »Nej, han var icke här mer än några minuter. Så fort han sagt på hvad punkt målet befann sig och att han för dess fortgång skulle hemta ett angeläget papper, skyndade han åstad på den nysadlade hästen lika fort som han kommit, och det var som vinden.» 
 
 
 
 
 172    »Hemtade han papperet i bodkammaren eller gick han upp på sitt eget rum?»    »På kontoret!» svarade Thorborg.    En stark rörelse föregick inom Hjelm, som märktes af båda de unga fruntimmerna.    »Hvad är det?» frågade Emilia.    »Vänta . . . . vänta, älskade!» yttrade han. »Innan jag svarar dig, skall jag gå ut ett ögonblick.»    Hans ton lät så allvarsam, så genomunderlig, att Emilia ej kände sig ega mod att med minsta ord uppehålla honom.    Han tog ett ljus och steg uppför trappan.    Emilia gick sakta efter öfver salsgolfvet att lyssna vid dörren.    »Min Gud, Thorborg, begriper du något af allt detta?»    »Vänta, såsom han bad dig!» svarade Thorborg, full af anande ängs- lan.    »Nå, jag väntar ju . . . . Men han blir så länge . . . . så grufligt länge ­der­uppe – tycker du ej det?»    »Han kommer nu tillbaka . . . . hör . . . .»    »Ja, jag hör . . . . men det är icke hans egna steg – de äro så släpande . . . . O, Thorborg, Thorborg, hvad kommer nu . . . . . Det var då icke nog . . . . . det blir visst någonting förfärligare än allt annat.»    Hjelm blef nu synlig på trappan med ljuset i handen. Hans steg voro svigtande, och någon lifsfärg märktes ej på hans ansigte.    »Åke, Åke, törs jag fråga?»    »Om jag kunde bespara dig detta nya slag, skulle jag be dig icke fråga – men tyvärr kan jag det icke.»    »Hvad är det då?»    »Jag är ruinerad! Holt har rymt och tagit med sig icke blott husets hela kassa och de betydliga summor, som jag hade inne för kommis- sionshandeln, utan äfven den engelska kassan, med hvilken alla hum- merfiskrarne skulle liqvideras.» 
 
 
 
 
 173 5. Dagen efter åskslaget.    Omedelbart efter den upptäckt, som Hjelm gjort, hade han åter låtit spänna för.    Han hade icke förlorat sin sinnesnärvaro, ty kunde ej ögonblick­ ligen några medel sättas mot Holts vidare afvikande, stodo det unga husets aktier på den fot att troligen cession och undergång skulle följa.    Således, i stället att det ringaste förnöta tiden med bestörtning och förtviflan, anlitade Hjelm sitt rediga hufvuds alla resurser.    Den föregående själsskakningen hade förut till högsta ytterlighet tagit hans kraft i beslag. Men här fordrades en annan kraft än blott den moraliska. Allt berodde på snabba beräkningar, skyndsam handling och pålitligheten af de handtlangare, som måste anskaffas att under- söka alla vrår – ty långt kunde Holt ännu icke hafva hunnit undan, och rakt fram i någon riktning vågade han sig ej, då länsmannen redan hade sina underordnade ute på full jagt.    Sedan han derföre talat med gossarne och gifvit dem förhållnings­ order om anskaffandet af dugtiga karlar till att börja spaningen bland bugtens klippor, urhålkningar och alla andra gömställen, hvarvid Janne med lika ifver som Gustaf bedyrade sin frivilliga håg att under natten vara med i rörelsen, for Hjelm det fortaste han kunde åter åstad på vägen till Rabalshede.    Tiden hade emellertid lidit fram, och åtskilliga missöden med åkdo- net gjorde att han först på morgonen stannade utanföre tingshuset. Der fann han icke blott kommissarien, utan äfven jaktlöjtnanten, som på den förres rum i förtroligt samtal vid kaffekoppen och cigarren höll på att beräkna tiden för Holts återbringande.    Kommissarien försäkrade sig hafva de pålitligaste spejare ute.    Men hvilken uppståndelse blef ej nu vid Hjelms återkomst och upp- täckten af detta nya skändliga dåd, som för hvars och ens blick inne- höll Hjelms totala ruin!    »Om vi skola söka den uslingen ända in i blåkulla», svor kommissa­ rien, »så skall han framplockas!»    Och löjtnanten svor vid allt, både lefvande och dödt, att hvarje skrymsla bland stränderna, öarne, holmarne och skären skulle genom- sökas, om man än skulle börja vid vettarne och sluta inne i sjelfva »björnynglets» håla, ty omöjligt vore det icke att han der funnit skydd 
 
 
 
 
 174 . . . . »Men nej», återtog Gudmar, »det kan icke vara så – Mörkö­- karlarne bedraga väl kronan genom betydlig försnillning af tullkam- marns inkomster, men de gifva icke skydd åt någon tjuf och likplund- rare dertill.»    Nu steg kapten Geistern in. Och då han i flygande fick höra hur allt förhöll sig, lade han sin hand med en rörelse af obeskrifligt deltagande på den unge köpmannens axel:    »Äfven jag, herr Hjelm, brinner af begär och bönfaller att få göra allt hvad i min förmåga står. Jag kan erbjuda två saker: Först skall jag utefter den kuststräcka, jag passerar, när jag nu reser ner till Lysekil, göra alla möjliga efterfrågningar; och sedan, eftersom jag vid skepps- brottet hade lådan med skeppsdokumenterna och kassan på mig, är jag i tillfälle att erbjuda herr Hjelm en icke alltför obetydlig summa för det första bryderiet – och jag hoppas till Gud», tillade han, då han såg Hjelms starka rodnad, »att det olycksförhållande, som denne svarte man skapade mellan oss båda, icke må inverka på herr Hjelms känslor för de obetydliga tjenster jag af hela mitt hjerta önskar erbjuda . . . . Låt mig hoppas det!»    »Herr kapten», svarade Hjelm, och en viss hämning i andedrägten tydde på den inre pina, som han utstod, »jag uppfattar fullkomligt allt hvad som ligger i detta anbud; och hvad efterspaningar under resan beträffar . . . .»    »Icke onödigt krus, herr Hjelm!» utbrast kommissarien med rå, men hjertlig förtrolighet. »Gud fördömme mig, är det icke största dumhet att nu afslå penninghjelp! Mötet med hummerfiskrarne är ut- lyst till nästa vecka – det hörde jag sjelf i kyrkan.»    Hjelm visste detta alltför väl. Men att emottaga ett lån af kapten Geistern, det blefve att kufva stoltheten ända ned under roten.    Liksom till ett slags ledning för hans tankar sade Gudmar:    »Och Moss som redan är hemrest! Moss är då i alla fall aldrig den som räcker handen i första taget, då någon vänder sig till honom . . . . Häradshöfdingen är en satans så hederlig karl, men det är ett kinkigt ämne och utomdess långt till domslösen . . . . Och jag fattig fan kan icke göra mer än förvandla mig sjelf till polisspion.»    Hjelm såg upp på Gudmar. Dennes ansigte var orörligt: han ville icke råda, men han hade sagt så mycket som han ansåg samvetet tillåta.    Hjelm kunde icke egna lång stund åt betänkande. Till mötet åter- stod blott fem dagar – ingen tid alltså att förlora, helst den blef så upp- 
 
 
 
 
 175 tagen af dessa korsande förhållanden. Skulle de fattiga fiskrarne få sitta emellan?    Nu sade han med dämpad röst:    »Kapten Geistern vill säkert icke förundra sig öfver de ögonblicks betänkande jag tagit mig. Jag är icke utan sjelfkänsla och önskade att jag kunnat afslå herr kaptenens anbud. Men jag emottager det på en ganska kort tid – såsom jag hoppas – för att kunna uppfylla mina för- bindelser till de fattiga män, som det vore illa gjordt att ställa i sticket för min enskilta känsla.» . . . .    Sedan detta väl var uppgjordt och handslag vexlade, satte kommis- sarien sig i rörelse till utfärdande af vidare efterspaningar och upplys- ningar angående det stulna.    Gudmar skulle följa Hjelm hem. Medan de gingo nedför trappan, yttrade han:    »Jag hoppas träffa mina gubbar hemma på kapellgården, der jag bjöd dem ligga i natt. Gädda är slug, och han blir oss en god bundsför- vandt . . . . Men medan du säger ett ord till kapten Geistern, som jag ser kommer ned, springer jag upp igen och skrifver några rader till min Majken, ty genom henne måste operationerna gå åt det hållet. Farbror Moss är, som jag redan låtit förstå, en kassakista utan nyckel, då han vädrar någon affärsmans undergång. Emellertid hoppas jag att namnet Svartskär ännu skall värma upp honom.»    »Ingenting ditåt!» förbjöd Hjelm. »Talar icke min olycka till honom, så att han sjelfmant . . . .»    Men Gudmar afbröt kort och godt:    »Inga galenskaper, bror! Du har icke tid att offra mycket rökverk åt din grannlagenhetskänsla. Så mycket känner jag af yrket, att då köp- mannen är på väg att lägga in, skrapar han ihop från alla håll han kan få. Och lita icke på hjelp från Fjällbacka-herrarne!»    »Då man hör dig tala, kunde man tro att det aldrig är fråga om den bofvens återfinnande – och att tänka något sådant är att fylla blodet på mig med is.»    »Fins det väl något som man icke får antaga som möjligt?» återtog Gudmar. »Och skulle olyckan i dess högsta fullständighet drabba dig, blir det ju ändå att sätta hjul under alla kärror, som kunna draga ihop penningar. Men fäll ej modet, bror! Holt måste komma tillbaka, ty han kan ej försvinna utan någon hjelpare – och hvem i hela skärgården vill hjelpa honom . . . . Se så, gå nu och tala några ord med Geistern! Han 
 
 
 
 
 176 står der min själ så bedröfvad, att han kan taga hjertat ur bröstet på en, och såsom en indirekt orsak till din olycka är han nära nog så olycklig som du sjelf . . . . Gå, gå, medan jag skrifver ett par ord till Majken!»    Hjelm förstod honom. Och en qvart sednare afgick följande rap- port till Gläborg:    »Min älskade Majken!    Tänk dig, om du kan, att Holt har rymt med hvarenda styfver, som fanns i Hjelms kassakista, inberäknadt de engelska penningarne!    Vi sätta nu alla segel till för att försöka jaga och fånga honom till sjös och lands, och aldrig fanns någon mer fågelfri än den uslingen nu. Går han oss ur händerna – hvarom jag har en hemsk aning, ty nog hade han tänkt sig något om på förhand och haft någon båt gömd – då får huset Hjelm inställa sina betalningar, och du begriper hvad det ­blifver för en sådan man som den, hvilken nu ensam representerar det.    Du, som har hufvud för tio män, mig inberäknad, skaffa uppgift på både lån och borgensmän!    Kan något uträttas med din far? Nej, han anser det visst vara till- räckligt med den förlust, som han tror sig göra genom borgen i dis- konten – du mins att Hjelm för en åtta månader sedan tog ett lån för att utvidga sina affärer. Hvad mitt och farsgubbens namn beträffar, stå de gerna till tjenst, om någon vill taga dem för goda.    Drömde jag – eller nämde du icke i går afton att vi kunde räkna på en ostörd timma, medan din far språkade med kapten Rasmusson om ett kapital, som han skulle vilja ha utlånt?    Kan man icke ställa så till, att det kapitalet inflyter i Hjelms tomma kassakista? Naturligtvis reser han, så fort han hinner, till Göteborg för att vigilera der, men låt oss såsom de unga makarnes sanna vänner vigi- lera här hemma allt hvad vi förmå!    Min själ, käns det icke som jag sjelf skulle lägga in och cedera!    I flykten                                             din                                          Gudmar.    P. S. Naturligtvis reser du så snart du kan till den stackars lilla frun på Svartskär.» 
 
 
 
 
 177    Och den stackars lilla frun på Svartskär, hon visste minsann nu att hon lefde!    För stunden var hon ensam, ty Thorborg hade måst hörsamma en biljett från sin far.    Men innan Thorborg reste, hade hon sagt:    »Jag lemnar dig utan oro, älskade Emilia, ty nu när, såsom du sade, du ser olyckan i ansigtet – ehuru det blef en annan olycka – ser jag på ditt ansigte att du hade rätt deruti att modet då skulle komma. Dina ögon förtälja att du ej har håg för de der gagnlösa scenerna, som många qvinnor trösta sig med vid tillfällen sådana som detta, när något oberäkneligt ondt står för dörren.»    »Ja», svarade Emilia med djupt eftersinnande, »något oberäkneligt torde det bli. Fattigdomen är visst icke ett angenämt kapitel i lifvets roman – jag har aldrig sett den rätt nära i så kallade herrskapshus – men om blott Åkes lynne kan bära den, så vill jag bära allting.»    »Han, din man – du såg ju sjelf hur verksam han blef efter första döfningen af slaget.»    »Ja, verksamheten och spänningen hålla honom nu och kanske en god tid uppe, men i längden . . . . vi få väl se. Jag tror bestämdt att Åke passar mindre för fattigdom än jag.»    »Den anmärkningen är långt djupsinnigare än jag trodde att du med din ungdom kunde göra. Men om du bär en möjligen kommande för- ändring väl, efter Guds sinne, så skall han genom exemplet upplyftas och ej ge dig efter . . . Och nu, Gud välsigne dig – jag kommer snart tillbaka. Måtte då något godt hafva inträffat!»    »Något godt?» Emilia skakade på hufvudet . . . . »Ha icke gossarne återvändt utan minsta spår, och så går det väl med den andra afdel- ningen äfven – fast man ej kunde tro annat än att han skulle varit i när­ heten, varit, förstås. Han har väl funnit någon villig själ, som hemligt gömt eller hjelpt honom i väg . . . . Men vet du, Thorborg, jag är nöjd att blifva alldeles ensam för att i ett slags ro få väga krafterna och göra mina beräkningar. Måhända är det lugn, som jag på morgonen erfarit, blott själsförmögenheternas domning efter den hemska natten.»    »Nej, frukta icke det – det är en bättre kraft som uppehåller dig . . . . Men jag måste skynda hem till pappa. Låt mig finna dig sådan som du nu är, då jag återkommer.» . . . . . . . . . . . . . . . . . . . . . . . . . . . . . . . . . . . . . . . . . . . . . . .......................................................................... 
 
 
 
 
 178    Ensam med sig sjelf, satte sig Emilia i sin lilla soffa och försjönk snart i ett djup af korsande tankar.    »Ruin – ett kort ord, men som innebär en så mycket vidlyftigare mening . . . . Ruin vill säga en fullkomlig omstörtning af all trefnad, allt lugn, all beqvämlighet, all glädje. Vidare vill det säga arbete, beherrsk- ning, undergifvenhet och mycket, mycket mod. Men det är ännu icke nog. Begreppet af detta ord innebär äfven det, som jag har allra minst af, nemligen fördragsamhet. Och fördragsamhet torde jag storligen komma att behöfva, ifall Åkes lynne – hvad nog är troligt – stundom blir bittert och otåligt genom olyckan . . . . Ack, vår kärlek, vår vackra kärlek, som stod i så herrlig knoppning! Blommorna skulle fullkom- ligt slagit ut, då Holt väl var borta. O, huru underligt går det ej med våra önskningar! Nu är Holt ändtligen borta, men hans hämd har träf- fat så djupt, att kanske både lycka, välstånd, kärlek, knoppar och blommor bli bortsopade i ett enda vindkast.»    Vid denna sista tanke kommo tårarne att lätta hennes ångest, den hon med fri vilja lemnat fritt spelrum för att se sin belägenhet från alla håll.    Sedan hon så riktigt gråtit ut – hvilket hennes stolthet icke tillät henne göra inför Thorborg, ty det var stor skilnad mellan att gråta för mannens heder och att gråta för hans förstörda affärer – återtog hon sina öfverväganden med sig sjelf:    »Skall jag skrifva till mamma nu genast? Jag hade icke mod förrän den här gemena historien var afgjord – och nu har icke väl det ena ­slaget fallit, så kommer ett nytt . . . . Jag väntar visst ännu ett par post­ dagar: då har åtminstone någonting blifvit afgjordt.    Men när helst jag skrifver, skall jag alls icke vara pjunkig eller barns- lig eller romantisk – icke heller vill jag råka in i någon storartad fjollig­ het. När man börjar begripa det enkla förnuftet, såsom Majken och Thorborg, då hjelper man sig bäst med det.    Ack, jag vill vara mycket förnuftig. Jag är det redan – bästa beviset derpå är att jag icke oroar mamma förrän det icke kan undvikas. ­Utomdess tror jag att jag nyss uppdrog mina linier väl skarpt. Det måste ju finnas något att ställa emot de mörka sidorna? Låt se . . . . Först och främst gudsfruktan, det fasta förtroendet till Honom, som vi måhända först riktigt söka i motgången . . . . . Nå, så glömde jag att motgången äfven kan hafva sin glädje, som kommer af tillfredsställel- sen öfver det sätt, hvarpå den bäres. Och denna glädje måtte vara fullt 
 
 
 
 
 179 så ljuf som någon annan . . . . Vidare kommer vissheten, att då min kär- lek nu får visa sig i både mulen och klar dager, skall Åke se att han eger en skatt i behåll, om alla andra förloras. Och ju högre värde han sätter på den skatten, desto högre skall hans mod växa under bekymren. Slutligen, ifall han till någon del byter om karakter, ifall han ej kan motstå alla de små lönliga styngen – nå, än sedan?    Är jag den första hustru månne som får se en förändrad man!    Han kan ganska väl älska mig och ändå bli något snäsig och tråkig, och det sker nog, ty sådan blef alltid pappa, då han slet ondt med sina kreditorer. Och jag erinrar mig nu hvad mamma sade, att karlar i all- mänhet icke hafva någon talang att bära fattigdomen och bekymren, utan att de antingen begå en hop dumheter, eller kasta sig på . . . . . . .    Det der var icke mammas egen erfarenhet, utan hörde till sådana der vandringsartiklar, som ingen klok menniska bör sätta tro till . . . .»    Hon reste sig hastigt upp och ställde sig vid fönstret att lyssna utåt.    »Jag mins nog slutet på artikeln, men jag vill sätta en bom för mitt minne. Ty det vore den mest hädiska förolämpning att tänka sig Åke som rumlare . . . . .    Man har emellertid sett sådant i följd af de dumma affärerna – men det var sant, jag skulle ju bomma till minnet . . . . Och nu slut med alla vidare förtroenden i ensamheten! Jag hoppas likväl att dessa skola hafva beredt mig så mycket att, om det värsta kommer, jag icke visar mig tafatt!»    »Frun», ropade Uljana, »här var en barnunge bortifrån mon till med ett bref, som han fått af en främmande karl, och den karln hade gett honom en hel plåt för han skulle bära hit det.»    Vid första blick som Emilia kastade på utanskriften, spratt hon till af häpnad. Det var Holts handstil.    Huru skulle hon nu göra?    Öppna brefvet ville hon ej, ty det var adresseradt till hennes man.    »Men om det nu åter vore något storvigtigt som försummades genom uppehållet . . . . Hvad är att göra? Åke kommer väl dock vid middagstiden – att skicka brefvet mot honom vågar jag ej: han kunde tillfälligtvis vara inne någorstädes så att budet reste om honom . . . . Emellertid», beslöt hon, »skall jag försäkra mig om gossen.» 
 
 
 
 
 180    Hon sprang ut i köket, men gossen hade vändt med detsamma; och sedan hon för att återhemta honom skickat ut pigorna, gick hon öfver köksgången in i bodkammaren och till boden för att höra om någon der sett den lille budbäraren.    Men här mötte henne en syn, som genast satte ny fläkt i lifsandarne, ty det var en syn som icke blott väckte hennes uppmärksamhet, utan hennes stora harm; och med all ledighet inträdde hon i den befattning, som tillfället här syntes henne fordra. Var hon ej en berömdvärd lär- junge af Majken, hade hon ej åtnjutit hennes uppfostran, utan att dock hafva förlorat annat af sig sjelf än hvad hon gerna kunde umbära!    »Hvad vill detta säga, gossar – så mycket folk i boden, och ingen af er rör på sig» . . . . (Gustaf stod uppspetad i fönsterkarmen och såg utåt gården, medan Janne låg gränsle öfver disken och såg i taket) . . . . »Är det på det viset ni sköter er husbondes intresse? Just då han är nära att blifva ruinerad, tycker ni det vara er pligt att hjelpa till . . . . Fort på era platser!»    Helt förskräckt rullade Gustaf ned från fönsterkarmen och Janne kastade sig med ett hopp tillbaka öfver disken – och så ref hvar och en tag med sitt göromål.    »Hvar är kladden – ni hinner ju ingenting – tag hit den, så får jag se . . . .»    Janne började söka.    »Ursäkta», sade Emilia, vänd till fiskrarne och bönderna, som med högan lust och breda leenden åsett bodherrarnes nederlag, »ursäkta, mina vänner, om ni fått vänta! Här råder gudnås mycken oreda i dag för den olycka, som drabbat min man. Men säg nu era ärenden, så ­lofvar jag att de skola blifva uträttade ordentligt.»    Och nu blef der lif i kommersen, så att sladdret om föregående da- gens och nattens händelser utspäddes i sirap, bresilja, potatis, rågmjöl och sill.    Sjelf vägde Emilia upp kaffe, socker och kryddor, under det hon – såsom Moss skulle hafva sagt – höll tummen på ögat på herr Janne, som fick roa sig med att ur den fullklottrade griffeltaflan göra inför­ ingar i kladden . . . . . .    Det var midt under denna sysselsättning, den Emilia med en oförlik- nelig värdighet bestred, som Hjelm hemkom och öfverraskade henne.    Huru betryckt han än var, upplyste dock ett leende hans ansigte, då han såg sin unga hustru hafva tagit rörelsen om hand. 
 
 
 
 
 181    Emilia rodnade och sade hastigt:    »När katten är borta, dansa råttorna på bordet – derföre åtog jag mig att hjelpa gossarne, hvilka dessutom nog kunna vara trötta efter sin ansträngning i natt.»    »Inga goda rapporter att aflägga?» frågade Hjelm med en röst, som redan bevisade att han insåg hopplösheten af försöket.    »Nej, Gud bättre, herr patron», svarade Gustaf, »inte så mycket som en lapp var till finnandes – men alla fyra karlarne fortsätta ännu skallgången.»    »Och vi», tillade Janne, »ha också inte försummat något menskligt försök. Men hvem kan gissa på den, som hjelpt honom.»    Hjelm sade blott:    »Tack – jag är öfvertygad om att ni gjorde hvad ni förmådde . . . . Och karlarne fortsätta?»    »Ja, bägge afdelningarne.»    Derpå gick Hjelm med sin hustru in i salen.    »Har du lyckats i något, min älskade Åke?»    »Ja, deruti att jag funnit verksamma vänner, som lemna mig verk- samt bistånd. Men innan jag säger något om det, så låt mig tacka dig för denna så välgörande öfverraskning att finna dig i boden styrande i husbondens stad och ställe – ack, jag kunde hafva funnit dig helt an- norlunda.»    »Åh, jag skall nog växa in i lifvet, alltsom det behöfs . . . . . . Och nu har jag en stor nyhet i beredskap åt dig.»    »Hvad menar du?»    »Ett bref från Holt.»    »Kors i Herrans namn – gif hit, gif hit . . . . skynda . . . . När kom det . . . . när?»    »För icke fullt en timma sedan. Jag vågade ej skicka det emot dig . . . . Här är det!»    »Du gjorde rätt.»    Hjelm uppslet brefvet och läste:    »Öfvertygad att du sätter alla verktyg i rörelse för att återföra bo- lagsmannen och kassan, vill jag visa dig den sista tjensten att säga dig följande:    Spara dig de kostnader, som alla dessa lönlösa efterspaningar skulle ådraga dig! Långt före denna dag var min plan utstakad för den hän- delse det skulle gå rasande med min spekulation på dig. 
 
 
 
 
 182    När du läser detta, har jag haft så många timmars försprång, att det vore mer än löjligt att ens tänka försöka uppnå mig. Efterlysningar kunna både nå mig och gå mig i förväg, men jag skall nog draga för­ sorg om att de ej passa in.    Vet du – jag har adopterat din fordna idé att göra lycka i nya verl- den; men då alla äfventyrare, om de icke just vilja blifva ansedda som sådana, behöfva penningar, hade jag ingen annan utväg än att lägga mig till vår gemensamma egendom. Klandra mig icke för hårdt derför att jag ej egde mod att motstå begäret till den engelska kassan, utan lät den också följa med.    Det kan visserligen icke förnekas att jag gjort dig ondt, men ännu ha samvetsqvalen derföre icke infunnit sig. Nå, det vore väl också nog ­tidigt.    Du var högmodig i dina fördelar öfver mig. Du hade också för många sådana. Derföre törstade jag efter medel att gifva dem jemnvigt.    Den var ju icke så illa anlagd den der planen att få dig fälld som lik­ tjuf – och när du frambär min komplimang för din hustru, kan du säga henne på samma gång att den eftermiddagen, då man trodde mig vara borta, fastän jag var hemma, och då hon i sällskap med mamsell ­ Majken och helgonbarnet gjorde spaningar vid kontorsdörren, skrat- tade jag rätt godt åt damernas bekymmer och sjelfvaste mamsell Maj- kens försäkran att de blifvit narrade af sina egna skymningsfantasier. Under tiden nedlade jag godset i bokkistan. Du ser att jag ändå förstod böckernas värde.    Ifall du ej varit en så sjelfklok man, hade du lyssnat till din hustrus kloka ord – mina öron voro öfverallt – att undersöka kontoret. Följ- den deraf kan du räkna ut.    I min trygga hamn – ty den är trygg – ler jag åt ditt maktlösa raseri. Går det mig väl med de här penningarne, så kan du framdeles räkna på att jag icke skall förhålla dig den del, som bör vara din. Emellertid är du i tillfälle att få visa hela ditt mod.                                           Vännen                                             Holt.    P. S. Jag hoppas hästen har återvändt af sig sjelf – jag hade andra ­resurser» . . . .    I samma ögonblick som Hjelm uppläste det sista ordet, kom Uljana inrusande med den underrättelsen att en af drängarne begärde tala 
 
 
 
 
 183 med patron. »Gullfålen var hittad, gångandes ensam för sej sjelfver på vägen.»    »Då», utbrast Hjelm med brinnande ifver, »kan den eländige aldrig ha hunnit långt bort. Jag rider i ögonblicket till kapellgården, så att jag träffar Gudmar innan han ger sig ut. Och om jag än måste båda upp hela strandlaget, skall kuststräckan bli genomsökt. Ty hvarhelst han skulle försöka att taga skjuts, blefve han upptäckt . . . . Farväl, min Emilia – farväl på nytt! Jag vill icke gifva mig rast eller ro.»    Medan han ännu talade, skyndade han ut, och ögonblicket derefter var han i sadeln på den hittade »gullfålen» och på vägen till kapellgår- den.    Han hade emellertid icke hunnit halfvägs innan han mötte ena af- delningen af skallgångspersonalen.    Karlarne återvände helt mulna och nedslagna. Expeditionen hade totalt misslyckats.    Desse män, djerfva och outtröttliga strandsittare, svuro vid både själar och kroppar att rymmaren aldrig gömt sig bland klipphålorna, ty då hade han bestämdt blifvit hittad, om han än varit hoprullad som ett nystan.    Dessa rapporter nedslogo icke Hjelms mod. Nya spaningar under jaktlöjtnantens befäl skulle nog krönas med bättre framgång. Dess­ utom voro kronans handtlangare ute i full rörelse och signalement och efterlysningar afskickade åt alla tänkbara håll. 6. Gäddas och främlingsfiskarens mission.    Åtta dagar voro förflutna, sedan Hjelm mottog Holts djerfva, hå- nande och oblyga bref.    Det kunde sägas – och härpå svor kommissarien Lönnerholm – att man letat så noga igenom både vägar, stigar, skogar, stränder och alla möjliga platser, att man skulle ha kunnat leta upp en knappnål, se’n mer då en menniska.    Och ju längre man förgäfves höll detta skall, desto hetsigare blef jagten, ty raseriet öfver att ej finna verket krönt med ens en skymt af framgång ökade förbittringen och ifvern. 
 
 
 
 
 184    Men hade kommissarien med alla krafter, som stodo honom till buds, varit verksam till lands, så hade Gudmar icke varit det mindre till sjös: hvarje skydd, som naturen sjelf der kunde lemna, hade hans spejande öga genomströfvat.    Med Storke-Pelle och Sven Dillhufvud till handtlangare och snart sagdt hela trakten till frivillig hjelpkår borde något ha kunnat uträttas, men då åttonde dagen gick till ända utan någon förhoppning, nöd­ gades man på bägge hållen tillstå att det tjenade till ingenting att vidare fortsätta. Och huru plågsamt det än var att tro det Holt verkligen lyckats komma undan till Norge – på väg till nya verlden – måste man slutligen fästa sig dervid.    Men huru hade detta kunnat ske?    Se der hvad som var omöjligt att förklara, om han icke egde »en vän i viken» – ett ordspråk, som utan tvifvel uppkommit från de handräck- ningar, hvilka dessa fordom så mäktiga och fruktade vikboer gjorde, då de derom anlitades.    Men hvilken kunde nu denna vän i viken vara? Derpå grubblade de alla, och ändå hittade ingen lösningen på gåtan.    Lika litet stod det till att utforska hvad väg Holt tagit.    Till Göteborg hade han aldrig vågat sig. Han kunde nog inse att genom den snabbhet, hvarmed efterspaningarne skedde, skulle alla dessa hamnar hafva bespejare. Tanken på Norge var visserligen den naturligaste, men ingenstädes fick man höra talas om att någon båt gått från dessa trakter till norska kusten.    Den lille gossen, som lemnat brefvet, hade erhållit det af en gammal vandringsman, som snart blef hittad, emedan det var en stackars ut- bjudare af läsareböcker, knappnålar, bandbundtar o. s. v.    Den fattige krämaren hade i sin tur, enligt hans påstående, fått det af en gumma; och sedan denna blifvit uppletad i sin inhysesspis, inflöt den förklaringen att gumman på natten eller aftonen – »kanske var det på natten ändå . . . . nej, det torde väl ha varit afton ännu» – legat ensam i sin säng, då någon slog på fönstret och knackade ut den ena af de två rutorna, och med det samma hade en röst sagt: »Blif icke rädd! Här är bref och pengar, skaffa fort det i morgon!»    Stugan, i hvilken gumma bodde, låg knappt tre fjerdingsväg från Svartskär, och likväl blef hvarje spår så väl igensopadt att man kunde tro att han ännu skulle befinna sig deromkring. Men denna tro erhöll ingen bekräftelse. 
 
 
 
 
 185    På morgonen hade gumman träffat den förbigående »bandgubben», såsom han kallades, och med honom delat hälften af penningarne, be- stående af en två riksdaler. Gubben, som denna gång icke hade sina vägar åt Svartskär, gaf brefvet jemte en hel plåt åt gossen, hvilken han mötte – och sålunda, med all den ärlighet och ordentlighet, som strän- dernas fattiga befolkning i hedersfrågor erbjuder, kom brefvet till sin bestämmelseort.    En sak till anmärkning hade varit den, att gumman icke trodde att hon hört en herremansröst, utan att det för hennes öron låtit som om det varit en af strandboernas.    Och så ingenting mer.    Under tiden hade tinget slutat och främlingsfiskaren, som upplys- ningsvis blifvit hörd vid ett nytt förhör, genast erkänt rätta ändamå- let med Holts nattbesök och det besvär, som han gjort sig att så ­uttyda saken att den för honom, främlingsfiskaren, blef riktigt sann- färdig.    Men han uraklät också icke att fästa nådig domarns uppmärksamhet derpå, att han »inte velat göra ringaste annat ondt än det, som gick utanpå rättvisan, för sanning var sanning, och den hade han alltid lagt sig vinn om. Det visste också nådig domarn att han inte velat svära på något mera än att han sett sakerna med egna ögon och att Holt der­ uppe inte föreslagit honom något.»    Summan af hela slutföljden blef, att främlingsfiskaren ansåg sig ren som snö och var »i sitt hjerta fulleligen öfvertygad om att nådig herr domarn heller aldrig kunde tro annat».    Och då nådig domarn gaf honom en vink att afträda, fick han en vacker varning derjemte att icke mera blifva funnen på någon tvetydig väg.    Härpå gaf främlingsfiskaren följande svar:    »Tackar, som frågar, nådig domarn! Jag vill väl annars inte tro att jag på något vis blir skamfilad till mi ära för det här krånglet. Inte var hon så fasligt renspolad förut, men sjelf vet jag att det var en rödglödgad frestelsestund som Holten lade för mej. Jag ville ändå inte vika ifrån rättfärdighetens väg, och det gjorde jag inte heller. Men det är inte en lätt sak för fattigman, skall jag säga nådig domarn, att jemt hålla sej på smalvägen som leder till paradiset – fast en får försöka’t.»    Att domaren väl behjertade sista punkten i främlingsfiskarens af­ skedstal kunde slutas deraf att, då den sistnämde skulle anträda hem- 
 
 
 
 
 186 färden, någon stack honom i handen ett par tvåriksdalerssedlar, som han aldrig visste hvarifrån de kommo.    Men för alla, som han mötte, berättade han att nådig domarn sjelf hade skickat honom den gåfvan för att visa det han »inte lemnat si ära qvar i tingssalen».    Denna tro var välgörande både för fiskaren sjelf, hans lilla familj och bekanta. Till och med hans fiender fingo derigenom en viss aktning för honom.    Efter återkomsten blef han en af de ifrigaste i den frivilliga sök­ ningskåren. Han hade för egen del så godt öga till Holt som narrat in honom i denna affär, att han icke begärde bättre än att få visa sitt nit i saken. Och hvem kände bättre än främlingsfiskaren kustens yppersta smyghål?    Hvilket vådligt tal hit och dit gick ej under hela tiden!    Det är icke för mycket sagdt att hela trakten reste sig liksom i ett enda harnesk – så aktad, så ärad var Hjelm och så mycket deltagande rönte både hans olycka och det sätt, hvarpå han och hans hustru buro den.    Men den som känner verlden, känner också att ingen yttring i natu- ren lägger sig så hastigt som upprörda menniskovågor.    Man pratar, man skriker, man beskärmar sig och vill allt både möj- ligt och omöjligt för att visa sitt deltagande. Men sedan man så pratat, skrikit och beskärmat sig och visat deltagande, utan att något resultat följt, inträder dyningarnas period.    »Nå, kors bevars . . . .» »Kors i Herrans namn att man ingenting skulle få veta» . . . »Hvar har karnaljen tagit vägen?» . . . . »Nå nå, den som lefver får se, den som lefver får väl höra . . . .» Emellertid var det för underligt, förundransvärdt, otroligt att ingen skulle ha minsta »hum» om hjelparen en gång.    Derpå kom ett sakta mullrande och sedan en fullkomlig tystnad i ämnet, utom hos de vänner, som det närmast rörde.    Till och med kommissarien Lönnerholm hade nu börjat få första symptomerna till trötthet. Från intet håll afhördes upplysningar.    Endast Gudmar, gamle Gädda och främlingsfiskaren egde ännu qvar ett af inga motgångar stäfjadt begär att hålla i med spaningen, fastän den kostat dem så många både kalla, varma och hungriga stun- der.    Det var den elfte spaningsdagen. 
 
 
 
 
 187    Gädda och främlingsfiskaren hade, efter mogna öfverväganden med jaktlöjtnanten och framför allt med Hjelm, sjelf åtagit sig en beskick- ning till ingen mindre plats än sjelfva »björnynglets» egen håla.    De fruktansvärda Esbjörnssönerna torde ändå till slut vara de enda som kunde ega någon kännedom om detta utomordentliga försvin- nande. Och så styrde våra två passagerare modigt sin kurs på Mörkön, i hvars närhet vi nu finna dem.    »Hör mej ett ord du, Tolle!» sade Gädda med den bestämdt utmär- kande tonen af en förman, som tilltalar en yngre underordnad man. »Nu gör och säger du inte tecken, som du förnimmer är emot min ­viljelag – för du förstår väl att jag är rätte taleman. Och när du börjar säga något, så se först på mej! Rifver jag mej bakom venstra örat, så faller du af och säger inte lefvande ordet; men lägger jag pekfingret på näsan, då kan du tala ur skägget. Du är inte dum. – nej gu, är du inte – men gammal är äldst . . . . det är ordet!»    »Men på det viset», utlät sig främlingsfiskaren, »skulle ju jag vara detsamma som mormoras lille nödfalls-färgepyts bredvid den store färgekitteln! Sådant anbelanger mej inte riktigt godt och skulle stiga mej både i näsan och sinnet, om inte j vore så estemerad man j är. Men fast j är gammal och en svåra listelig man dertill, så är jag just heller inte något lindebarn. Och j är inte säker på att få tala med stor-Olagus sjelfver, men det är jag, fast jag bara är främlingsfiskare.»    »Se så . . . . Jag vet nock att du varit hans underredskap ibland. Men jag vill säga dej ett ord för sann, Tolle, att utan högfärd – det Gud be- vare – så är jag ändå Petter Gädda, af presteslägt, hvarken mer eller mindre. Och stiger det dej emot i sinnet att vecka på dej ett veckande för att gå under mitt befäl, så få vi skiljas på vår sammanväg och hvar ta sin. För mej anbelanger det då slätt inte att stå under en, som inte var född, när jag reste som understyrman. Det är först på de sista fem- ton åren som jag varit den förste båtekarln här hemma vid Bottna­ stranden – fast nu har jag lagt ner alltsamman och bor som min egen med lotsålderman på Ufklippan.»    »Jesses, j blir så högtidlig att j riktigt sätter mej i ledsamhet! Låt oss aldrig mer tala om annat än att j har eran vilja fram. Jag rättar mej efter signaleringen . . . . Men hör j, Gädda, jag vill ändå uppmana er till att inte för ofta rifva er bakom örat, när jag har mitt behag åt att tala.»    »Vi få se, vi få se!» svarade Gädda . . . . »Der ha vi nu Mörkön rätt framför oss. Vi komma i ärendet, du vet, för att höra efter om brö- 
 
 
 
 
 188 derna vill gå i handelsköp med patron Hjelm angående bjelklagret han har inne.»    »Det vet jag regalt . . . . Men tycker j inte, Gädda, att den här ­ Mörkön ser ut liksom en fästebyggd gård? Klippa på klippa med rem- nor som skottgluggar – och så ligger huset tätt in i klippgården, så att det är som förtrolladt alltihop.»    »Ja ja, de visste nog hur de byggde! Och så ha de bandhundar, som ingen skyllerpost kan skrika maken till . . . . se så, börja de inte alla­ redan . . . . Bäst det är, kommer väl hufvu’t af Tuve oppstickande.»    »J sa’ ordet – der är han.»    Och nu syntes verkligen ofvanföre de högre hällarne vår gamle be- kante Tuve Esbjörnsson, hvilken vi sist träffade, då han i sällskap med den vida farligare brodern i mörka natten och mörka vattnet följde efter tulljakten från stranden vid Utterbohufvud.    När Tuve fick se hvem som var i båten, eller rättare hvem som varit der, ty de bägge männen voro nu redan uppe, förmildrades det mörka uttrycket på hans ansigte, och han helsade med ett temligen fryntligt:    »Åh, fan, är det gamle Gädda och främlingsfiskarn . . . . . Stig på – stig på!»    »Har aldrig annat tänkt!» svarade Gädda . . . . »Kommer i storären- der . . . . nå nå, inga smugelärender heller. Regal kommers från patron Hjelm på vår Herres ljusa dag, om det skulle anstå er.»    Under tiden hade våra män gått uppför den smala vägen mellan tvänne rymliga bergväggar och stodo nu på ett slags platå, som ej var synlig från sjön.    Derinom låg boningshuset, en ganska reel byggnad, målad i röd färg och rikt smyckad med allehanda prydnader från förolyckade skepp. På framsidan sutto, midt öfver förstugudörrarne, tre sjögudar, hvilka i barskhet kunde mäta sig med sjelfva storherrskaren inom väggarne.    Nedanföre huset fanns liksom en liten verld af slingrande klippor, och kring dessa var uthängd till torkning fisk af alla slag och alla di- mensioner, från den gigantiska långan ned till den obetydliga gråsiken.    »Har j ärende till oss bägge två?» frågade Tuve.    »Ja, till er bägge två.»    »Nå, stig på och tag en välkomst-sup i stugan, medan jag varskor Olagus! Han sitter i blå kammarn med sina räkneböcker.»    Gädda och främlingsfiskaren kastade långa granskande blickar till höger och venster. Gädda tänkte på att begära lof att bese fiskställ- 
 
 
 
 
 189 ningarne, men han lyssnade till en klokare tanke, och så följde han Tuve efter.    Och nu öppnades dörren till denna stuga, dit få menniskor kommo utan verkligt ärende – sådan bäfvan ingaf sjelfva namnet af björnarnes bo.    Det var ett stort rum, skuradt, fejadt och glänsande öfverallt, upp- lyst af flera fönster och väggarne målade i brungul oljefärg.    Vid ett bord under ena fönstret satt i en högkarmad ekstol Esbjörns­ sönernas gamle fader, det enda föremål på jorden, som de egnade någon vördnad. Men gubben vördades som en verklig patriark.    I sin ungdom och mannaålder hade äfven han varit känd som en man, den ingen gerna råkade att ha något obytt med; men nu gammal och stundom något slö till förståndet, både hörde och såg han litet. Skild från alla yttre bestyr, sysselsatte han sig med nästan ingenting annat än att binda nät och att då och då gissa ut sönernas företag, som gladde honom och uppväckte ett par friska gnistor af den gamla bepri- sade slugheten.    »Inte ord åt honom!» mumlade Gädda till främlingsfiskaren, då Tuve vände sig om för att ur väggskåpet taga fram någon välplägnad – gästfrihetens pligter försummades aldrig på Mörkön. Sedan detta skett, gick han ut att tala vid brodern.    Med hjertlighet helsade Gädda på den gamle mannen, medan främ- lingsfiskaren, kännande sin underlägsenhet i dessa höga regioner, stan- nade i närheten af dörren.    »Godt nät – vackert arbete, fader Esbjörnsson!» skrek Gädda i örat på patriarken.    Denne nickade och svarade med en listig blick:    »Känner dej nog! Du önskade ha den fisken fångad, som du söker här. Men stormännen» – det var så den gamle med tillfredsställelse be- nämde sina söner – »ha aldrig varit tjufgömmare. Håll tungan rätt i mun, när du talar med dem! Ibland har jag ännu ett och annat klart för mej . . . . . Nå, drag supen i botten och gör rent hus efter osten och brö- det – de tycka om att folket håller till godo välfägnaden och göra aldrig ondt åt någon, som inte sjelf vill bränna sej.»    Gädda var icke den mannen, som ofta råkade ur koncepterna, men vid gubbens småsluga blinkning och ord hade detta så när skett. Han hade dock lyckligtvis hunnit svälja både osten och förvåningen, då Tuve kom tillbaka, och dertill hade han hunnit att smugla en till för- 
 
 
 
 
 190 sigtighet manande blick åt främlingsfiskaren, som beslutat att taga en underordnad skepelse och derföre tills vidare låtsade hvarken höra eller se.    »Jag har talt med honom!» sade Tuve och gjorde en knapp märkbar nickning åt Gädda.    »Stor tack! Skulle han vara till träffandes?»    »Han väntar er med kamraten i blå kammarn.»    Medveten att han kom i spejareafsigter och varnad af den gamles ord, kände Gädda hjertat ordentligt bulta i bröstet, då han trädde fram för den allvarsamme Olagus.    Blå kammaren liknade ett slags kontor med svarta stolar och svart pulpet. Några sjöstycken prydde väggarne jemte diverse lodbössor och finare redskap.    Vid pulpeten satt Olagus och skref med många pappersbundtar ­omkring sig.    Då gästerna stigit in, gick han dem ett par steg till mötes. Det var fullkomligt tydligt att de så kallade stormännen hemma hos sig sjelfva i alla afseenden iakttogo värdskapets lagar.    »Sitt!» sade han med sin korta och starka ton.    Sedan detta skett och äfven bröderna intagit sina platser, yttrade Tuve, som alltid hade underhandlarens rol:    »De här båda männen komma från patron Hjelm på Svartskär att erbjuda oss ingå i handel.»    »Godt», svarade Olagus. »Jag håller öronen öppna – må den tala, som har uppdraget.»    Gädda framställde nu Hjelms budskap, tilläggande af sig sjelf att vissa omständigheter tvingat herr Hjelm att göra sig af med bjelklagret här hemma vid.    Främlingsfiskaren utredde på tummen varans mått, längd, och god- het.    Efter ett par ögonblicks tystnad tog Olagus åter till ordet:    »Kan väl tro att han behöfver pengarna kontant?»    »Det skulle han väl behöfva», utlät sig främlingsfiskaren, »då han blef så skaml . . . . . .»    Men nu fick han se Gädda rifva sig bakom venstra örat, och dermed var hans tilltänkta vältalighetsblomma bruten för den gången.    Tuve drog munnen till ett slags leende, men broderns blick lät det genast försvinna. 
 
 
 
 
 191    »Patron Hjelm må behöfva sina pengar af hvad orsak som helst, det kommer oss inte vid. Jag frågade om han begärde kontanter på fläcken.»    »Så är det», sade Gädda, »och derföre vill han rabattera något på handeln.»    Härvid vexlade bröderna en blick, och det såg ut som om Tuve för alltid fått samma instruktion som Gädda gifvit främlingsfiskaren, den nemligen att ej tala utan efter tillåtelse.    Sedan Olagus vägt ett par gånger upp och ned på stolen, lydde hans yttrande sålunda:    »Vi ha riktigt nock för några år se’n haft bjelkhandel, tiden är inte rätt beläglig nu. Pengarna ligga borta hela vintern.»    »Nå, så ligger de inte i gräset», menade Gädda, »och när j får den der rabatteringen och, om lyckan är god, kanske redan i höst kan skeppa ut varan, så blir det en skön handel för den, som har mynt att ligga oppe i affärerna med.»    »Var det inte Holten, den erkedjefveln, som narrade Hjelmen att hålla bjelkarne inne för att de skulle betala sej bättre senare på året?»    »Jo gu, var det så!» ropade främlingsfiskaren. »Han ville ha patron blottad på alla le . . . . .»    Men nu började åter Gäddas besvärliga öra att klia, och han ref det af hjertans grund.    »Hvad kommer åt Tolle?» frågade Tuve. »Har du fått någon slags tungespänning, se’n du kom från tinget?»    »Det låter som skeppar Tuve ville försmäda mej för min ärlighet», svarade främlingsfiskaren förnärmad, »men är det ingen annan som sät- ter mi ära i värdering, så gör då domarn det! Han dusöra mej särskilt för det jag hade hållit mej på smalvägen, då den brede låg rätt för handen.»    Nu måste äfven sjelfve stormannen dra på munnen.    »Jag kan säga er, gamle Gädda, att bjelkesaffären inte är mej i be- stämdt misshag, och jag vill besluta mej för den, om Tuve säger sitt ja-ord.»    »Det är redan sagdt, då du vill det! Och det gläder mej att vi kan tjena den stackars herrn på Svartskär med ett kontanteköp, för det är väl ingen här som kunde och ville det annat än vi.»    »Låt bli det der skrytepratet!» tillrättavisade Olagus. »Nu har j hört svaret, Gädda, och Olagus Esbjörnssons ord må väl till minstingen räknas för så godt som kungsord! Det Hjelmen begärt skall han ha. 
 
 
 
 
 192 Tuve vill sjelfver i egen person komma till Svartskär i öfvermorgon och mäta ut allt, och då tar han pengarna med sej.»    Gäddas ögon lyste af glädje. Han hade aldrig en sekund haft hoppet att göra en sådan affär. Frågan hade varit en förevändning för att komma till Mörkön, men nu kände han sig helt stolt öfver att åt­ minstone den saken tagit en för Hjelm så lycklig vändning, och det var icke liten ståt att komma hem med så vigtig underrättelse.    Med all den värdighet, hvilken ålåg honom såsom en annans ombud, svarade han nu »erbödigst»:    »Ordet var Olagus Esbjörnssons, och det behöfver inte någon lik- nelse i hvarken ena eller andra ändan. På patron Hjelms vägnar afläg- ger jag stor tack, och på mina egna säger jag nock ett tack med heder och vördning till.»    »Sedan detta här nu är kommet till uppgörelse», återtog Olagus, »vill jag tala ett aparteord, som j kan säga Hjelmen rakt fram.»    »Hur är det till lydandes?»    »Jo, Olagus Esbjörnsson är man för att löna ondt med godt, när det lämpar sej med viljan. J har kommit hit, Gädda, för att få tillfälle att spana efter den förrymde kompanjons-tjufven, och hela klippan oppe och nere står er till buds att snoka igenom. Men j kan ytterligare lägga till detta här, att det inte träffar sej så tre gånger i vårt lif att vi sväljt några förolämpningar och skulle inte nu heller ha gjort det, om vi inte vore för mäktiga karlar att räkna så noga med olyckan. Vi ha våran aktning för patron Hjelm och vet fullväl att sådan illfundig knipslug- het inte runnit opp i hans hufvud, utan att det kommer från hans gode vän jaktlöjtnanten – som jag har antecknad i minnet – och kanske från er sjelf, min käre Gädda!»    »Detta var grufsamt, Olagus . . . . Men vill j nu låta mej säga ett ord för sann, så låter det så: Skulle jag eller någon annan haft ett sinne hit, ett annat dit – för j vet, så många huf’en, så många sinnen – så skall det då aldrig mer sinna sej åt den leden.»    Olagus nickade med högtidlig nedlåtenhet:    »Eran ursäkt är opptagen, Gädda!»    »Men sedan vi nu», sade Gädda efter ett passande uppehåll, »kom- mit in i oppriktigheten, så skulle det vara roligt att veta hvad den slu- gaste och djerfvaste man i skärgården säger om Holtens försvinnande. Tror j att någon menniska här kan ha gömt’en eller hjelpt honom öfver till Norge, derifrån han kan komma öfver till Amerika?» 
 
 
 
 
 193    Olagus strök tre gånger med handen öfver skägget, innan han svarade:    »Jag tror inte bara, jag vet . . . . Se der . . . .»    »Huru, i herrans namn – har j haft bref?»    »Den uslingen, som väl lagt ut alla sina funderingar i förhanden, hade omtrent fjorton dagar innan han rymde, eller dagarne efter sedan j och lots-far bergat den danske kapten, lånat opp af oss en summa – lik godt hur stor – den han skulle ha till en enskilter skuld, som han för ordningen inte ville ta opp i husets räkningar. Men vi fick förskrifning ställd på den tiden, gudbevars, då han skulle göra skiljeräkning med Hjelmen . . . . Och brefvet, som j der håller i hand och som j kan lemna till Hjelmen, fick jag i går på posten från Stavanger.»    »Jesses namn – jag kan inte läsa i häpna’n . ... händerna darra på mej . . . . Vill j, Olagus, vara så god!»    »Hör på då.» . . . . .    »Hederlige stormän på Mörkön!    Välbehållen på väg till en förnuftigare verldsdel än den här, tackar jag er så mycket för lånet af penningarne. J kunnen vara ganska förvis- sade att j skolen återfå både kapital och ränta, så fort jag gjort lycka.    Brefvet kommer, såsom jag hoppas, från Stavanger, dit en person lofvat att taga det med sig.                                                   H.»    »Och detta häringa får jag låna?» frågade Gädda, nästan sjelf för- bryllad öfver allt det vigtiga, som hans besök på Mörkön medfört för Hjelm.    »Som jag sagt . . . . Och nu löcksam resa – jag skall sjelf ut i dag.»    Olagus steg upp, gaf handen åt Gädda, nickade nedlåtande åt främ- lingsfiskaren – och dermed var audiensen slutad.    Då de besökande återgingo genom stugan – alltid ledsagade af Tuve – var den gamle fadern borta. Men i stället stod vid slagbordet en ung qvinna af ett mildt och täckt, men särdeles sorgset utseende, sysselsatt att utbreda en duk med långa fransar öfver bordet.    För denna qvinna, Olagus Esbjörnssons hustru, bugade sig gamle Gädda, siratligare än för sjelfva ungafrun på Svartskär, och främlings- fiskaren slog nära nog näsan i stöfveln. 
 
 
 
 
 194    Orsaken till dessa vördnadsbetygelser var den, att allmänt gick en sägen att Olagus skulle vara »grufsam» herrskare öfver hustrun, hvil- ken likväl i sin svaghet jemnt blottställde sig genom att gå emellan honom och de stackare, som kunde hafva ådragit sig den mäktiges vrede.    Detta hade mera än en gång varit fallet med främlingsfiskaren, och dessutom, för hvart barn hans Pernilla gifvit honom, hade alltid mor Esbjörnsson eller mor Britgen, såsom hon mera allmänt kallades, så vänligt skickat dem en half gris, ett helt höns o. s. v. förutom »små- maten». Och se’n nu alla menniskor visste att Olagus nästa år skulle bygga en galeas och bli sin egen kapten, då mor Britgen efter all rätt- färdighets ordning blefve fru, räknade främlingsfiskaren ut att gåfvan skulle förstoras till en hel gris och minst två höns, nästa gång Pernilla tänkte utvidga de moderliga pligterna.    När Gädda kommit utanföre tröskeln, vände han om hufvudet i den öppna dörren och såg då Tuve med mäkta stort och hjertligt delta- gande söka intala mor Britgen något, och hon småmyste så vackert, men såg sedan med en rädd blick åt dörren, som ledde öfver en liten gång till blå kammarn.    »Svär på’t!» sade Gädda för sig sjelf.    Men nu kom Tuve, och så blef det än en gång afsked.    »Hvad var det j ville svära på?» frågade främlingsfiskaren, då de åter voro i båten.    »Jag – ville jag svära på något . . . . Nå, i alla fall mente jag i all tukt och ära, för ingen må tänka sej en tanke till att mor Britgen inte skulle vara en tuktig qvinna.»    »Hvad i herrans namn, gamle Gädda, är det för konstetal j har emel- lan er sjelfver och eran tunga? J må veta att mor Esbjörnsson på Mörk­ ­ön kanske är större helgon än sjelfva den lilla helgonmamselln i kapell- gården . . . . Det var en gång i förringsåret som jag rodde från Mörkön två resande herremän, och de hade en liknelse på henne, som gick mej djupt i sinnet, fast jag får tillstå att den inte var på rätt begripligt språk.»    »Om du mins till den, så kan du låta mej höra! Jag är slängd i ­många­handa uttydningsgåfvor.»    »Jo, den ene herrn sa’: Hon liknar den heliga Brigitta, sa’ han – det är bara den skilnaden att mor Britgens ben inte komma att förvaras i Rom . . . . Det var ett ord till, men det har jag aldrig varit menniska att 
 
 
 
 
 195 hitta – något på lik var det, och det vill jag inte undra på, eftersom hon då allaredan skulle vara död.»    »Det var ett mörkt tal, men jag tror inte att det låg någon ond me- ning under det . . . . Och Gud vet, när jag nu drager mej till minnes, om jag inte en gång läste en visehistoria om en qvinsperson, som skulle ­lefvat i Sverges land med sådan gudaktighet och fromhet, att hon sat- tes som rättelsesnöre för andra, se’n hon var blefven döder och till sina fäder gången . . . . Åh, nu dykar det opp för mej att Rom, som det står taladt om i sjelfva helga skriften, är opplagsplats för alla storhelgon, så att till och med benena deras bli förvarade i sölfverlådor. Aposteln ­Paulus lefde sjelfver i den sta’n, men den tiden var den inte så för fas- ligt helig – det var väl Paulus som gjorde’t.»    »Jösses mej så lärd j är, Gädda – jag riktigt släpper åran af förvå- ning.»    »Det går väl för sej du – lots-far är ändå långt belefdare i bok-ting – och riktig nock vet jag också ett och annat . . . . Men nu är det inte värdt att tala om den saken längre. Vi få besinna oss på att svinta oss till Svartskär. Dit kommer vi med mäkta märkeliga bådskap – vi ä’ rik­ tiga sändebåd. Men sorgesammare än ord kan nå till att beskrifva är den vissheten, att herr Hjelm är och blir af med sitt. Något värdt är det ändå att vara af med Holten.»    »Inte svarar den löckan mot alla pengarnas förlust!» menade främ- lingsfiskaren. »Men nu har en gjort hvad en förmår, och jag tänker att herr Hjelm inte vill vara njuggaktig att belöna den här resan.»    »För min del», yttrade Gädda, »skulle jag önska till Gud att jag sluppe höra talas om något belöneverk.»    »Det kan j säga, som har råd till’et – men en sådan som jag tar regalt ärligt förtjenta pengar för tjenster. Att söka efter Holten har jag gjort för nöjes skull; men Mörköresan är en annan sak, och j må inte svara för någon mer än er sjelfver – det ber jag er.».    »Ska ha’t i minnet du!» 
 
 
 
 
 196 7. Köpmanshuset börjar stå på osäkra fötter.    Omkring en vecka efter Gäddas och främlingsfiskarens ambassad till Mörkön och kort efter Tuves besök med den kontanta uppgörelsen för bjelkaffären finna vi Hjelm sittande på kontoret, utvakad till krop- pen och genom den själsspänning, som aldrig släppte honom, mörk och sluten till sinnet.    Den förskräckliga jobsposten att Holt i säkerhet kommit undan med kassan hade åstadkommit nästan fullkomlig omstörtning i han- deln och vandeln.    Den unge köpmannen ansträngde sig natt och dag för att utfundera huru den totala ruinen skulle undvikas.    Det med så mycken vedervilja emottagna lånet af kapten Geistern, liksom medlen för den afslutade bjelkhandeln, kunde knappast nog få namn af ett par så kallade »pluggar»; och alla de summor, som för ­öfrigt kunnat inskrapas, höllo blott i yttersta kanten uppe det hit och dit vacklande huset.    Stora tag måste anlitas.    Hjelpen för stunden är visserligen god, men i de flesta fall innebär den ingenting annat än en förlängd kamp, ett fasansfullt sväfvande mellan hopp och fruktan. Hvartill har den då tjenat? Snart slår bom- ben in och krossar allt.    Och denna sista bomb skulle icke öfver en månad låta vänta på sig, om ej några negociationer af rätt omfattande slag dessförinnan burit frukt.    Från Göteborg hade Hjelm säkert hopp om ett stående lån, men i diskonten stod han inne för så mycket, att der ingenting var att uträtta. Fjällbacka-herrarne sågo bistra och orörliga ut, blott de fingo se en skymt af »patron från Svartskär». De skulle gerna ha tillknäppt sina hus, lika väl som sina kassakistor, men aktningen och deltagandet för olyckan lät hvar och en i hans närvaro antaga denna min, som säger så mycket som: ’Håll af hjertat till godo med mitt medlidande – det är gränslöst – men se icke åt mina penningar, ty just i dessa dagar är jag sjelf i behof om att taga upp ett lån.»    Hjelm förstod det språket och satte derföre ingen på prof.    Hvarifrån skulle då hjelpen komma?    En hel del andra menniskor spådde att Moss af sympati för Svart- 
 
 
 
 
 197 skär skulle uträtta något. Men om Fjällbacka-herrarne och de öfriga fisklägers-magnaterna knäppte till kassakistorna, så knäppte Moss derjemte till alla rockfickor och såg ut som en man, hvilken beslutat sig till att vara både blind och döf. Enda ord han lät undfalla sig voro dessa: »Och jag som står i diskonten för honom!»    Hjelm hyste verkligen ett halft hopp på Moss, men sedan denne sluppit ifrån sin ångest angående vittnesaffären om Holt, flöt han, såsom ordspråket säger, åter ofvanpå.    Det kan icke sättas i fråga, att ej Majken gjort allt, både möjligt och omöjligt, att förmå honom att sträcka ut handen till ett handtag, men der kom åter diskonten fram, hvarvid då och då tillades: »Karl’n är ­ohjelplig! Ruin står för dörren: icke tjenar det då till något att blott- ställa sig . . . . . Och jag som gick i diskonten!»    Vid detta stora tillfälle kunde Moss icke fägna sig åt att skulden var hans hustrus, ty det stora diskontlånet tillkom just under den lysande perioden med Holt. Fru Moss hade då tvärtom sagt: »Min vän, du borde afråda de unga herrarna från att i början lägga sig i så vidlyftiga affärer!»    Gudmar gjorde allt hvad i hans förmåga stod, men tyvärr blef detta alltför ringa . . . . . . . .    Men vi återvända till Hjelm, der han sitter och grubblar öfver sina många räkenskapsböcker.    Emilia inträdde och tog utan ett ord plats vid andra sidan af pul­ peten.    »Hvad är det nu för räkningar jag borde utskrifva, min vän . . . . ­Aldrig trodde jag väl att jag en dag skulle blifva så glad åt min goda handstil.»    »Stackars barn . . . . Se der, skrif nu ordagrant . . . Stackars barn, stackars barn!»    »Hvarföre säger du så, Åke?»    »Derföre att det är sanning och derföre att det allt mer och mer blir sanning.»    »Nåväl, min vän, du hade ju på förhand beredt mig på att en mängd svåra fall kunde inträffa – och föredrog jag icke ändå att blifva din hustru?» 
 
 
 
 
 198    »Hvad jag då tänkte på var måttliga och möjliga bekymmer. Men det elände, som under denna sista månad störtat öfver mig, är omåttligt och snart sagdt omöjligt att återhålla. Det är endast du, min Emilia, som genom din starka karakter och din modiga kärlek låter mig se några ljus- glimtar, och jag ber Gud natt och dag att icke allt detta trassel måtte un­ dergräfva min helsa eller för starkt komma att inverka på mitt lynne.»    »Åh nej, jag fruktar ingendera delen . . . . Men du glömde bland ljus- glimtarne våra vänner – huru verksamma äro ej de!»    »Nej, att glömma dem eller den tacksamhetsskuld, jag är skyldig dem, är lika omöjligt. Men vänner må vara huru verksamma som helst, så kunna de icke uträtta hvad de önska. Guldbrandssons namn vill jag ej på något sätt indraga i mina affärer, och Moss – du vet sjelf hur det förhåller sig med honom.»    »Du har icke sett resultatet ännu af Majkens hemresa i går» . . . . (Majken hade nemligen tillbragt största delen af denna olyckstid på Svartskär). »Hon sade mig att hon satt sig i sinnet att hon till hvad pris som helst skulle hafva faderns borgen för det kapital, som vår fordne värd kapten Rasmusson har inne under väntan att få det väl placeradt.»    Hjelm skakade på hufvudet, i det han yttrade:    »Jag har det högsta förtroende till Majkens sakkännedom och goda vilja – hennes utmärkta tjenster under denna villervallans tid ha varit för mig af lika ovärderlig nytta som om jag haft en kontorist – men med detta allt lär hon icke få gubbens namn på min revers.»    »Hvem vet, hvem vet!»    »Låt oss då antaga det omöjliga att han tecknat på, så blir det i alla fall icke mer än en borgesman. För en så betydande summa kommer dessutom Guldbrandssons namn troligen icke att accepteras.»    »Majken tror likväl bestämdt att han tages som vederhäftig . . . . I nödfall hade hon en annan idé.»    »Ja, hon och hennes Gudmar äro outtömliga i resurserna såväl som i vänskapen. Och det skulle stått illa till för mig, när jag i veckan var åt Uddevalla, om ej Majken kunnat reda sig så här hemma.»    »Och så», sade Emilia småleende, »har du mig som tillsyn i boden – det är icke att glömma.»    »Nej, det är visst icke att glömma» . . . . Han gaf sin hustru ett mildt ögonkast . . . . »Du är både tillsyn och föresyn i hela huset. Jag glöm- mer aldrig den morgonen, när jag kom från Rabalshede och du i boden höll på att hålla gossarna i tukt.» 
 
 
 
 
 199    »Ja, de ha nog respekt för mig» . . . . Emilia såg helt förtjust ut . . . . »Och om det icke vore så förskräckligt att hafva en så kallad cession hängande öfver hufvudet och du ej hade dina gränslösa ansträngningar för att undvika den – resor, vakor och arbete – så skulle jag säga att jag ändå är lycklig och andas tusen gånger lättare än förr, emedan Holt är borta.»    »Holt är borta, men hans verk lefver qvar.»    »Ack, jag borde ej ha nämt det ohyggliga vidundret – hans namn väcker upp ännu flera bekymmer inom dig . . . Nå, käre Åke, du vet ju att också Thorborg understundom är antagen i firman. För ett par dagar sedan, då Janne var åt Grebbestad och du i Uddevalla, togo Thorborg och jag emot spanmålen. Och medan Thorborg så allvar- samt såg på mätningen, sprang jag upp och ned genom de stora vin- darne. Det var grufligt roligt!»    Nu måste Åke le.    »Trösta oss för ett sådant köpmanshus med tre fruntimmer till bok- hållare!»    »Åh, sämre kunde du få! Dessutom har du Guldbrandsson under vintern, eller så snart tulljakten kommer i ro. Och du bör tro Thor- borgs ord, att pröfningen är oss till nytta och gifver oss god frukt igen . . . . Men – aj, aj – min skrifning! Nu vill jag vara så flitig, att du ej kan arbeta trägnare sjelf.»    Under en och en half timmas tid i fullvigt hade Emilia sysselsatt sig med kontorsgöromålen, men nu nedlade hon pennan och såg på sin man, hvilken hon instinktmässigt förmärkte vara stadd i någon ytter- lig tankespänning.    »Åke», sade hon, efter att några ögonblick hafva iakttagit tystnad, »jag har en stund sett på dig med uppmärksamhet, och jag tycker att din hy är så gul, att den förskräcker mig – den har också skiftat flera gånger om, sedan du upptog det der papperet, som du har i hand.»    »Ts . . . . mitt barn, ts . . . .»    Detta var ej något godt tecken – det insåg den unga frun – men ännu en stund lade hon band på sig.    »Nej, nu står jag det icke längre. Någon jobspost har visst åter dykat upp . . . . Dyre Åke, tala till mig!»    Hjelm såg upp.    Hans ögon hade detta tankspridda och slöa uttryck, som likväl inom sig gömmer tankedigra och skarpsinniga uträkningar. 
 
 
 
 
 200    I en ton liknande blicken, sade han: »Du förstår ej detta, mitt barn!»    »Jag förstår det nog, och det blir nyttigt för dig att meddela dig – det skingrar och delar din tanke.»    »Nåväl . . . . här är ett papper, som visar mig att en inbetalning, den jag ansåg gjord för flera veckor sedan af Holt, icke blifvit afsänd.»    »Och är det der mycket farligt, min vän?»    »Det är visst farligt. Först och främst står mitt namn som hederlig köpman i sticket, och för det andra är det en betydlig betalning, som ökar alla de öfriga betydliga betalningarne.»    »Och detta griper dig, tycks mig, mer än något annat – men hvad under är väl deri! Den ena upptäckten kommer efter den andra . . . . Jag ber dig, för Guds skull, låt mig gifva dig några droppar eller lite vin – du är i stort behof af något.»    »Tyst, tyst . . . . Tag upp vin – men lemna mig sedan ensam att i ro reda mina tankar» . . . . . . . . . . . . . . . .    Emilia flög ned.    Hon hade icke på ett par dagar sett Thorborg . . . . nu mötte hon henne. Och hur innerligen välkommen blef ej Thorborg!    Emilia tog henne genast till råds och frågade huru hon vid denna nya tillstötning borde handla, antingen genom böner söka öfvertala sin man att lägga sig eller lemna honom alldeles i fred . . . . »Emellertid springer jag först upp med en butelj vin.»    »Tag upp blott ett glas!» sade Thorborg. »I den förvirring, hvari han nu är, skulle han aldrig tänka på om han tömde glas på glas, och det vore säkert icke helsosamt. Lemna honom sedan, såsom han önskade, ensam med sina egna tankar och skynda på middagen, så har du en god förevändning att afbryta honom.»    Emilia ilade ut och var både uppe och nere inom ett par sekunder.    »Nå, hurudan fann du honom?»    »Som förut . . . . han frågade mig blott hvarföre jag bar upp vinet i ett glas.»    »Ser du!»    »Ja . . . . Gud, hvad du är klok! Tänk – jag, som är gift och så alltför erfaren, vet i många saker mindre än du . . . . eller är det kanske rättare att säga det jag icke alltid minnes det rätta lika fort som du . . . . Men icke kan jag föreställa mig att någonsin Åke – du förstår? Hur försjun- ken i bekymmer han än måtte vara, så . . . .»    »Det behöfver du aldrig frukta – det är en förolämpning att kasta en 
 
 
 
 
 201 half tanke ditåt. Det var blott på helsan jag syftade; sedan tror jag att vinet under ledsamma förhållanden icke klarar männernas tankeför- måga, utan slappar den.»    »Och så», återtog Emilia, »blifva de tunga, olustiga och sömniga till lynnet . . . . Hvad jag var dum som talade om vin – härnäst vill jag före- slå vatten, ty det är långt nyttigare . . . . Men, Thorborg, hvarföre tager du icke af dig? Gör det, medan jag springer ut i köket och säger till om plättar, som Åke tycker så mycket om . . . . ännu tror jag vi ha råd att bestå oss en oskyldig slängrätt. Gud låte honom bara ha aptit!»    »Emilia du, jag blir icke här öfver middagen. Jag ville blott titta till dig på en stund, medan Majken var frånvarande.»    »Ja, du vet hvad hemresan gälde. Tror du att det har någon utsigt för sig att lyckas?»    »Nej, det vill jag uppriktigt säga dig att jag icke anser något der stå att vinna. Farbror Moss har försvurit att aldrig gå i borgen – undanta- get skedde för Holts räkning.»    »Store Gud – och jag som nyss sökte öfvertyga Åka att det skulle gå!»    »Ja, detsamma säger Gudmar. Han tror naturligtvis, att när Majken sätter alla segel till, så seglar hon i qvaf farbrors betänkligheter.»    »Men, kära Thorborg, hur upptagen jag är af egen oro, kan jag icke låta bli att märka att du på sista tiden, särdeles i dag, är dig så olik. Jag kan icke säga hvaruti det består – men bestämdt är du sjuk eller mycket nedslagen.»    »Intetdera delen, hoppas jag. Men man kan vara nedstämd till både kropp och själ utan att rätt veta det.»    »Och du vet ingenting?»    »Nej» . . . . Thorborg rodnade lätt, och hennes öga sjönk för Emilias, då hon tillade: »Jag tänker mig att vänners sorg . . . . . . .»    Emilia betraktade Thorborg med en nästan skygg blick. Derefter öppnade hon sin famn, och Thorborg lade sitt hufvud på vännens axel. Då hon reste sig upp, hade ett par tårar fallit på Emilias klädning.    »Kära du», sade den unga flickan i förtrolig ton, »det här är något som jag ej sjelf förstår. Och om du älskar mig, så nämn icke för Maj- ken, icke för någon, icke för dig sjelf en gång, att du sett mig så svag och obegriplig!»    »Nej, aldrig för någon . . . . Men älskar icke du mig nog för att vara fullt uppriktig?» 
 
 
 
 
 202    »Det vore ej möjligt, Emilia, ty dertill fordrades att jag skalle vara fullt uppriktig mot mig sjelf, och dertill saknar jag både håg och vilja. Vissa sinnesstämningar gå troligen bort af sig sjelfva, blott man icke för noga forskar efter deras ursprung. Jag vill sjelf glömma denna barnsliga stund . . . Och nu, sedan jag sett dig, är det bäst att jag vänder om med detsamma.»    »Väntar du någon till kapellgården i dag?»    »Jag . . . . hvem skulle det vara? Nu kommer ingen till kapellgården – så ofta, menar jag, på sena hösten.»    »Och kapten Geistern, som i dagarne återreser till Flensburg! Den mannen har gjort oss rysligt mycket ondt, mer ondt än ord kunna ut- trycka, och ända måste jag erkänna att det ligger mycket ädelt hos honom . . . . Du vet ju att han skall resa?»    »Skall han» . . . . Thorborg talade fort och icke rätt säkert . . . . »Jag tror mig ha hört det af Gudmar, som träffade honom på Fjällbacka . . . . Men farväl nu, min goda Emilia – måtte din mans sista bekymmer icke lägga sig tyngre öfver honom än att han kan bära det såsom han burit och bär de öfriga! Ack, hvad du bör tacka Gud att han är så värd att bli älskad af dig!»    »Tack för det du säger det! Ingen kan mer behaga mig än den, som berömmer min man; och ingen kunde mer misshaga mig än den, som icke tyckte om honom.» ..........................................................................    »Hvad var det med Thorborg?» Emilia såg länge och betänkligt efter vännen . . . . . »Skulle det vara möjligt . . . . . hon . . . . Men jag vill, såsom hon bad mig, söka glömma denna stund. Ett sådant hjerta som hennes är sin egen tröstare och sin egen väktare . . . . Jag måste nu se till min Åke.»    Då Emilia åter steg upp på kontoret, satt hennes man, liksom intet nytt bekymmer träffat honom, och språkade med ett par båtskeppare om några nya affärer. Och då de gått ned för trappan, sade han till sin hustru:    »Var icke orolig, mitt barn – det der var en ögonblicklig svaghet. Jag skall anlita alla mina krafter! I nästa vecka får jag återtaga mina vigi- lansresor. Jag förlorar ej modet . . . . . . . ännu håller jag mig uppe.»    »Och se’n får du kapten Rasmussons penningar . . . . Men nu väntar middagen, och derpå lägger du dig att hvila en stund.» 
 
 
 
 
 203    »Hvila – jo, det vet jag visst . . . . annat slag! Jag måste på spannmåls- magasinet och göra uppmätningen, kära barn!»    »Åke, älskade Åke, du säger nu återigen så ofta kära barn! Tänk om det här dumma affärskrånglet blåser bort kärleken – det skulle vara rätt vackert!»    »Frukta icke för något så omöjligt, älskade! Men haf fördrag med hvilka uttryck jag tillfälligtvis begagnar – ty du kan lita på att då en köpman håller på att fundera upp medel mot en konkurs, är han min själ oförmögen att uppfinna eller öfverväga kärleksuttrycken. Kärle- ken sjelf är i hjertat, och millioner affärsbekymmer skulle icke kunna taga den derifrån . . . . Dermed får du vara nöjd.»    »Och det är jag, min Åke! Jag riktigt förundrar mig öfver min ­barnslighet – jag, en köpmans hustru, sjelf till hälften köpman!» 8. Majkens beskickning.    »Jaså, mamsell bokhållare, att hon sent omsider tänkte på att komma hem! Supponerar eljest det varit din pligt att lyda min befall- ning att icke dröja längre borta än tre dagar?»    »Det var icke mitt fel, pappa, att jag blef en olydig dotter i den delen.»    »Jaså – hvars då?»    »Gud sjelf befallde mig stanna qvar på Svartskär, och pappa vet att vi måste mer lyda Gud än menniskor.»    Härmed slog Majken armen om faderns hals och kysste honom på den skäggiga kinden.    Moss’ ögon lyste af högmod öfver den vackra ståtliga dottern, som ingen mer än han kunde styra – ty fick hon ej ändå vid sin afresa dölja det svikna hoppet att erhålla hans borgen.    »Ja ha, ja ha! Du får ibland sådana der uppenbarelser från Gud – känner till det. Men jag supponerar att du emellanåt . . . .»    »Nå, huru mår pappa nu?»    »Åh jo, supponerar man kan må sämre! Jag har kryat upp mig efter den fördömda tingsresan, när du, mitt Majblomster, hade fått en annan befallning från höjden: du skulle blifva advokat då. Jag har sedan sagt 
 
 
 
 
 204 till mig sjelf: Lagom måste flickan spänna bågen! Så länge hon är borta, är det åtminstone fred för pretentioner.»    »Ja», svarade Majken, »mamma uppfinner icke många sådana. Men efter pappa kom att nämna den sorgliga tingsresan, som blifvit upphof till så många olyckor, så tycks mig att just minnet af den mindre borde påminna pappa om huru högt jag spände bågen, än huru högt pappa sjelf spände den, då pappa lät sin egen heder och framför allt en ­rättskaffens mans heder bli beroende af slumpens räddning. Dock – naturligtvis finnes icke någon slump: den vakande försynen sände i rättan tid ett par sakförare, och deras grannlagenhet borde ha väckt långvariga känslor hos pappa.»    »Såså, du tar den tonen! Nå, det var fan så bra – då kan jag vara trygg för att du icke har något att be mig om. Jag började frukta att jag skulle få en dust igen att bestå, men du är alltför slipad qvinna att börja med predikande, när du tänker vinna något. Bra, bra – jag är icke alls ledsen öfver misstaget . . . . Gå på du, Majblomstret mitt!»    Majken kände en riktig förtrytelse mot sig sjelf. Så slugt fadren hade förstått att vända vapnen tillbaka mot henne sjelf!    Men det hade varit henne omöjligt att återhålla de känslor, som flö- dade öfver, när hon hörde honom med så mycken sjelfvisk likgiltighet erinra sig den tunga resan till tinget.    Detta var emellertid så mycket olyckligare som det var tydligt att han just fruktat hennes ytterligare ansträngning i det ämne, som de förut haft emellan sig. Men nu satt han i solskenet, glädjande sig åt att ha sluppit för så godt pris.    Majken var emellertid icke den qvinna, som lät slå sig ur brädet vid första slaget,    Till en början visade hon med flit – hvad hon nu kände – en djupare nedslagenhet.    Och just det att han fick se hennes betryckta känslor obeslöjade, gjorde en djup och stark verkan på honom.    Hustruns nedslagenhet, då den någon gång visade sig, förargade honom otroligt, ty den förebrådde honom alltid något. Åtminstone fann hans samvete lämpligt att derom gifva honom en och annan erin- ran. Men dotterns nedslagenhet deremot erinrade honom om någon icke särdeles ofta vunnen seger. Derföre smickrade den hans egenkär- lek och mildrade hans hjerta.    För mången hustru skulle smärtan af husliga missförstånd icke vara 
 
 
 
 
 205 så blytung, om hon bemödade sig att rätt sätta sig in uti det förhål- lande, som fördubblar mannens vresiga lynne. När han grälar på henne i det yttre – orden äro som ett rinnande ström, hvilken för med sig en hel hop – då grälar han kanske ännu mer på sig sjelf i det inre, och det gnatet förer ingen ström bort: det ligger qvar; och om det kunde med lekamliga öron höras af hustrun, skulle hon blifva djupt förvånad och äfven rörd af de många tysta afbedjanden, som hon ­ aldrig får veta något om, men som finnas och kanske just ha funnits minuten förrän ett nytt utbrott, framkalladt af, t. ex. hennes nedsla­ genhet, kom att förderfva de goda intrycken – ty den har det felet att säga mannen hvad han redan sagt sig sjelf och hvilket i följd deraf icke vinner på omsägning.    Ingenting på jorden bidrager så mycket till äktenskapets verkliga lycka som hustruns jemna och glada lynne och framför allt jemna helsa. Ty bland allt otrefligt för de äkta männerna är någonting sjukligt hos hustrun till själ eller kropp bland de allra svåraste profven.    Nu kan naturligtvis ingen fordra att hustrun mer än andra men­ niskor alltid skall kunna vara frisk, glad och orubbligt jemn till sinnes. Men blott hon ser så ut och blott hon ständigt ser till att den husliga trefnaden icke får den ringaste rubbning eller stöt, då är det godt och väl, och han vill icke alls förneka henne att hafva sitt för sig. Får han icke ha sitt för sig, han?    Dela glädjen och trefnaden, men håll smärtan, tviflet, nedslagenhe- ten och sjukligheten inom lås och bom! Belöningen ligger nära till hands – om, notabene, hustrun afstår från den barnsliga pretentionen, som endast finnes hos unga hustrur, att för allt detta blifva tackad . . . .    Ehuru det ej syntes för verlden, var fru Moss af sin man djupare aktad, ärad och älskad än hon sjelf visste och till och med han sjelf ­visste.    Utom »hustru min Beate-Marie» skulle den manhaftige Moss icke känt till någon verklig glädje. Och alla hans vredes blixtar och allra orimligaste utbrott skulle ej lättat och tröstat honom det minsta, om det ej varit just henne som de träffat.    Kärleken är mångfaldig och underlig, men en herrlig verkan har den dock qvar äfven sedan första elden slocknat . . . .    Men för att nu återvända till Majken och hennes närvarande nedsla- genhet, så förhöll det sig så, att Moss riktigt kände sig växa i respekten för sig sjelf, då han fått sitt Majblomster till denna punkt, som hade 
 
 
 
 
 206 hela nyhetens intresse. Någonting var det likväl som dervid gick honom åt hjertat – och så hette det på ett långt innerligare språk än han på länge talat till sin älskling:    »Nå, dotter min, skall du visa dig så lite modig? Jag vill icke se det, hör du – jag kan det icke!»    »Jag undrar ej på det. Pappa har icke blifvit van vid annat än att finna kraft och mod hos mig, och det hoppas jag alltid ha, då det gäller mig sjelf och mina egna intressen. Men nu är jag uppfylld af andras in­ tressen och bekymmer, och då behöfver jag icke lägga band på mig.»    »Aj, aj, du tänker väl icke pipa och lipa som andra qvinnor! Suppo- nerar, rent ut sagdt, att jag icke tycker om det humöret, ifall det blir för långvarigt.»    »Det kan jag icke hjelpa. Jag ville tala med pappa, och pappa stänger vägen för mig.»    »Tala då – supponerar att jag måste släppa till öronen – men låt det gå öfver så fort som möjligt, eljest tröttnar jag och . . . .»    »Och så rymmer pappa för husfredens skull . . . . Men har jag fått lof att tala, så hör mig ej otåligt – det ber jag hjertligt!»    »Jag sitter ju här som sjelfva tålamodet – men ett allvarsamt råd mitt barn: sätt det icke på för hårdt prof! Till en början kan du utesluta in- ledningen, ty det rör naturligtvis Hjelms affärer, som du åtagit dig att sköta . . . . Det var en satans dumhet att jag gick i diskonten!»    »Jag har åtagit mig att vara Hjelm till det lilla gagn, jag kan, när han är frånvarande för allt sitt trassel och bråk, och det är väl ingenting att håna, då pappa sjelf flera gånger har gjort mig den äran att rådgöra med mig inom affärslifvet. Pappa har ju uppfostrat mig till en icke ovärdig dotter af den skickligaste köpmannen på kusten.»    »Säger icke på den saken, vet nog att den, som får dig till hjelpreda, icke råkat illa ut. Med hvad beträffar Hjelms angelägenheter – för- dömme att jag gick i den diskonten – så är gånget som gånget, och icke är det lönt att han simmar mot strömmen.»    »Jag tycker det är pappa som talar, i stället för att jag trodde det skulle vara jag som gjorde det.»    »Det är din tur nu. Jag ville bara att vi med detsamma skulle se till att vi komme i rent vatten – det underlättar alltid kommunikationen.»    »Att vädja till pappas känslor i denna angelägenhet, det lägger jag alldeles afsides.»    »Det visar ditt förstånd.» 
 
 
 
 
 207    »I stället vädjar jag till pappas hederskänsla eller, rättare, till pappas köpmansheder.»    »Dumheter!»    »Åh nej, icke så dumheter! Pappa är nu – det ha vi redan afgjordt, ja pappa har sjelf erkänt det – vida mer än fordom smickrad af ett aktadt namn och anseende.»    »Nå, supponerar det icke skulle lida särdeles afbräck, om jag fortfar i min vägran.»    »Jo, vet pappa, det skulle visst lida ganska mycket derigenom.»    »Hå, hå, hå . . . .»    »Besinna blott . . . det kommer två unga män hit till stranden. Den ene, med alla anlag till en fulländad bof och dertill tjuf, omhuldar pappa, förbinder sig med och ordentligt på allt sätt uppmuntrar till in­ gående af den allra närmaste förening. Den andre deremot, en redlig köpman och en ärans man för öfrigt, som blifvit träffad af den mest skändliga och oförutsedda olycka genom pappas gunstling, honom låter pappa i lugn likgiltighet gå under, ehuru hans försök och sträf- vanden visa det aktningsvärdaste bemödande att bevara sig från den totala förstörelsen – och detta fastän en handräckning af pappa skulle kunna hålla uppe alltsammans!»    »Så du advocerar – men jag håller i mig, du . . . .»    »Nå, tror pappa att denna egennytta å pappas sida skall bedömmas illa och klandras endast vid våra stränder? Nej, ryktet och jemförel- serna i detta pappas handlingssätt gå nog längre än kring Bottnafjor- den. Och än mer, pappa: det blir en ganska allvarsam samvetssak. Per- soner, som icke känna till pappas snålhet, skola tänka att Hjelm måtte vara mycket felaktig, då köpman Moss vill se en firma, som redan blomstrat på den gamlas grundmur, gå under i brist af hjelp . . . . Huru vi, således vända saken, får pappa emot sig både samvetets och verl- dens dom.»    »Dina framställningar, synnerligen den sista, äro icke alldeles ­ogrundade, supponerar jag – du är skarpsinnig nog att ha tagit upp dem i rätta ändan – men du bör icke tro mig vara så äregirig, att jag vill ställa mig i bredd med de stora köpmansmagnaterna i Göteborg eller Malmö.»    »Eller de stora magnaterna i Stockholm eller Gefle – det är ju bara ord det der, pappa!»    »Visst icke! På Stockholm och Gefle har jag icke haft några bety- 
 
 
 
 
 208 dande affärer, men desto flere har jag haft på de andra ställena. Derföre kunde mitt rykte der vara af någon vigt, ifall jag ännu låge inne i affä- rerna. Och jag ville säga, att fast det bra nog anstår de stora husen och de stora matadorerna att göra hvarandra handräckningar vid oförut- sedda kriser, så blir det likväl icke någon skrynkla på en obetydlig köpmans reputation, om han i en aflägsen vrå af skärgården icke vill spela matador mot en annan ännu mindre än han sjelf.»    »Pappa, pappa, hvilket skrymteri ligger det ej i detta nedsättande!»    »Hör nu, mitt barn! Jag är ingen hård man – min lif och själ jag det är – men att kasta bort min i svett och möda förvärfvade vinst, det vill jag icke. Jag kunde blifva ruinerad sjelf: sådant har man sett. Hjelm är en liten köpman, men han vill ligga i affärer som en stor grossör. Han har icke geni att skrapa sig uppför höjden, och derföre kan han icke heller komma dit. Nu bar det sig visserligen ganska väl, men den här stöten har undergräft hela byggnaden, och den ramlar bestämdt. Den cession, som han skickligt undvek i sin fädernestad, är nu oundviklig, och – tro erfarenheten – han kommer ej att räddas af något kapital, ty så stort det behöfdes lemnar ingen.»    »Ett ord, pappa . . . . Har jag ej varit pappa en öm och lydig dotter? Förtjena mina egna försakelser intet afseende? Ack, låt det icke blifva kallt mellan oss! Jag har hos pappa respekterat en fördom och framför allt enligt Guds bud vördat det förhållande, hvari vi stå till hvarandra – men vare sig hos hvem som helst, afskyr jag en låg och sjelfvisk räkne- konst, som endast afser den egna fördelen. Hafva vi kommit hit blott och bart för oss sjelfva?»    »Du har alltid varit en öfverdådig qvinna, mitt majblomster, men låt nu vackert böljorna lägga sig innan de stiga högre – du kunde eljest glömma att du talar med din far.»    »Icke en sekund, pappa! I denna sak stå vi icke på den punkt, som då vi talat om mitt giftermål, utan här stå vi som tvänne förnuftiga menniskor, talande i en angelägenhet, som icke rör fader och dotter. Och det är såsom en vän till Hjelm och hans hustru jag bönfaller hos den rike köpmannen att han ville göra afseende på den hotande fara, som står för den fattige köpmannens dörr.»    »Ja, orden kan du lägga!»    »Det återstår ännu ett par, som jag hoppas pappa lemnar en mera ut­ sträckt bemärkelse. Om Hjelms ruin blir oundviklig och han i fattig- dom och slutligen elände kommer att qvarbo här på stranden, då vill 
 
 
 
 
 209 jag just undra om pappa kan se det lika kallblodigt som det närvarande tillståndet. Blefve icke pappa då tvungen till handräckningar, som ­säkerligen aldrig kunde gäldas.»    »Det der är då sundt och klart förstånd . . . . Supponerar att det icke kan disputeras . . . . Fördömdt att jag skulle gå i diskonten!»    »Åh, det var icke det värsta. Värre var att pappa rent af uppmunt- rade dem till den affär, hvartill diskontlånet behöfdes. Det skedde, efter hvad pappa minnes, vid samma tid som Holt med pappas bifall . . . .»    »Nå, hvad var det du egentligen ville för Hjelm? Du kan väl för fan begripa att jag icke har mina penningar placerade i byrålådan heller.»    »Jag önskade endast att pappa ville skrifva på som borgensman för det större kapital, som pappa vet kapten Rasmusson har inne.»    »Så, för djefvuln, du har icke måttliga pretentioner heller! Tror du dessutom att kapten Rasmusson lemnar så mycket penningar åt Hjelm?»    »Han lemnar dem till hvem som helst, sedan då åt Hjelm, mot en sådan garanti som pappas namnteckning.»    »Jaha ja, det förstås, stryk mig om munnen med hartassen . . . . Men förutsatt att jag nu vore så splitter galen och ginge in på den här dår­ skapen, så kan det icke supponeras att du ej känner till att det skall vara två borgensmän. Hvar har du den andre?»    »Gudmar Guldbrandsson – han är både känd och aktad.»    »Dotter – blygs du då aldrig grand? Men förbanna mig, förr än jag sätter mitt namn tillsammans med en tullsnok, förr . . . förr . . . .»    ». . . . förr lemnar pappa hela summan ensam?»    »Nej, icke en enda skilling, icke ett enda runstycke, det svär jag på och Moss med! Och nu är tålamodet slut – det svär jag också på – och befaller i nödfall att det skall vara slut med din inblandning i allt det här . . . . Sätta mitt namn, mitt namn tillsammans med en tullsnok . . . . en tullsnok . . . . jag kan bli qväfd af raseri!»    »Så farväl då, pappa! Jag reser nu tillbaka.»    »Gör du – utan min tillåtelse? Än om jag nu . . . .»    »Låt oss akta oss pappa att gå vidare! Äfven mitt tålamod kan få en grundstöt. Jag säger: Låt oss sluta!»    »Ja, det är allaredan slutadt.»    Majken gick mot dörren.    Hon hoppades i det ytersta att fadern skulle kalla henne tillbaka, men sådant blef ej af. 
 
 
 
 
 210    Moss hade aldrig ansett sig så förolämpad. Han satt som en bildstod.    Hunnen till tröskeln, kufvade Majken för sina vänners skull den stolta harm, som nu svällde inom henne.    »Pappa, ifall ett annat namn kan anskaffas? Ännu finnes på denna af Hjelm utfärdade revers icke något annat namn än hans eget . . . . Hvad säger pappa härtill?»    »Att jag aldrig i evighet påtecknar mitt. Och res nu, mamsell bok- hållare! Vigilera hvar hon behagar, men med min kassa skall ingen annan vigilera än jag sjelf» . . . .    Under hela den tid detta uppträde tilldrog sig i lilla förmaket, der Moss brukade sitta och läsa tidningarne och derjemte alla mornar ut- gjuta sin harm på hustrun, satt i Majkens rum den milda frun och ­afhörde alltsammans.    De intryck, som hon härvid erfarit, syntes fullkomligt på hennes ädla ansigte och värdiga väsende, då hon steg in i förmaket – en helt annan menniska än vanligt – tog reversen ur Majkens hand, gick till bordet, doppade pennan i bläckhornet, satte den derpå med en rörelse, som ej kan beskrifvas, emellan sin mans fingrar och lade dokumentet framför honom.    Dervid yttrade hon med smältande beveklighet:    »Saliga äro de barmhertige, ty dem skall ske barmhertighet.»    Och visst låg det ett under eller en magnetism i de orden och den rösten, ty utan motsträfvighet skref Moss sitt namn på dokumentet till Majkens högsta häpnad, men icke till hustruns häpnad, ty hon kände sin makt, fast hon aldrig anlitade den, så framt ej utomordentliga till- fällen bragte den i dagen.    Lika tyst som hon kommit, tog hon papperet tillbaka och lemnade det åt dottern, hvarefter hon, utan att ett ord blifvit vexladt mellan henne och mannen, åter sakta gick ut.    En lång stund förblefvo både Moss och hans dotter tysta.    Derpå gick Majken fram, lutade sig med varmaste hjertlighet ned mot fadern och smekte hans kind.    »Hm, hm, hm – du skaffar mig en annan medborgensman?»    »Ja, pappa, säkert! Och nu reser jag så lycklig – lycklig i dubbelt af­ seende – att jag ej det kan utsäga.»    »Godt godt . . . . Emellertid» – den gamle köpmannen sänkte rösten – »du förstår» . . . . han syntes strida med någon förlägenhet . . . . »jag gör aldrig någonting af annat än fri vilja. Det var naturligtvis min afsigt 
 
 
 
 
 211 att uppfylla din önskan, men du borde pröfvas till det yttersta: en liten qväsning skadade dig icke! Det är så mitt sätt.»    »Nej, qväsningen skadade visst icke, pappa, den gjorde tvärtom öfver­raskningen så mycket mera kär och värderad. Och om pappa visat sin dotter denna svaghet» – Majken begrep så väl den helande salva, hvilken nu borde läggas på det slags sår, som fadern ville gömma – »så är det minsann icke den första som pappa gjort sig skyldig till för sitt majblomster.»    »Det blir väl icke den sista heller, supponerar jag . . . . Men res nu och säg Hjelm, att om han icke vore en sådan karl som jag fullkomligt litade på skulle repa sig igen, så hade jag aldrig låtit dina böner och före­ställningar beveka mig till det här. Men jag tror på hans skicklighet helt och hållet – helt och hållet.»    Om modern talades ej.    Majken visste att det var tusen gånger bättre att hon, dottern, ansågs ha vunnit priset . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . ..........................................................................    I flera dagar var Moss liksom litet skygg för sin hustru och suppo- nerade ingenting, som kunde ligga henne till särdeles last.    Men då detta blef alltför besvärligt, uppfriskade han sig med en liten rymning; och när han återkom, inträdde allt i sitt gamla skick . . . .    »Beate-Marie . . . . Beate-Marie – hvar fan är hustru min?»    Och »hustru min» var tillreds nu som förr – hon tycktes icke hafva ens det ringaste minne af sin seger.    Glädjen deröfver förvarade hon dock i den undangömdaste vrån af sitt hjerta, och den utgjorde der motvigten och trösten för alla de gläd- jetomma stunder, som både varit och skulle komma. 9. Mötet.    Då Thorborg efter förmiddagsbesöket på Svartskär nalkades hem- met, gick hon med blicken så inåt riktad, att hon till och med passe- rade klipphöjden, på hvilken sjelfva det lilla rödmålade kapellet låg, utan att hon såg ditupp. 
 
 
 
 
 212    Detta var något som visst aldrig förr händt.    Hon märkte således icke huru höstsolen kastade sina matta strålar på klockstapelns lilla flöjel, hvilken ännu hade qvar några lemningar efter sin af hafsvindarnes fuktighet förstörda förgyllning. Hon märkte ej heller att gumsen i egen person makligt stod upprest mot kyrko- gårdsmuren och gnagde på de få återstående af hösten skonade gräs­ strån, som framstucko mellan stenarne.    Men hvilka forskande blickar den unga qvinnan än lät öfvergå sin andliga tillvarelse, kunde hon dock icke förmå sig att tro det hon med sig sjelf var så uppriktig som hon satte en ära i att eljest vara både inför Gud och menniskor. Ty hvad hon talat inför Emilia om nyttan att icke utreda vissa förhållanden kunde hon ej fasthålla i den fullkomliga en- samheten med sitt eget medvetande. Der forskade själen och ville ha svar på sina frågor.    Så redde sig tankarne:    »Och jag skall vara så skuggrädd för mig sjelf, fastän jag tydligen känner att jag är i en sinnesförfattning, som fordrar sträng pröfning . . . . . Hvarföre sörja och sakna det förflutna? Äro icke mitt stilla lif och min stilla verksamhet sådana de alltid varit! Jag har alltsammans i be- håll, och likväl käns det som om alltsammans vore förändradt . . . .»    Omedvetet föll en tår ned på den mjuka kinden.    »Förundransvärdt . . . . jag till och med gråter utan lidande – ty hvil- ket lidande skulle väl jag ha? Jag delar djupt mina vänners bekymmer, men jag föraktar att skrymtaktigt säga att dessa tysta tårar falla för dem . . . . Falla de då för någon annan – någon annan? Ack, nej . . . . Har någon stor olycka händt mig eller de mina? Ingen . . . . Och ändå . . . . ändå . . . . Skulle Gud kanhända verkligen tillstädja att man bredde en slöja öfver vissa smärtor, hvilkas grundorsak det är oss helsosamt att icke känna . . . . Nu kommer jag återigen tillbaka på den förklaringen, som jag gaf Emilia. Men den kan ej vara riktig – ty så länge vi ej känna roten till det onda, kunna vi ej heller bekämpa det . . . .»    Hon stannade för ett par sekunder i sitt eftersinnande, men den brydsamma lösningen stod ännu icke att finna. Slutligen, liksom hon småningom vågat sig fram ur något farligt bakhåll, upptog hon denna tanke:    »Vill jag kanske icke rätt bekämpa detta lidande? Jag fruktar, älskar och blyges öfver det på samma gång . . . . Erforo väl någonsin de rätt upphöjda qvinnorna så menskliga strider – deras lidanden voro alla för 
 
 
 
 
 213 ett gudomligt måls skull, då deremot, om jag tordes undersöka mitt, det utan tvifvel skulle visa sig utgå från någonting jordiskt. Så ondt detta gör mig, och så förödmjuk . . . .»    »Får en främmande man störa era djupa tankar?»    En röst – den unga vandrerskan visste knappt hvarifrån – uttalade dessa ord så mildt, att de gåfvo ett sakta eko i hennes hjerta.    Hon såg upp.    På klipphöjdens nedra afsats, hvarifrån gångstigen ledde uppåt kyr- kan, stod den skeppsbrutne dansken och trädde i detsamma ned på strandvägen, der Thorborg gick.    »Ah, se kapten Geistern . . . . Ni kommer från . . . . från . . . .»    ». . . min Henrikas rum – ja . . . . Men vid detta besök ärnade jag fråga om jag ej skulle få titta in i kapellgården? Jag lemnar ganska snart ­Bottnafjorden.»    »Ni har således» – Thorborg kände liksom en qväfning åt hjertat – »ni har således varit på kapellets kyrkogård utan att söka kapellets boställe?»    »Ja, flere gånger.»    Thorborg iakttog tystnad.    »Ni hade ju förvist mig . . . . Dessutom – förlåt denna ytterligare uppriktighet – har jag vid de tillfällena icke varit i den sinnesstämning att jag kunnat uppskatta något sällskap.»    »Det var naturligt.»    »Men aldrig», återtog han, »har jag kunnat eller velat lemna denna trakt utan att bedja er förlåta det onda, som jagt gjort er, i och med detsamma jag drog olyckan öfver era vänner.»    »Det var utan tvifvel Guds vilja att herr kaptenen skulle blifva red- skapet för upptäckten af Holts syndiga gerning. Och jag bör tillstå nu, då jag med lugnare blick kan se tillbaka på dessa förhållanden, att jag måhända var nog sträng i mitt bedömande af er, som lefde inne i blott en enda idé.»    Dessa ord syntes verka välgörande på Geistern.    »Ja, icke sant», svarade han med en mera lifvad stämma, »ni är ­öfvertygad att hela min själ hvarken kände eller förmådde känna något annat än det, som sammanhängde med min hustru!»    »Jag tror det nästan.»    »Huru – ni tror det nästan . . . . Vill ni framkasta något annat?»    »Men, herr kapten, er skeppsbrutna af döden skördade besättning – har ni ej många gånger sagt . . . .» 
 
 
 
 
 214    »Det är sant, det är sant – men det var ingripningar i mitt yttre lif . . . . Vi menniskor i allmänhet äro ju liksom två varelser: den ena lefver och handlar i denna yttre tillvaro under verldens åsyn, och den andra lefver i sin inre verlds tankar, känslor och smärtor, bevittnade endast af Gud.»    »Ser oss icke Gud äfven under den yttre tillvarelsen?» svarade ­Thorborg.    »Naturligtvis. Men vi sjelfva äro icke så medvetna derom som då vi – så att säga – äro på tu man hand med honom. Eller har ni, Thorborg . . . . jag ber er förlåta att jag i hastigheten uttalat ert namn utan titeln, som skall sättas framför: jag har så svårt att tala till er på sällskaps- och formspråket . . . . . . .»    »Fortsätt er mening helt enkelt, herr kapten, och bry er icke om att fästa er vid formen!»    »Jag ville hafva frågat er om ni icke, just då jag tilltalade er, som no- gast kände att man lefver blott en liten bit lif i det yttre, jemfördt med det som vi genomgå mellan de djupa väggarne inom oss?»    Alldeles purpurröd, svarade Thorborg:    »Jag tyckte att ni talade om Gud.»    »Så var det – men jag kom en liten smula af mig. Jag ville ha frågat om icke också ni fann er närmare himlen i ensamheten?»    »Det kan, fruktar jag, vara olika: en gång så, en annan gång annor- lunda. Icke torde en menniskas tankar i ensamheten alltid vara sådana att heliga gäster kunna emottagas. Vi vore icke menniskor, om vi ej un­ derkastades dessa vexlingar.»    »O, ni må icke tänka er mig så vådligt höjd i sjelfkärleken, att jag ville hafva sagt det jag ständigt förnimmer närvaron af det stora urvä- sendet eller hans jordiska sändebud! Huru skulle jag då i min skärseld kunnat gå så under, att man instängde mig bland dårarne? O, nej, min mening var endast att vi långt säkrare känna hans närvaro, då vi äro – såsom jag sade – liksom på tu man hand med honom, och det äro vi säkrast under den afsöndring, som ställer oss på afstånd från alla ut- spädande idéer och instinkter. Sådant är ock förhållandet med de dyr- barare och heligare föremål vi vilja qvarhålla. Ensamheten skänker oss behållningar, som vi frukta se oss beröfvade.»    »Jag förstår er nu fullkomligt!»    »Förstår ni ej nu också att, med den oupphörligt inbrända tanken på min hustrus minne, det var naturligt att jag tog det steget, som ni hade 
 
 
 
 
 215 så svårt att förlåta mig, men hvilket jag då ansåg vara rättvist och ­tvingande?»    »Jag har ju förklarat att jag tror det ni varit ett redskap i Guds hand.»    Efter dessa ord ingick en tystnad, som ömsesidigt varade flere mi- nuter . . . . . .    »Jag ville äfven», upptog slutligen kaptenen, »med detta besök hafva uttryckt den tacksamhet – som jag dock icke tillfyllest kan uttrycka – för er värderika omsorg för såväl min själ som kropp. Jag tror att min skuld till er är ganska stor.»    »Tacka blott Gud – jag vill icke blifva tackad.»    »Hvarföre så?» svarade han, och en hastig färgbrytning kom upp på hans kinder. »Är jag en så ovärdig man, att min tacksamhet skall för- kastas?»    »Ni är icke ovärdig i något hänseende – men jag har icke för er gjort annat än den pligt, som jag skulle ha utöfvat mot den ringaste af era matroser, ifall händelsen varit den att min bror lyckats rädda någon af dem i stället för er sjelf.»    »Gud gifve att det varit en af dem i stället för den man, som ni nu så uppenbart söker visa ert förakt!»    »Hvad säger ni – skulle jag, som under hela min lefnad eftersträfvat ödmjukheten, förakta någon . . . . och huru skulle jag förakta er . . . . . Sådant är illa sagdt.»    »Jag tror att det var sant sagdt, ty er jemförelse hade bestämdt någon afsigt.»    »Ingen. För mig, kapten Geistern, är olyckan en – den må träffa hvem som helst – men er olycka var så mångsidig, att jag derföre egnat er en mångsidig omsorg . . . . Men nu tror jag att jag får fråga er om ert besök också skulle innefatta ett farväl? Ni reser snart?»    »Ja, jag reser.»    »Innan kort?»    »Innan kort.»    »Till Flensburg?»    »Naturligtvis . . . . Affärerna här behöfva ej längre min närvaro, och jag längtar efter att sjelf få tala med rederiet. Om jag gjort ett sådant hafveri att jag behöft ligga och blott reparera, då hade jag hållit ut öfver vintern, men – gunås – hvad jag behöfver reparera, är ej mitt far­ tyg. Derföre skyndar jag att långt från Bottnafjorden söka återställa jemnvigten i min själ.» 
 
 
 
 
 216    »Gällde då ert besök deruppe» – hon blickade tillbaks åt det lilla ka­ pellet – »ett farväl för lifvet?»    »Nej, först och främst kommer jag om några dagar ännu en gång hit, innan jag reser – för det andra beställer jag nu i Göteborg den min- nesvård, jag förut velat hafva och med hvars uppsättande er bror nog vänskapsfullt tager bestyr. Nästa sommar . . . .»    »Nåväl?»    ». . . . skall jag se efter huru det lyckats . . . . Men låt oss lemna detta!»    »Sommar – ni vill väl icke åter förlisa här?»    »Nej . . . . troligen skall jag aldrig mer föra något fartyg hvarken på detta eller andra farvatten. Dessa tvänne sista resor ha beröfvat mig – så tror jag åtminstone nu – all håg för sjömannayrket . . . . Jag längtar icke efter flera scener liknande den vid Hakonbrottet.»    »Huru – ni öfverger sjön?»    »Ja, hvad under vore deri! Har den ej tagit nog ifrån mig? Jag tänker nu lefva för mig sjelf.»    »Akta er, kapten Geistern – ingen kan mindre än ni passa för att föra ett overksamt lif.»    »Det vill med andra ord säga, att ingen kan ha mindre resurser än jag att ställa som motvigt emot den rörliga verksamheten, och deruti må ni hafva rätt. Emellertid . . . .»    »Emellertid – förlåt att jag afbryter – misstog ni er på min frimodiga uppriktighet. Jag kan icke underkänna resurser, som jag icke ens kän- ner. Min mening var denna, att öfverflödet på tid skulle bringa er till den farliga punkt, att ni icke ville lefva något annat lif än det der af- söndrade, som vi förut talat om och hvilket för er aldrig kan blifva så gagneligt som verksamheten.»    Kaptenens blick och panna mörknade.    »Återigen denna häntydning! Ni glömmer att vi två gånger kommit öfverens att aldrig vidröra hvad som för mig vore lyckligast att glömma. Jag gjorde det nyss af egen drift, men man ger sig hellre sjelf ett styng än man mottager det af någon annan.»    Thorborg kunde icke säga ett ord. Hon insåg att den försigtighet, hvartill hon velat uppmana, hade djupt sårat; men olyckligtvis kunde det onda icke godtgöras utan att göra ännu mera ondt – ty huru skulle hon väl kunnat erkänna en enda af de många redda och outredda orsa- ker, som kommit henne att vidröra ett så ömtåligt ämne? 
 
 
 
 
 217    Hon var nu innerligt bekymrad; och om hon ej talade med läpparna, så var dock hennes utseende en fullkomlig afbön.    Kaptenen betraktade henne länge under tystnad.    Derefter återtog han:    »Det ser ut som om förhållandet blifvit omvändt och som jag i min tur skulle ha bedröfvat, kanske förnärmat er. Men låt mig nu förklara meningen med det uttrycket: lefva inom mig sjelf. Jag tänkte dermed icke på ett frivilligt öfverlemnande åt endast själsbetraktelser, börjande och slutande med mina egna öden. Gud har ej förlänat mig snillets ljungeld, men han har förlänat mig en säker blick inom vissa vetandets kretsar. Derföre har jag nu ärnat sysselsätta mig med utgifvandet af ett både vetenskapligt och praktiskt arbete inom sjömansyrket. Det skall bli en bok, hvilken jag sedan hoppas bereder mig en rättvis plats – ifall jag nemligen skulle önska en sådan – vid en af de praktiska sjömans- skolorna. Kanhända anlägger jag sjelf en sådan, och i alla händelser bör ni vara öfvertygad att jag håller ord med hvad jag sade er dagen förrän jag lemnade kapellgården, att jag antingen skulle kasta mig in i verldslifvet eller i ett eljest verksamt lif.»    Thorborg lyssnade med djup uppmärksamhet, men hennes hjerta erfor ett slags döfvande mattighet.    »Det var ett eget sätt att lefva inom sig sjelf!» anmärkte hon.    »Säger ni det . . . . Hvad tycker ni i öfrigt om min lefnadsplan?»    »Jag har icke sett någon annan sida af kofferdi-lifvet än mödans.»    »Och ni tror att mitt arbete icke blir mödornas frukt! Det svaret hade jag aldrig väntat mig af er . . . . Jag vill dessutom upplysa och gagna, icke för lumpna fördelar, utan af behofvet att vara nyttig.»    »Och jag», sade Thorborg, »vill alltid bedja för er framgång.»    »Tack . . . . ni är en ädel ung flicka, mindre fullkomlig än hvad era menlösa grannar på öarna och era partiska vänner på stränderna tro, men dock i grunden en högsinnad varelse.»    »I sanning, ni förvånar mig!»    »Och hvarföre det? Var ni då så fast öfvertygad om er rättighet till den der glorian – bestämdt har jag vid något tillfälle förut låtit er förstå att jag icke obetingadt var det.»    Thorborg såg upp på kaptenen med en helt allvarlig, men icke blyg blick.    »Ert språk», sade hon, »liksom den frihet, hvarmed ni begagnar det, 
 
 
 
 
 218 har ganska ofta förut väckt min undran. Nu kan jag säga att jag icke ens begriper det.»    »Det är dock så enkelt. En fullkomligt opartisk betraktare kan icke se er i så bländande dager som alla era dyrkare här. Är det detta ni icke begriper?»    Thorborg teg några ögonblick.    »Det är naturligt att ni ser mig från en mycket olika ståndpunkt mot mina vänner, men någonting bestämdt orätt ligger i ert hån. Jag skall säga er, att om jag i detta ögonblick icke är någonting annat, så är jag åtminstone en särdeles tålmodig menniska – sjelf har jag aldrig efter- sträfvat att hafva något bättre namn.»    »Så, så . . . . Efter min tanke är ni en ovanligt begåfvad ande, men just derföre borde ni tåla vid att af mig höra någon sanning till tack och lön för alla de stora sanningar ni sagt mig.»    »Och då skulle den ytterligare sanningen vara?»    »En stor hemlighet för er sjelf. Ni är nemligen liksom bunden i och af er helgonskrud. Era ord, era tankar och era handlingar äro trosar- tiklar för er omgifning, och likväl är ni icke så fri från det jordiska slagget att ni ledigt kan röra er i den sfer, till hvilken ni blifvit upp- höjd.»    »Brukar herr kapten dokumentera sina anklagelser med bevis?»    »Det förstås, och jag skall taga ett slående.»    »Nå?»    »Låg det rättvisa eller ens en gnista af upphöjd godhet i det sätt, hvarpå ni dref främlingen bort från er faders hem? Var det en kristlig mildhet att ni tog era förolämpade vänner till förevändning för den handling, som hade ett helt annat ursprung? Spelade ni icke då ett falskt spel mot helgonet?»    Thorborg blef, om möjligt hvitare än snö.    »Jag fruktar, kapten Geistern, att era sanningar öfvergå hvarje utsta- kad gräns.»    »Det skulle de utan all fråga göra, om jag talade vid en vanlig qvinna och under vanliga omständigheter. Men ni har för mig framstått på ett så eget sätt och under så helt och hållet särskilta förhållanden, att jag aldrig med er kan komma in på den nötta väg, som en främmande man i allmänhet väljer, då han kommer i sällskap med en ung qvinna. Der- före vill jag nu så gerna säga er hvad som låg till grund för er hand- ling.» 
 
 
 
 
 219    »Men om jag icke vidare vill låna mig till era förtroenden?»    »Då skulle ni ju nödgas stiga ned till jordens vanligaste små tärnor . . . . Men ni vill nog höra mig. I alla hänseenden är det min pligt att för­ klara, det ert beteende mot mig den gången kom af . . . . kränkt hög- mod.»    Thorborg andades åter.    »Högmod – kapten Geistern?»    »Ja, ty det både smärtade och retade er – såframt ett så upphöjdt väsen kan retas – att jag icke ville lyssna till era böner, hvilka hade all möjlig likhet med befallningar.»    »Era ord, herr kapten, äro kanhända icke helt och hållet förkastliga. Ni torde hafva rätt så till vida, att jag, insöfd af ett ständigt lof, icke tillräckligt kan pröfva mig sjelf, utan anser min ringa klokhet vara af ett högre värde än den är.»    »Ack, hvad ni nu synes mig älsklig och ljuf! Jag kan derföre gerna tillstå att jag på det hela icke så noga vet hvarföre jag tycker om att plåga er. Men jag tror att det härleder sig deraf att ni från början ville taga ett bestämdt välde öfver alla mina själsförmögenheter. En hård man som jag tycker ej om sådant.»    »O, kapten Geistern, nu är ni orättvis.»    »Ja, det är ganska säkert – jag inser det fullkomligt under vissa ­ögonblick, och detta är ett sådant. Det välde, som ni tog, var min lycka; och ingen annan hade kunnat verka på mig än just ni . . . . Men om vi framdeles skulle träffas, hurudan ärnar ni då blifva?»    »Helt enkelt en bekant till kapten Geistern, den resande främlingen från fjolåret. Dessutom – hvem vet om ni träffar mig här nästa som- mar.»    »Huru – om jag träffar er? Hvar i Guds namn skulle ni eljest vara?»    »Jag vet icke . . . . vet man väl alltid, när man åtskiljes, om eller huru man återser hvarandra?»    »Det är sant, och det har vid Gud aldrig fallit mig in att göra en helt jordisk fråga . . . . Ni är måhända förlofvad? Dock nej, det var enfaldigt frågadt – ni är alldeles icke förlofvad.»    »Mycket sant . . . . men hvarföre skulle det visa enfald att tro, det jag möjligen vore det?»    »Derföre att ni icke alls synes mig skapad att träda i sådana band.»    Thorborg teg, men det klappande hjertat hade ej känt sig så såradt af något bland hans föregående uttryck. 
 
 
 
 
 220    »Och orsaken», fortsatte han, »är den, att ni icke kan finna ett hel- gon till make.»    »Kommer kapten Geistern nu direkte från Fjällbacka?»    »Rätt så: var qvinna, ni lilla hycklerska – ack, om ni alltid kunde visa er i den kretsen! Eljest kommer jag sist från Ufklippan, der jag till- bragt natten hos mina förra värdar. Detta var mig en dyrbar pligt att uppfylla. Jag medförde väl ingen medalj åt dem, men en lagvunnen handling, som tillförsäkrade dem en liten lifstidspension tillsam- mans.»    »Åh, ni är ändå en god man.»    »Jag – tvärtom, jag är, som jag sagdt, en hård man: det vet ni bäst, som fruktlöst sett mig mottaga era ädlaste råd . . . Men nu, då vi äro nära ert hem, ber jag er gifva mig er hand derpå att ni icke med alltför bittra känslor tänker på mig, då jag är borta!»    »Det bör jag åtminstone icke. Om jag känner mig det ringaste fres- tad till högmod, vill jag genast erinra mig detta samtal. Denna erinran blir ungefär detsamma som ett gissel, hvilket nog skall utdrifva hög- modet jemte mycket annat. Er stränghet har säkert gjort mig en stor tjenst.»    »Och mig sjelf, det märks nog, en stor otjenst. Då jag bad er gifva mig handen, var det i hoppet att ni ville visa er så högsinnad och för- låta min omfattande uppriktighet och att ni, sedan ni icke mer träffar mig, med er egen klokhet ville granska mitt uppförande och de ­ särskilta skiftningar, i hvilka detta samtal gått.»    »Min hand ger jag er gerna, men mina tankar äro så upptagna i ­dagens verksamhet, att jag icke törs lofva att granska hvad som är obe- höfligt af all granskning.»    »Se der åter ett svar, som bevisar er att jag talat mer verklig sanning än ni nu för er sjelf erkänner . . . . Nå väl, låt bli att tänka på mig, men tillåt mig i stället få tänka på er, och det kan ni vara förvissad om att jag gör, om jag än skulle önska att ej göra det. Tror ni det?»    »Åh ja», svarade hon med ett leende, »ni undrar utan tvifvel hvil- kendera af era böner jag skall lemna mesta gehöret. Dagen innan ni lemnade kapellgården, bad ni mig lika ifrigt att aldrig tänka på er som ni nu ber mig göra motsatsen. Nåväl, jag skall minnas er vänskaps frukter, men icke er sjelf. Sålunda tror jag mig ha gått era varierande önskningar till mötes.» 
 
 
 
 
 221 10. Små läckor och stora bekymmer.    »Icke ett ord vidare, herr Hjelm! Hvem skulle väl intressera sig för Svartskär, om ej den gamla firman, som der haft sin första upprin- nelse? Och lita på min spådom: den unga skall åter blomstra upp igen! Emellertid kan Göteborgs-resan nu uppskjutas, så att herr Hjelm helt och hållet får egna sig åt husets tillsyn här hemma.»    »Tro mig», svarade Hjelm med rörelse, »att jag ej under denna lång- samma strid så gerna skulle ha velat stå i skuld hos någon som hos mamsell Majken, hvilken, enkel, storsint, kraftfull och med hufvud för tre män, erbjudit mig en dubbel hjelp!»    »Om herr Hjelm hos mig ser något af menniskans rätta värde, så säg ingenting smickrande . . . . Behandla mig som ett slags kamrat, och låt oss lefva så förtroligt vi fem – herr Hjelm, Emilia, Thorborg, min be- fälhafvare och jag – att vi rätt och slätt kalla hvarandra i namn. Det blir så hjertligt och förtroligt, och låt oss alla tillhöra huset och dess in- tresse!»    »Se här min hand – det var ett godt förslag . . . . Och låt nu första för­ troliga frågan bli denna: Hvar i all verlden skola vi få en borgensman till, då herr Moss icke ens på papperet trifs vid sidan af en tulltjenste- man.»    »Hvad talar ni om?» frågade Emilia, som i detsamma kom in i för- maket, der Hjelm och Majken nu på aftonen denna samma dag, då hon haft sitt samtal med fadern, språkade om utgången af besöket.    »Jo», svarade Majken, »först och främst är det uppgjordt att vi skola lefva så patriarkaliskt här ute vid Bottnafjorden, att vi helt enkelt till- tala hvarandra med det gamla förtroliga du.»    »Nå, det förslaget var då Åke bra olikt!»    »Det är väl icke heller värdt att påstå, att det kommer från honom: det är nog jag som har så påflugna idéer. Dernäst talade vi om hvar vi skulle få ett namn i stället för min afsatte befälhafvares . . . . Du får vara med i rådplägningen, kära Emilia!»    »Jag är rädd att Åke icke synnerligen tycker om ännu mera fruntim- mersbiträde!» svarade Emilia halft undvikande, ty längre än till upp- vägningar i boden, renskrifning af bref och räkningar hade icke hon kommit i affärslifvet. 
 
 
 
 
 222    Vid dessa Emilias ord uppsteg en misstänkt rodnad på den unga köpmannens ansigte.    Men innan han hade hunnit säga något, skyndade Majken att infalla:    »Huru kan du tro att din man, som är en upplyst och tänkande menniska, skulle hafva så inskränkta åsigter om qvinnan, då hon kan möta honom under sådana förhållanden som här framstå! Hvad mig beträffar, har min egen gamle egensinnige herr fader aldrig försmått att höra min mening, sedan jag kunde hafva en sådan. Och du, som visar dig som en klok och ädel hustru, bör också räkna på hvarje sådant för­ troende som ditt förstånd uppfattar.»    »Majken har fullkomligt rätt, min Emilia, under de vilkor hon för­ utsätter. Dessutom ha ju vi flera gånger haft samtal rörande mitt ­affärslif; och hvad särskilt beträffar nämde fråga, så tror jag bestämdt att du är skarpsinnigare än jag, ty vid hvilken person än mina tankar dröja, tycker jag mig alltid förnimma ett afslag . . . . Försök derföre att föreslå någon!»    »Och du kan lita på», svarade den unga frun, »att jag tänker visa dig att jag i det närmaste tror mig sjelf om allting. Jag vill täfla med Maj- ken, och om jag icke fruktade att det läte alltför öfverdådigt, skulle jag säga att du kan anse det andra namnet såsom redan nedskrifvet.»    »Akta dig», sade den äkta mannen med försök till ett småleende, »vill man göra en stor affär, får man icke börja med att anse den liten.».    »Det gör jag visst icke heller», förklarade Emilia, »men ju större svårigheter som finnas att besegra, desto mera får jag fresta på min ­diplomati.»    »Men på hvem tänker du?»    »Under vår bosättning på fiskläget fanns der en gammal rik skeppare, som visade mig särdeles bevågenhet – åtminstone drog sig hans gamla och fula ansigte till ett småleende, så snart han fick se mig på afstånd.»    Hjelms min gaf tillkänna all möjlig otro.    »Till en början», föll Majken in, »får du icke ha dina tankar på en skeppare, utan erinra dig att der borta nästan icke fins annat än kapte­ ner, och de äro minsann något till kaxar de. I öfrigt är min mening att Emilias förslag är godt och att Hjelm icke bör sätta sig deremot.»    »Hvad föreslår du, kära Majken – skulle Emilia sjelf . . . .»    »Ja, just så! Om jag icke sjelf skulle göra det», inföll Emilia med en intagande stickenhet, »så vet jag sannerligen icke hvem som skulle få kapten Boson till en sådan handling.» 
 
 
 
 
 223    »Men, mina damer» – Hjelm såg helt ängslig ut – »har ni betänkt hvilket prat häraf skulle uppstå?»    »Hvad för prat skulle deraf komma? Det är ju helt naturligt, min älskade Åke! Jag envisas likväl icke, om du tror att någon annan – du sjelf till exempel – kunde sköta det bättre än jag.»    »Men hvad har då du för resurser att kunna beveka den gamle röd- kokte hummerpatronen?»    »Våra fruntimmersresurser», sade Majken, »låta icke alltid detaljera sig! Men bestämdt är, att kan kapten Bosons namnteckning fås – hvil- ken vore den allra yppersta – så kniper Emilia den, ty gubben är känd för beundrare af qvinlig skönhet.»    »Men, men . . . .»    »Seså», afgjorde hon, »låt oss nu anse saken som bestämd! Ty, min bästa Hjelm, för att supponera i pappas stil, är det ej värdt att finsikta. Hvad ha vi väl här på stränderna för någon societet att frukta sqvaller af, antingen Emilia lyckas eller misslyckas – vi äro ju sjelfva societe- ten, gudbevars. Och se’n kan du tro mig, att ingen klok köpman i ett sådant fall som detta skulle dra sig för att låta hustruns fintlighet skaffa ett antagligt borgensnamn, om det icke på annat sätt stode att vinna.»    »Jag hade», sade Hjelm, »i morgon ärnat fara till Fiskebäckskil, der jag ännu icke vigilerat.»    »Tänk icke derpå – min befälhafvare har vigilerat der i stället, och de der patronerna ha samma sympatier och antipatier som herrarne på Fjällbacka.»    »Nåväl, jag får väl då ge efter – blott icke i sista instansen, om allt går väl, kapten Rasmussons kapital är bortfluget.»    »Var lugn», förkunnade Majken – »då måste det flyga tillbaka igen, ty Rasmusson och jag äro goda vänner. Och medan Emilia är borta och pröfvar sina resurser – och det vore ju himmelsskrikande att tvifla på dem – talar jag med Rasmusson. Vi komma igen med allting lyckligt och väl uträttadt.»    »Ja ja, får jag mäta framgången efter resurserna, tviflar jag icke på att jag, såsom gubbarne säga, kan slå mig i all rolighet, medan ni, mina damer, äro borta på er affärsresa. Blott vi icke få storm – då är det icke värdt att ni ger er ut i en liten öppen båt.»    »Tyst . . . . jag har mina idéer!» sade Majken, »I morgon skulle Gud- mar åt Lyngbolmen. Då bär vägen nära ert första skärgårdshem. Jag 
 
 
 
 
 224 skickar straxt ett bud åt kapellgården att höra om han kommit åter, och skall derefter ge mina befallningar.»    Majken sprang genast upp till sig och skref följande:    »Order för kongl. maj:ts och kronans flagg att i morgon klockan 10 förmiddagen svaja utanför Svartskärs brygga! Order för innehafvaren af samma flagg att vid besagde tid hålla sig sjelf färdig att till fiskläget öfverföra tvänne laddningar fladdrande styckegods!                                            Majken,                                     öfverbefälhafvarinna.»    Medan Majken affärdade detta, stodo Emilia och hennes man qvar i förmaket.    »Du ser så fundersam ut, min lilla hustru, och har varit tyst en så lång stund att du bestämdt har något särskilt i tankarne?»    »Det nekar jag icke. Men du är alltid, min egen Åke, så inne i din värdighet, fastän du icke talar om den såsom jag fordom gjorde om min, att jag ibland icke alls kan nå dig.»    »Hur kan du prata så? Skulle jag ha i mitt väsende något som gör dig försagd?»    »Ja, minsann har jag icke rönt det många gånger! Jag får alltid lite hjertklappning, när du rynkar ögonbrynen på ett visst sätt – såvida jag icke sjelf är ond, ty då är jag icke rädd för någonting.»    »Nej, det är säkert! Då är du så tapper att du får mig att retirera. Men nu är du lyckligtvis icke så ofta i den stämningen.»    »Och det kommer deraf, att jag i trots af motgångarne är lycklig derföre att Holt rymt så långt att inga spaningar kunna nå honom. Och ju mera lycklig jag är i hjertat, dess mera god är jag. Bekymren – så mycket ser jag – komma aldrig att reta mig, och den djupaste fattig­ dom tar jag med ödmjukt utsträckta händer emot, då jag fått lemna Holt i utbyte.»    »Gud välsigne dig, så visst som du är en välsignelse för din man! Men tala icke om Holt – ju mindre hans namn nämnes, desto bättre, ty om något är retsamt, så är det öfvertygelsen att veta det någon hjelpt honom bort från de efterspaningar, som eljest bestämdt hade krönts med framgång . . . . Men vi komma ifrån dina funderingar. Jag hoppas 
 
 
 
 
 225 att hvarken mina ögon eller ögonbryn visa någon obenägenhet att ­afhöra ditt förtroende?»    »Saken är den, min dyre vän, att som du fått en ny skuld genom den inbetalningen, Holt uraktlåtit, behöfver du mycket mer penningar än du får ihop.»    »Det är alltför sant.»    »Nå väl, du reser ju snart inåt Göteborg. Kunde du icke då göra mig den glädjen att . . . . att . . . .»    »Att – nå, vidare?»    ». . . . taga mina nipper med dig. Du vet att jag har rätt dyrbara ­sådana, emedan jag ärft mormors och äfven fått åtskilliga af värde i present.»    »Ack, ack!» Hjelm sade icke mer, men det trofasta famntaget sade det öfriga.    »Käre, älskade vän», frågade Emilia, »det låter sig ju göra?»    »O, nej – skulle du redan få betala din mans skulder med dina en- skilta små tillhörigheter, minnen af dina anförvandters kärlek? Låt oss ej nämna det! Men af detta ditt förslag, min ädla lilla hustru, har jag ett minne mera värdt än de minnen, som du eger i dina diamantbroscher och ringar . . . . Och nu aldrig ett ord mer om den saken!»    »Nå, se nu sjelf, om jag icke har den der lilla respekten! Eljest skulle jag vara mycket, mycket envis, men dina ögon säga mig att det är bäst låta bli.»    Andra morgonen vid sagd tid sväfvade kongl. maj:ts och kronans flagg på anbefalld plats.    Och sedan våra fruntimmer, under försäkran att det väl kunde hända att de icke komme igen förrän andra dagen, hade stigit ombord på tulljakten, der den unge befälhafvaren i glädjen så när affyrat sina små kanoner, gick Hjelm, efter den sista afskedshelsningen till sin af barnslig förtjusning strålande hustru, tillbaka in för att, såsom han ­lofvat vännerna, slå sig i – »rolighet.»    Men den, som nu sett honom, med händerna korsade öfver ryggen, gå fram och åter på det långa salsgolfvet, pannan rynkad och tio be- kymmer gömda i hvarje veck, skulle icke känt sig frestad att tro på någon ro för honom. 
 
 
 
 
 226    Det meranämde kapital, som påräknades, skulle dels uppslukas i sjelfva rörelsen, dels betäcka ett par större utbetalningar, jemte lånet till kapten Geistern, hvilket Hjelm ansåg som den mest trängande af sina skulder. Men detta verkstäldt, funnes qvar en otalig mängd affärer tillhörande kommissionshandeln, och alla dessa in- och utbetalningar korsade sig i hvarandra härs och tvärs, tills de nästan utgjorde en laby- rint, ur hvilken ingen utgång stod att hitta.    Då ett köpmanshus, i den skala som det närvarande, vickar hit och dit, svigtande mot det slutliga fallet, är det sällan de stora posterna som störta det. För de större posterna måste alltid skapas utvägar, men alla dessa små läckor, som skeppet fått och dagligen får, fylla det så små- ningom, att slutligen ingen länsning, ingen ansträngning kan rädda det från att sjunka. Ty ha tio sådana småläckor blifvit igenpluggade, så uppstå straxt tio nya och återigen tio nya igen.    Det var dessa små läckor Hjelm fruktade och som utgjorde hans ­oskiljaktigaste bekymmer, dem han ej delade med någon – ty hade han en gång väl fått Moss’ namnteckning och kapten Rasmussons pen- ningar – om notabene Emilias beskickning lyckades – så hade han icke mera att vänta från dessa håll och ville icke för någon del att Majken skulle komma i tillfälle att skapa flera resurser.    Emellertid hade Moss rätt, när han sade att vid ett anadt skeppsbrott råttorna på förhand taga ut sin frihet.    Sådant är äfven förhållandet med de personer, som stå i förbindelse med ett handelshus. Blir det minsta aning eller rykte om stundande fara, komma råttorna i flockar gnagande och dragande för att få ut sitt.    Man kan vara öfvertygad, att om denna bergaremani icke funnes på förhand, skulle icke hälften så många köpmän som nu behöfva ge in sin stat och icke hälften så många intressenter i småaffärer förlora sina penningar.    En eller ett par betydande stötar skulle icke ha kommit ett sådant hus som vårt köpmanshus vid Bottnafjorden på fall. Men alla de följ- der, som stötarne draga med sig, göra det kanhända i stället.    Hjelm hade redan haft en hel hop bref och besök af en mängd men- niskor, hvilka af en eller annan orsak blifvit tvingade att förändra me- ning om sina affärer och derföre anhöllo om den obetydliga summa, som utan tvifvel icke skulle vara »genant» att utbetala.    Och detta var ändå icke nog.    Dagligen råkade den unge köpmannen in uti en annan labyrint af de 
 
 
 
 
 227 för honom mest främmande och afskydda förhållanden, der Holt ensam varit herrskare, och han hade icke råd att skaffa sig en bokhål- lare för denna afdelning, den nemligen som rörde minuthandeln.    Nu kom t. ex. Janne springande för att underrätta patron att ris­ grynen vore slut och ville veta om det skulle tagas upp ur packboden eller om man skulle taga af det mindre slaget, hvaraf ännu fanns qvar en smula i magasinet . . . . »Jaså, jaha, jag kommer straxt» . . . . Men ­aldrig visste patron hvar risgrynen funnos, och ännu mindre kunde han skilja på deras större eller mindre godhet.    En annan gång var det Gustaf som kom för att underrätta patron att de icke hade qvar i boden annat än engelska kaffet, som såldes bara åt herrskap, och att man väl derföre finge taga in af den brasilianska blandningen, som herr Holt ställde ihop med den sjöskadade javan.    Hjelm kände sig ordentligt handfallen och konfunderad af allt detta, ty bodlifvets gång, ehuru boden utgjorde hans egen, var honom helt och hållet främmande.    Och till alla dessa bekymmer sällade sig ett annat af helt eget slag. Han fruktade nemligen att hans hustru genom den inblandning, som äfven hon fick i bodrörelsen, ty Janne hade inträdt i en sorts bokhålla­ rebefattning, skulle fatta så stark smak för de der göromålen, att hon slutligen kunde blifva förvandlad till ett riktigt affärsfruntimmer. Så- dant anstode förträffligt Majken, hvilken i sig sjelf utgjorde en ganska respektabel firma, som hvar och en kunde vara glad att få associera sig med; men Emilia – hu, det vore något rysligt, om hennes intagande och tjusande älskvärdhet skulle blifva bortnött eller instufvad i kaffe, socker, risgryn, sirap, kryddor, m. m. Det vore en olycka större än all annan.    När gamle Gädda fruktade att bibelläsningen kunde göra honom så helig, att han skulle mista smaken för groggen, så fruktade deremot Hjelm att alla de här bekymren och dermed åtföljande arbete kunde göra Emilia så fullkomlig att hon glömde alla sina små ofullkomlig­ heter.    Och denna Hjelms oro var just icke så obefogad.    För en man, som innerligt älskar sin hustru och erfar en ersättning för allt sitt yttre och inre bråk vid åsynen af henne, hennes behag, glädtighet, älsklighet och naivetet, är det visst icke lappri att se detta gå under i den allra högsta och ifrigaste arbetsamhet, som gör henne lik- giltig för de förra egenskaperna, med smaken och toaletten på köpet. 
 
 
 
 
 228 Och Hjelm tyckte sig redan ha en obehaglig förkänning af den stund, då Emilias fladdrande volanger och flygande lockar skulle utträngas af Majkens enfärgade rock och allvarsamt uppstrukna hår.    Qvinnan är poesien i äktenskapet, och när poesien förvandlas till prosa, förvandlas hela äktenskapet till ett träsnitt.    Från tanken på henne kom han tillbaka till sig sjelf.    Skulle han alltid förmå beherrska sina intryck såsom nu, skulle han alltid kunna bära sina motgångar så som han nu gjorde? Om icke, huru då begära att hustrun, när han kanske sjelf blefve bitter och lätt- retlig, ensam skulle hålla sig uppe och alltid visa blott behag och älsk- värdhet!    Ur detta kaos väcktes han af Gustaf, som inkom med tvänne bref. Tyvärr var det åter två små läckor, som begärde tillstoppning, och der- till två, som han räknat på att vara utan oro för.    »Ja», sade han åt sig sjelf, sedan han gått upp på kontoret och åter börjat revideringen af sina böcker, »ja, det tager ingen ända! Och ­likväl vill jag icke ge mig. Jag måste till Göteborg – jag måste anstränga mig ännu på tusen sätt.»    Han tog upp pennan för att börja en ny kalkyl, då Janne inträdde och lade ett annat bref på pulpeten, hvarefter han skyndade ned, ty det gjorde ynglingen innerligen ondt att se principalens tunga och mörka min, och den var aldrig mörkare och tyngre än på kontoret.    »Troligen åter en jobspost!» menade Hjelm, i det han bröt förseg- lingen.    Och en jobspost kunde det kallas. Det var nemligen återbud från några betydande fiskare, af hvilka han väntat den vanliga hummer- laddningen, som snart skulle utgå till England, den sista för hösten. Och nu blef han tvungen släppa allt annat för att resa åt alla håll an­ gående nya ackord. De engelska penningarne voro borta, men engels­ männens hummer måste komma öfver Kanalen, hur det än gick med afsändaren.    Den nedtryckte mannen gaf ej, såsom många andra nedtryckta män, sin oro och sitt missnöje luft i diverse lägre och starkare uttryck öfver det eller den, som vållat olyckan. Holts namn gick nästan aldrig öfver hans läppar.    Sedan han nu gnidit pannan tills den rodnat, sände han bud på främ- lingsfiskaren och satte honom i verksamhet med löfte om kontant er- sättning. 
 
 
 
 
 229    Derefter utskref han kungörelsen för nästa söndag att hummer under följande veckan uppköptes på Svartskär mot flera procents för- höjning och betalning på stället.    »Se så», tillade han, »nu reser ej hummern till Fjällbacka i nästa vecka!» 11. Emilia på värfning efter det resterande borgensnamnet.    Föga anade den unga frun, der hon nu full af friska förhoppningar gaf sig ut på färden, till den dystra sinnesstämning, som under dessa timmar qvalde hennes make.    Hon, med sitt så lätt uppblossande lynne, var knappt i stånd att fatta det icke hvar och en vid minsta skymt till förbättring skulle stå färdig att kasta oron öfver bord.    Dessutom kände hon ej hälften af alla de myror, som arbetade i hen- nes Åkes hufvud och hvilka, intills de upphörde med sitt arbete, skulle förtaga honom förmågan att, i så hög grad som hon väntade, glädja sig åt den möjligen lyckosamma utgången af hennes värf . . . .    »Jag vet icke, du Majken, om jag skall tro att jag eger antingen något lättsinnigt eller något stort i min karakter», sade leende Emilia åt sin erfarnare vän, under det de tillsammans gjorde sig hemmastadda i den lilla ruffen, »men någotdera måste vara händelsen, ty jag, som i början endast genom förnuftsresonemang kunde afhålla mig ifrån att anse mig högst olycklig vid den här omstörtningen, känner mig nu både modig, frisk, glad och i stånd till hvilken nödvändighet som helst.»    »Jag tänker, min lilla Emilia, att Gud varit riklig i sin nåd mot dig, ty hvilken gåfva kan i värde mätas med den att hafva fått ett spänstigt sinne? Dina bekymmer skola säkerligen alltid smälta bort, när solen skiner, och huru outsägligt lyckligt är ej detta!»    »Godt och väl det, du» – Emilia tycktes icke fullkomligt belåten med svaret – »men du må ej inbilla dig, kära Majken, att jag ej derföre har en djup känsla för vissa lidanden och att jag ej mången gång strider för att hålla missmodet på afstånd.»    »Huru kunde jag tvifla på det! Du är icke lättsinnig såsom du fram- kastade, men du är icke heller stor, ty till den punkt, att detta ord 
 
 
 
 
 230 kunde begagnas, ha dina bekymmer ej hunnit. Men du är, som jag sade, spänstig, lätt och frisk till sinnet. Med dessa egenskaper kan du bli den förträffligaste och mest passande ledsagerska åt din man – han har ett resignerande, men icke spänstigt sinne och skall, tro mig, komma att behöfva dig.»    »Nå, det der sista försonar mig med det öfriga, som icke behagade mig mer än skäligt . . . . Men hvad jag tycker om denna lilla tillflykt – ack, hvad din befälhafvare här har drömt många vackra tankar om dig!»    »Ja, lita på det!» svarade Gudmars glada röst från dörren. »Men lita också på att jag icke skall drömma här ännu året fullt, innan jag säger farväl åt dessa små väggar och låter någon annan drömma i mitt ställe.»    »Och löjtnanten är så säker på befordran?»    »Tvärsäker . . . . Men märker fru Hjelm hur tänkande fru kontrollörs­ kan ser ut i dag? Hvad kommer åt min väna mö – fortfar du att vara allvarsam, så rymmer min egen glädje snart sin kos.»    »Ser du, Emilia, hur rätt jag hade i den förklaringen att vi qvinnor äro oumbärliga för männen! Nå, min käre befälhafvare, jag tillstår uppriktigt att jag är inbäddad i ett helt moln af tankar. Föreställ dig att jag umgåtts med ett förslag så vigtigt, att jag behöfver ha det moget begrundadt innan jag framlägger det för dina ögon och ditt begrun- dande.»    »Nej, hvad säger du – om oss sjelfva?»    »Ja, men var så god och kom ihåg att vi i dag endast lefva för våra vänner! I morgon deremot skola vi hafva en stund för oss sjelfva. Då får du helsa på mig uppe i mitt eget lilla bo på gamla Svartskär.»    »Sagdt, min väna mö! Gud gifve att det äfven så visst vore gjordt – ty förstår jag mig något på dina ögon, så måtte det vara en så ofantligt vigtig sak, att jag kanske icke skulle längta efter den, ifall jag hade något slags aning.»    Vid de orden strök liksom ett verkligt moln öfver Majkens ögon och skymde deras lysande glans, men det varade blott en sekund. Sedan blef hon åter den friska, glada Majken, allas fröjd och fägnad. 
 
 
 
 
 231    Medan det lilla sällskapet pratade vid ett glas vin i ruffen, stod Sven Dillhufvud i jaktens akter, der han var sysselsatt att breda ut ett stycke flaggduk öfver toften efter löjtnantens order för damernas trefnad.    »Hvarföre är det inte någon frukostlagning i dag?» frågade Pelle, som stod vid roret. »Det är väl så att du kokar för dåligt kaffe, kan en begripa.»    »Då begriper j mindre rätt fram, Pelle, än jag begriper eran missräk- ning att inte få hålla kalasering på lemningarna. Annars är det lätt att förstå, att då Svartskärs-herrskapet hade löjtnanten oppe på frukost, innan de reste, och de ska äta middag hos kapten Rasmusson, så kan de väl inte äta i hvar handvänning heller! Men sånt går inte i er, som aldrig lagt er på herrskapstankar.»    Pelle brummade ett svar, som det stod Sven fritt att tyda efter behag.    Men som den unge håtten sjelf var vid högst dåligt lynne – just i följd af samma orsak, nemligen frukostens uteblifvande, ett hinder för honom att personligen göra sig bemärkt – så kunde naturligtvis Pelles brummande icke aflöpa utan tillrättavisning, ty så stolt var nu jaktens siste man, att han åtminstone tyckte sig höjd öfver den andre.    »Hujia mej, så ömkelig j nu blir, gamle Pelle, när j inte kan hitta sva­ romål på tal, utan baraste sticker fram med sådana der groggebrum- ningar – det är riktigt synd om er! Sjelfver ville jag inte lefva den stund, då jag inte redde ifrån mej ett ord med två. Men det är då också dagsens sanning att Sven Dillhufvud och Pelle Stork ä’ två förskillig- heter!»    »Sant nock», svarade Pelle flegmatiskt, »och jag vill inte tänka mej annat än att vi alltid bli två förskilligheter . . . . Men eftersom du är så begifven på att få svar på tal, så skall jag kasta en fråga i vägen för dej. Tror du inte att det snart blir spordt i bygden att en fått sätta in Sven Dillhufvud på Göteborgs dår’spetal för högfärds skull? Jag vågar min syndiga talg på att du rätt nu blir bindegalen.»    »Ts . . . . jag varkunnar mej öfver eran traseqvickhet . . . . Stör mej nu bara inte – jag lägger mej på flaggduken och tittar uppåt himlen, för jag skall sätta ton på en visa, som jag diktat. Ajia mej, sådan visa det är! Hon skall bli omtalter, läst och sjungen så långt som både Bottnafjoln och Soten sträcker sej och litt till på hvardera sidan, tänker jag. Och fast j inte begriper sådan höghet som hon har i sej, vill jag ändå omaka mej med den nedlåtenheten att oppläsa en vers för er; och har j någon 
 
 
 
 
 232 känsla qvar från eran ungdom, så kan j af bara den endaste versen lätt tänka er till hvad det se’n må bli af: En ungersven, som mången ej sin like sett på jord, Han trampat Kattgatts böljor från söder och till nord Och väckt mång tärnas suckan i hjerta, bröst och sinn’– Ack, kunde jag den ungersvennen kalla få för min!»    »Nå, Pelle, baxnar j något . . . .»    »Sven!»    »Löjtnanten!»    Skalden och tonsättaren flög upp från toften, hvilket var så mycket mera påkostande som han just skulle tillåta sina öron smekas af den första recensionen, ty han tog för afgjordt att Pelle – hur enfaldig han än måtte vara – ändå skulle känna sig upplyftad af detta.    Emellertid flög han som en vind till kajutdörren.    »Har du bredt ut flaggen, Sven? Nu komma fruntimmerna upp.»    »Jaha, bevars!»    Men inom sig tänkte Sven, att när de hade dröjt så länge, kunde de gerna ha dröjt en stund till.    Fiskläget började nu framskymta.    Och då Emilia slutligen igenkände hvarje hus och hvarje sten, ja ändtligen sjelfva de fönster, der hon en gång tyckt sig se salig gumman Arnmans balsaminer, blef hon så upprörd och så rörd att hon knappt kunde hejda sina känslor.    Ack, hvad hon bäfvat, hvad hon känt det tungt mången het dag bland dessa brännande stenhällar och sandbankar, nu kylda af ­Novembervinden! Huru oerfaren, huru litet hoppfull, huru otålig och ­begärande var hon ej då! I sitt hjertas fulla djup prisade hon nu Gud, som pröfvat henne först, innan hon hann till sällheten. Genom säll­ heten gick sedan vägen åter till pröfningen med mera lätthet, ty när man har det förnämsta, som är kärleken, då kan man också tåligt lida, bida, hoppas och trösta.    När jakten nu kom intill bryggan, såg hon äfven en mängd små­ grinande barnansigten, som hon förr sett, sticka fram mellan stenarne, 
 
 
 
 
 233 och ifriga händer draga fram fångsten af större och mindre sniglar, allt under det de gälla rösterna sjöngo: »Snille, snille, räck ut dina långa horn! »I morgon kommer jungfru Maria med tolf – tolf pepparkorn.»    Med innerlig glädje märkte Majken de känslor, som herrskade inom Emilia; och när de unga damerna satte foten på strand, åtföljda af sin kavaljer, blefvo alla barnungarne ordentligt öfverströdda af skorpor, pepparkakor och nötter. Och då de hunnit något längre fram, när de passerade den gård, dit Åke följt sin hustru för att se på fisksaltningen, utbrast Emilia:    »Jag måste le, när jag tänker på hvilken martyr jag då ansåg mig vara.»    Sedan talade den unga frun, som alla glädjefullt igenkände, så hjert- ligt med hvarje gumma, begåfvade den ena efter den andra med kaffe, socker eller snus, till minne af de lektioner, som hon fordom tagit af dem på fisksaltningsgården.    Jaktlöjtnanten hade gått förut till kapten Rasmusson, men litet ­utanföre huset kom han tillbaka med den ovälkomna underrättelsen att kapten Rasmusson rest till Fjällbacka – dock skulle han troligen komma hem straxt efter middagen. Säkert var det emellertid icke.    »Aj, aj, det var en motgång!» sade Emilia. »Tänk om han derborta skulle göra upp något angående penningarne?»    »Har fru Hjelm blott lyckats få kapten Bosons namn på förbindel- sen, så ansvarar jag för att jag söker upp Rasmusson, om det också vore aldrig der – ty penningarna skola vi ha, det har Majken sagt, och då är det afgjordt.»    »Ja, fullkomligt afgjordt!» förkunnade Majken. »Men nu är när- maste frågan om Emilia skall gå genast, medan vi vänta på middagen, eller om hon skall vänta tills vi fått den och gubben ungefärligen tagit sin middagslur. Det sista tror jag är säkrast.»    »Jag tror det också», tillade Gudmar. »Det vore ingen lätt fisk att fjälla före middagen. Men konsten är att kila in sig mellan middags­ luren och den stunden då han sätter sig till trekarlen – ett sådant parti har han hvar afton hos sig sjelf eller hos någon af sina grannar.»    »Det får bli straxt efter kaffet», förklarade Emilia, »ty den punkten ligger emellan båda de andra . . . . Men nu lemna vi affärerna, så att jag 
 
 
 
 
 234 får gå in och helsa på våra gamla rum och göra mig behaglig för fru Rasmusson, min fordna värdinna.»    Och medan Emilia nu grät en liten flod i de gamla på en gång kära och afskydda rummen, som så lifligt återkallade de första scenerna vid bosättningen och möbleringen, och påminde sig huru Åke sedan sagt än någonting vid kakelugnen, än någonting vid fönstret, och än här och än der, och huru han sett ut och huru hon sett ut, kortligen, sedan hela denna mönstring af dyrbara minnen egt rum för Emilias inre ögon – ty möbleringen var nu helt olika – och hon derefter ätit mid- dag, språkat med fru Rasmusson samt till sist öfversett sin klädsel, gled tiden fram mot 3-slaget; och när så klockan var en qvart deröfver, steg den unga frun, med icke alldeles så mycket mod som hon tilltrott sig hafva, ned för trappan af Rasmussonska huset för att gå ett stycke längre upp på den gropiga gatan till den tomt, som egdes af den rike kapten Boson.    Det Bosonska gulmålade huset med perlfärgade luckorna låg på en enskilt liten klippupphöjning med en lutande häll på hvar sin sida, lik- som trappor.    Förstugan röjde en utomordentlig snygghet, en viss inbjudande ­tref­lighet, fri som den var från all belamring af nät och fiskredskap. Det var med ett ord en förstuga, som lät förstå att den tillhörde ett för­ nämare hushåll.    Emilia stannade utanföre dörren till det stora rum, hvari man alltid först kommer in.    Men antingen gingo klockorna galet eller också hade kapten Boson gjort någon förändring i sin dagordning, ty ehuru den unga frun gerna önskade att höra miste, hörde hon dock ganska rätt deruti, att flera personer talade derinne; och om hon velat, kunde hon äfven ha hört att en af dessa röster lät temligen vresig.    Den obehagliga förkänning, som bemäktigade sig henne, ökades ännu mer, då hon förstod att hennes tillärnade värd redan satt sig ned vid spelbordet. Dock hade hon icke annat parti än att stiga in.    I det stora med skyblå tapeter beklädda rummet och vid det brun- betsade spelbordet under fönstret sutto tre män, hvilka tycktes hafva nyss slagit sig i ro. 
 
 
 
 
 235    Den ena af dessa personer var den lika mycket för sin snålhet som sin kärfhet kände gamle kapten Boson, en liten rödfnasig och argsint gubbe. De andra herrarne voro också kaptener, hvilka turade om med trekarlen, så att de hade partiet hos sig en eftermiddag hvardera.    Kapten Boson var enkling, men hans svägerska föreställde värdinna i huset. Tyvärr var hon dock icke nu hemma.    Med ett slags bugning, som ej lyftade dem många tum från stolarne, helsade de brunhyade väderbitna kaptenerna den inträdande.    »Känner icke kapten Boson igen mig?» frågade Emilia med den bästa ton och min, som hon kunde antaga.    Men herrarnes buttra utseende öfver det opåräknade afbrottet ver- kade, efter hvad hon sjelf trodde, att minen ej kunde bli så riktigt vacker och intagande som hon på förhand hade beslutat.    »Joho, jo bevars . . . . det är ju fru Hjelm . . . . Bengtsson du ger så länge – frun tar icke illa opp att vi fortsätta roberten. Var så god och tag plats i soffan! Behagas det kaffe, så kan Lura nog sätta på . . . . ­Annars är svägerskan bortåt Grebbestad.»    »Jag tackar – kaffe har jag redan druckit, men jag skall vänta tills kapten Boson fått sluta sin robert, ty jag önskade få språka lite en- skilt.»    »Det är väl inte något hemligare än som kan talas högt – herrarne gör nog ingen molest. Det har ingen lycka med sig, skall jag säga, att få hinder i första roberten.»    »Då väntar jag tills hela omgången är slut, ifall jag sedan får tala med herr kapten.»    »Går det åt den leden, då är det väl så godt först som sist!» Gubben steg, med allt annat än förtjusta ögon, upp från bordet och stultade af till sängkammardörren, som han öppnade.    Då de inkommit hit, sade han med hastig ton:    »Var nu så god och säg i blinken ärendet, min lilla fru! Alltid lika grann, fast en räknat sina olyckstal!»    »Man får icke fälla modet så snart, kapten Boson! Och då det ­gudskelof ej är någon fara med min mans affärer, så . . . .»    »Jaså, nå det var kärt att höra! Folk – illa underrättade, kan jag tro – ha annars sagt att stöten gått tvärs igenom huset och gifvit det banesår. Så mycket bättre då, så mycket bättre att det inte var sant!»    Emilia rodnade starkt. En så rå förtrolighet hade hon ej kommit att tänka på. 
 
 
 
 
 236    »Nej», sade hon, »detta är ett misstag, kapten Boson – men svår­ ligen skulle denna rymning med både husets och den engelska kassan kunna lemna annat än oro och uppståndelse inom rörelsen. Min man har dock hopp om ett större lån, och . . . .»    »Angenämt . . . . fägnar mig storligen! Han tycktes vara en stadig, rättfram man, ingen spelevink. Nöjsamt höra att han kommit på benen igen.»    Nu började den unga frun både rodna och blekna. Men aldrig kunde en besvärande finkänslighet komma mindre till pass, och der- före måste denna också förpassas så långt bort att den icke kunde spöka i rösten.    »Saken är den, kapten Boson, att patron Moss gjort min man en ­väsentlig handräckning.»    »Moss – det var då radikalt märkvärdigt! Nå, med ett sådant hand- tag kan naturligtvis allt bli godt.»    »Icke fullkomligt. Herr Moss har skrifvit sitt namn under en bor- gensförbindelse, men för att erhålla det ifrågavarande kapitalet erford­ ras två namn.»    »Jag kommer, jag kommer, Bengtsson . . . . Saken är, skall jag säga frun, att det är min tur att ge, och de börja blifva otåliga.»    »En annan sak, kapten Boson» – Emilia lade sin lilla hvita fina hand på ärmen af gubbens blå fris-kavay – »en annan sak är den, att min man icke kan vara hulpen med ett namn. Derföre har jag kommit hit att . . . .»    »Nej, nej, jag svär att jag icke är rätte mannen! Tål er derinne – jag kommer ju i blinken . . . . i blinken . . . . Var det eljest något annat jag kan tjena med? Moss’ namn . . . . satans godt namn . . . . minst värdt tio andra: ingen som kan lemna pengar, behöfver mer än det.»    »Hvarföre säga så, kapten Boson? Om en namnteckning varit nog, hade jag icke kommit hit.»    »Nå, då fins det ett annat skönt namn. Herrskapet bodde vid sin hitkomst hos kapten Rasmusson. Det är namn som inte skäms att stå bredvid Mossens.»    »Det tror jag visst, men det är hans penningar som min man tänker få låna.»    »Är det så, då kunna vi spara oss hela det här talet. Rasmusson for i dag till Fjällbacka för att göra upp med köpman Hansson, som skall ha pengarna mot fullgod inteckning i hans nya byggnad.» 
 
 
 
 
 237    »Gud i himlen, är detta sant?» Emilia kände bestörtningen och ­ångesten ända in i hjertat. Hennes Åke behöfde penningarne genast, och huru godt Moss’ namn än var, så ville det tid till att skaffa upp ett annat lån än det påräknade.    »Om det är sant?» återtog kapten Boson. »Ja dagsens sanning, lilla fru . . . . Men tag då icke så illa vid – det är så sinkesamt, när fruntim- mer få dåndimpen. Skall det vara ett glas gammal mallaga?»    »Nej nej, jag tackar! Det var en ängslig sorgpost. Men ifall det icke så varit . . . .»    »Det är aldrig värdt att tala om den snön, som föll i fjol. Jag kan säga rent ut att jag är en nästan ruinerad man . . . . förlust på förlust. Vi ska icke nämna det!»    »Ack, svara mig rätt fram, jag ber så innerligt! Ifall kapten Rasmus- son icke uppgjort något bindande?»    »Min lilla fru, sätt mig icke i sådan klämma! Jag kan se satan sjelf i ansigtet, men fruntimmer, fruntimmer – de måtte tillhöra hans släp, efter jag än på gamla dagar kan ha svaghet för dem.»    »Min bästa kapten Boson, betyder svaghet detsamma som en namn- teckning på det här papperet» . . . . Emilia framräckte dokumentet med en så täck och intagande åtbörd, att gubben ryggade tillbaka, liksom i fruktan att svagheten nu kunde bli alltför verklig.    »Nej, nej, gudbevars, det är himmelsskriande att bara tänka ditåt . . . . Jag undrar öfver att frun kan föreslå mig – en främmande man?»    »Så får jag väl gå. Jag ville önska att jag ej sagt till min man de orden: ’Låt mig skaffa andre borgensmannen – jag känner en man fullgod med Moss, men det är icke värdt att någon annan än jag söker honom, ty för mig hade han en liten vänskap, som kanske räcker ännu, då han får återse mig.’»    »Jaså, jaså, frun sade det . . . hm hm» . . . Gubbens ögon började lysa, medan läpparne drogo sig uppåt öronen – det var på väg till en hel mysning.    Utan att låtsa märka de förändrade symtomerna, fortsatte Emilia helt nedslagen:    »Mamsell Moss sade mig likväl: ’Hur kan du någonsin tänka på att gå till kapten Boson? Han är visst en lika stor matador som pappa, men jag tror att du får svårare att vinna seger öfver honom än jag hade att vinna segern öfver pappa. Din resa tjenar till ingenting, till platt ingenting.» 
 
 
 
 
 238    »Håhå, håhå, hon sade det? Nå, hvarföre skaffade hon icke fästmans borgen?»    »Det hade hon icke behöft göra ett enda steg för – han erbjöd sig fri­ villigt. Men herr Moss hade sagt att han ej ville veta utaf att sätta sitt namn bredvid någon annans än en af storgubbarna.»    »Känner igen Mossen på det der. Skall kanske tänka på det, när jag fått tala vid Rasmusson.»    »Nej, kära kapten Boson, ha vi hunnit så långt i väg, så låt oss komma till slutet! Se skymningen hänger redan nu öfver oss, och vi funderade på att komma hem i qväll.»    Och ännu en gång fick Emilias hvita hand något bestyr med den blå fris-kavajen. Gubbens axel kringklappades, och kapten Boson såg allt mer och mer tveksam och medgörlig ut. Men hastigt ropade han, lik- som för att rädda sig:    »Bengtsson, Bengtsson, gifven går . . . . här är jag nu . . . Det är omöj- ligt, min lilla fru, min själ är det icke omöjligt – ta mig fan är det icke kav omöjligt!»    Utan ett ord öppnade Emilia piraten och sänkte dokumentet tum för tum, medan hennes blick nästan tum för tum föll öfver gubben ­Bosons ansigte. Till slut var af papperet icke qvar mer än två tum, då på en gång den snåle, men hänförde sjömannen nappade det mellan tummen och pekfingret . . . .    Fem minuter senare hade Moss’ namnteckning fått sällskap med ­Jonathan Bosons.    »Ack, hvilken tacksamhet jag erfar!» sade Emilia, och när doku- mentet denna gång stacks ner, blef icke ens en half tum qvar ofvanföre.    »Seså, seså», sade gubben, när han följde sin gäst ut genom stora rummet till dörren, »nu får jag väl lof att kyssa handen till afsked – det är nu icke värdt att tänka på något annat!»    »Då kapten Boson blir tio år äldre och jag kommer för att begära en dubbelt så stor borgen, skall det bli munnen – nu bjuder jag handen så länge.»    Och den gamle väderbitne sjöbussen kysste med stor lycksalighet den framräckta handen. Han var ogement smickrad af allt hvad hon sagt, särdeles deröfver att han behöfde tio år ännu för att anses gammal – och ogement lycksalig var han också vid tanken på att kapten Rasmusson redan lemnat bort penningarne åt köpman Hansson på Fjällbacka . . . . . . .......................................................................... 
 
 
 
 
 239    Då Emilia återkom från det vigtiga besöket och med jubel förkun- nade sin seger, måste hon dock utstå den pröfningen att icke samma afton få resa hem och meddela den åt sin man.    »Det är alldeles omöjligt, fru Hjelm!» bedyrade Gudmar. »Med så dyrbar last törs jag ej riskera så mycket.»    Och Majken tillade:    »Du kan emellertid glädja dig åt att under din frånvaro Gudmar och jag gjort din man betydande nytta hos alla fiskrarne här. Det såg ut som om hummern allmänneligen tänkte göra myteri mot befälet på Svartskär, men allt det der är rangeradt, och om vi nu lyckas få håll på Rasmusson, så har hvarken du eller din man förlorat på att vänta.»    »Så låt oss icke förtunga våra hjertan då! Jag skall vara värdinna åt er i mitt gamla hem.»    Följande morgonen reste Emilia tillbaka öfver Bottnafjorden, jub­ lande af fröjd.    Skulle det nu icke bära sig för huset Hjelm, vore det besynnerligt – ty på hemvägen fick tulljakten ett möte, såsom vi nedanföre skola nämna.    Vinden var god och kronbåtens hviftande flagg helsade bölja efter bölja, men ändå tyckte icke den unga frun i sin brinnande längtan att det gick fort nog.    När ändtligen stunden kom att jakten svajade upp och lade sig till ro vid Svartskärsbryggan, hade Emilia så när kommit i sjön i stället för i sin mans öppna armar, under det hon helt högt ropade, så att ekot klingade i klipporna:    »Jag har det, jag har det!»    Hjelm, som redan en lång stund stått på bryggan, var synbarligen ännu mer betagen i budbärarinnan än i sjelfva det lyckliga budskapet.    »Min lilla älskade hustru, hvad jag längtat efter dig!»    »Än jag då . . . . Men hör du icke . . . . hör du icke – kapten Bosons namnteckning . . . . kapten Bosons namnteckning!»    »Jo jo, jag hör och njuter, men du förlåter mig väl om jag nu i första ögonblicket ej kan dröja vid något annat än dig sjelf.»    »Och så skall jag helsa dig från hvarenda sten på fiskläget, från alla vänliga ansigten, från barnungarne och sniglarne och fisksaltarmada- 
 
 
 
 
 240 merna – från hvarje vrå i vårt gamla hem – och först och sist från fönst- ret, der jag ansåg salig gumman Arnmans balsaminer hafva stått, medan du vid rullgardinssnöret ropade: ’Sätt för resten soffan hvar du behagar, kära barn!’»    Under sådant prat kommo de upp.    »Gif mig nu alla dina kärkomna nyheter, så att jag sedan får språka med våra vänner!»    Vid samma tid dessa meddelanden gjordes, fick kapten Boson besök af sin vän kapten Rasmusson, hvilken berättade honom att han mött tulljakten en qvarts mil utanför fiskläget och att han blifvit nerbjuden i ruffen, der mamsell Majken slagit i vinet, som beseglat den uppgjorda affären.    »Jag kunde icke», tillade han, »lemna penningarne till någon, der jag haft större säkerhet än här med Moss’ och din namnteckning.»    »Nå, men för fan», utbrast Boson blodröd af harm, »köpman Hans- son skulle ju haft pengarna. Var det icke derföre som du reste till Fjäll- backa?»    »Ja, så var det, men menniskan spår och Gud rår. Hansson var ­bortrest, och derföre gaf jag honom på båten.»    Kapten Boson såg alldeles upptänd ut.    »Fördömme min dumhet – jag litade bestämdt på din förbindelse med Hansson . . . . Det blir väl Moss och jag som få betala fiolerna.» 12. Huru kontrollören höll på att gå öfver bord.    En halftimma efter det lilla sällskapets hemkomst till Svartskär sutto i Majkens förmak, framför den snart nedfalnade brasan, den unge jakt- löjtnanten och hans väna mö.    »Nu, min Gudmar, skall jag sätta din kärlek på stort prof – kan- hända möjligen för stort.»    »För stort? Kan du det, min dyra Majken?» 
 
 
 
 
 241    »Ack, om du svarade så, äfven sedan du hört hvad jag ärnar säga! Jag vill dock icke med minsta ord klandra dig, om du ej ingår i mina idéer. Men ett vill jag på förhand erinra dig om, att du noga öfverväger hvad jag lemnar dig att öfverväga. Jag fruktar att det är hela hoppet om vår jordiska förening som du för alltid släpper ifrån dig, ifall du ej kan be­ stämma dig för det jag har i sinnet.»    »Ack, älskade, att du har hjerta att börja så der högtidligt! Låt mig en stund få vara ostördt lycklig, ty ehuru jag varit tillsammans med dig både i går och i dag, så har det dock varit i sällskap med tredje person, och hur älsklig den personen än må vara, så är det dock den tredje. Kärleken älskar tvåtalet – var derföre icke missundsam om några säll- hetsminuter! De fly ändå så snart, bortjagade af allvaret och bekym- ren.»    »Du har ofta, min käre befälhafvare, på sista året blifvit liksom lite pockande på lyckan. Den ger dig aldrig nog, fastän den likväl ger dig mycket.»    »Hvad kan du klandra deruti, min mö – det vill jag just fråga dig? Har menniskan rättighet att vara oförnöjd i något, så är det väl i kär­ leken.»    »Detta är helt och hållet oegentligt, ty hvad kärleken beträffar, så vet du väl att vi alltid ha frihet att älska hvarandra hur högt vi förmå af all själ och håg.»    »Ja, det är visst godt och väl, men då man är rätt och slätt menniska, har man menskliga känslor och en synnerlig benägenhet att träffa sin älskade utan sällskap af andra. Och sedan vi två nu en hel rund månad tänkt endast på och för andra – hvarföre jag tjugu gånger om dagen fördömt den fördömde Holt – så är det bestämdt icke ur vägen att en enda gång tänka af hjertats lust och grund på sig sjelf.»    »Sådan tycker jag icke om att se dig just nu, min Gudmar! Du är sjelfvisk eller låtsar vara det, då jag hoppades finna dig lifvad af andra intryck.»    »Men jag vill också svära på att sjelfva helgonbarnet, om hon en dag blir förlofvad, kommer att uppfatta sitt förhållande som fästmö från en liberalare synpunkt än du, min Majken!»    Majken svarade ingenting, men hon upptog någon småsak från bor- det, som hon började betrakta.    Under tiden betraktade Gudmar henne först med en forskande blick, sedan med en, der kärleken röjdes utan uppehåll. 
 
 
 
 
 242    »Du gör med mig hvad du vill!» återtog han. »Jag känner på mig att det blir något obehagligt du har att säga mig . . . . Men nu hör jag dig.»    »Sade du obehagligt, då du vet att det angår vårt giftermål?»    »Ja, angående det fins ju ingenting annat än obehagligheter – det måste väl vara det minsta jag kan säga, då det ej synes dager till att bli utaf.»    »Det medel, som jag nu tänker föreslå dig, vill jag högtidligt för- säkra dig förer oss rakt till målet.»    »Skynda dig då att tala! Men mitt hjerta slår så tungt att det aldrig måtte vara fråga om lycka.»    »Ja, har du på förhand beslutat att tänka så, är det icke värdt att jag talar. Låt oss då liksom hitintills vänta på gud vet hvad för en föränd- ring!»    »Ack, älskade, så din blick mörknat!»    »Och en sak», fortfor Majken med stigande rörelse, »en sak säger jag dig så allvarligt som en qvinna säger en sådan sak, då hon vidrör den. Beklaga dig aldrig mer öfver långvarigheten af vår trolofning, ty vill du ej se den förbytt i äktenskap, så må du också veta att med för- nuft upphemta frukterna af din egen viljas utsäde.»    »Älskade, älskade, detta blir vid min arma själ nästan för vigtigt – säg ut i herrans namn!»    »Hör . . . aldrig voro konjunkturerna för oss mer gynnande än de nu kunde bli, om du skulle vilja besluta dig för – att ombyta yrke.»    »Ombyta yrke? Hvad i lefvande Guds frid menar du, hvad tänker du på, när jag nästa år vid denna tid bestämdt redan är kontrollör! Än en gång, frågar jag, hvad tänker du på?»    »Just nu för ögonblicket tänker jag på att din kärlek alltid får andra rummet i dina idéer, ehuru du tror den innehafva det första.»    »O, Majken, sådant hårdt ord!»    »Så känn då med hjertat, tänk med det, men besluta med hjerta och hufvud gemensamt!»    Gudmar drog en djup suck.    Majken fortfor:    »Hvad är det pappa af allt önskat mest? En måg, som fortfarande kunnat vidmakthålla handeln på Svartskär. Hvilket stort handelshus skulle det ej bli, om du kastade kontrollören öfver bord, inginge kom- paniskap med Hjelm och genom min hemgift och pappas kredit lyfte firman till jemnhöjd med månget af de solidare husen i Göteborg. Det 
 
 
 
 
 243 skulle icke blifva en handel i pappas fordna manér, utan ett storartadt grossörshus med minuthandeln som bihang. Och tänk dig hur mycket godt kunde uträttas för trakten, då två sådana personer som du och Hjelm finge de mest betydande rösterna inom församlingarne.»    »Jag lemna tjensten – lemna kontrollören . . . . Jag känner mig slungad omkring likt en snurra . . . . Gif mig tid att att hemta mig, min mö!»    »Så mycken tid du behagar. Jag är nöjd att icke genast få höra dina motskäl.»    »Du måste emellertid få dem nu . . . . . Först och främst, hvad har du för garanti att din far skulle gynna mig mera då?»    »Den garantien ligger i pappas karakter. Det skulle i den grad för- tjusa honom att omskapa en tulltjensteman till en köpman, att det kunde vara nog det, om ej det vigtigaste vore att han derigenom frälste sig sjelf från löftesbrott. Ty har han ej tusen gånger sagt: ’Jag bli svär- far till tullkammarn – aldrig i evighet.’ Ändtligen skulle detta drag af dig smickra, röra och till sist besegra honom.»    »Allt detta, min dyra, enda älskade, tror jag mer än till hälften att du har rätt uti. Men om du har det, är det i alla fall blott en sida.»    »Blott en, säger du?»    »Och jag tillägger, min Majken, att det icke är för dig, den klokaste qvinna, som lefvat vid Bottnafjorden, att förbise det allra vigtigaste.»    »Din vilja?»    »Nej, min kallelse. Huru vill du af mig göra en duglig köpman? För sådana kalkyler har jag hvarken hufvud eller håg.»    »Köpmannen skapar sig sjelf, då han inslungas midt i affärernas hvirfvel, så framt han, liksom du, har en fast karakter och hvarken är slösare eller lätting.»    »Misstag, min mö! Jag har alldeles icke detta slipade geni, som er- fordras för det yrket. Hjelm anses oböjlig i sina principer – jag är mer oböjlig än han. Och två sådana viljor bilda icke ett lyckligt helt.»    »Du, min Gudmar, är kraftfull, icke oböjlig, utom i det, som du kal­ lar pligt. Med din hustru vid din sida – du vet jag blefve dig en god rådgifverska, associerad med Hjelm, på en gång erfarenheten och red- ligheten – kunde det ej gå annat än framåt, helst om du till en början ställde dig under pappas ledning.»    Gudmar uppstod häftigt och gick två eller tre slag öfver golfvet.    »Min Majken», sade han med tonen hos en menniska, som vaknar 
 
 
 
 
 244 upp ur någon inre förvåning, »jag kan rent ut säga dig att jag aldrig tror det jag känt mig sjelf förrän i den här stunden.»    »Hvad vill du säga?»    »Något som väckt min egen häpnad och fordrar mod, nästan mera mod än jag eger att uttrycka i ord. Likväl måste det ovilkorligt sägas.»    »Ja, var fullt uppriktig – det minsta skrymteri mot hvarandra är oss bägge ovärdigt.»    »Det är fullkomligt sant – men, ack, det är så grymt det jag vill för- tro dig! Mitt hjerta reser sig emot att uttala orden . . . . säkert får jag se dig icke blott sorgsen, utan förbittrad.»    »Du bör ej onödigtvis uttänja mina känslor.»    »Förstå, om du kan – jag förstår mig knappt sjelf. Men jag känner i denna stund tydligt, liksom det vore skrifvet med eldbokstäfver, dem jag kunde läsa i min egen själ, att jag aldrig skulle bli en lycklig man, om jag ginge under någon annans ledning än min egen. Till och med din hand torde då tynga på mig . . . . Nu är det sagdt.»    Under det följande ögonblicket blef Majken så blek, att näsduken, som hon förde öfver pannan, ej var stort hvitare än hon sjelf.    Men ehuru Gudmar såg denna blekhet, beviset på en djup sinnes­ skakning, rörde han sig ej ur stället.    Han såg ut alldeles som han blifvit förintad af sina egna ord, men som om de det oaktadt ej kunde tagas tillbaka.    Måhända Majken trott detta, ty hon väntade i synbar spänning något tillägg. Men när hon så väntat i flera minuter, kunde Gudmar med sin blick följa den omärkliga förvandlingen af hennes ansigte från bestörtning till smärta, slutligen stannande i den kalla formen af en orubblig beslutsamhet.    Dessa långa ögonblick hade gifvit henne tillfälle att lika noga forska i hans drag som han forskat i hennes. De syntes knappt ha råd att draga andan, och ingen, som så sett dem, kunde ha föreställt sig att det var tvänne älskande, hvilka råkat komma utom kretsgången af deras vanliga intryck och känslor.    Ändtligen talade Majken:    »Du har sagt mig ord, hvilka icke hela min föregående lefnad varit tillräckligt lång att låta mig tro på någonsin skulle komma ifrån dig. Och min återstående lefnad skall icke räcka till att lära mig begripa att det är Gudmar Guldbrandssons själ som uppreser sig mot den delning af mannens och qvinnans jemlikhet – när den kan finnas – som Gud 
 
 
 
 
 245 sjelf bestämt, då han lemnade åt båda förnuftets dyrbara gåfva, och som Kristus så skönt förklarar i de enkla, men gudomliga orden: Så varda de nu icke tu, utan ett . . . . O, Gudmar, denna stund är tusen gånger bittrare än alla de bittra stunder jag hittills upplefvat! Då man strider mot yttre hinder sker det alltid under en möjlighet till seger; men om man möter inre, hvilka ej ens kunna bli mål för strid, då . . . . då . . . .»    Hon tystnade och nedböjde pannan.    »Jag visste att jag skulle väcka dessa känslor hos dig, och jag försva- rar mig ej – ty illa har jag dermed lönat din höga och rena kärlek, icke högre, icke starkare än min, men tusen gånger renare.»    Majken svarade ej.    »Som tjensteman», fortfor han, »var jag helt och hållet oberoende af all inverkan från din sida. Der följde jag, som jag förut sagt dig, en ­laglig myndighet, från hvilken ingen apell kunde finnas. Men som ­affärsman blefve det fullkomligt olika. Der skulle ditt öfverlägsna ­hufvud ställa oss i en nästan falsk ställning, ty jag trodde mig ej der våga ett steg utan att rådfråga dig, och detta förintande af min egen själ, denna negativa tillvaro såsom endast ett lydnadens redskap i din milda hand . . . .»    Han höll upp.    »Fortfar!»    »Ja, jag fruktar att denna min varelses omstörtning skulle göra mig till en helt annan man än den enkle, hederlige – hvarföre icke obetyd- lige – jaktlöjtnanten, som dock i denna egenskap kan vara mera sjelf­ ständig än grosshandlaren Guldbrandsson, som med sin svärfar, sin kompanjon och sin hustru till rättesnöre aldrig till slut visste hvilken väg som för honom blefve den rätta.»    »Nåväl, sedan du nu uttalat och jag afhört din fullständiga trosbe- kännelse, så vill jag uttala min.»    »Älskade Majken, låt mig först för Guds skull och för min trofasta kärleks skull – jag svär dig att den aldrig brunnit högre än nu, då jag gifvit dig så djupa styng – låt mig få tillägga några ord!»    »Gör så!»    »Dessa ord, som jag ville uttala på mina knän, om du tilläte det, lyda så: Ifall du skulle förakta mig för min bekännelse och anse den till- kommen af högmodig sjelfviskhet, så säg det ej! Det skulle göra mig tokig. Jag begriper icke hvarföre jag nämde något enda skäl mer än det, 
 
 
 
 
 246 hvilket alltid för mig blir det första, att jag aldrig frångår den bana, som jag med fri vilja och full eftertanke ingått på och hvars törniga stig jag redan uttrampat. Men då jag började med det, hvarmed jag bort sluta, så måste jag äfven tillägga att du, alltid för mig tillbedda och högt älskade qvinna, i hvarje stånd skall råda som min jemnlike, men icke som min öfverherrskarinna i något, der förhållanden uppstå, i hvilka mannen skulle bli sämre än noll, om han ej har sin egen vilja . . . . . Och nu, min ljufva, ädla och högtänkta Majken, var barmhertig – förlåt din Gudmar! Du är ju så öfver honom i allt annat, på hufvudets, hjertats och känslans område, att du kan hafva råd att vara god och fördrag- sam, om han vill vara sig sjelf, der han bör vara det.»    Och varma och bönfallande som orden voro åtbörderna och blickarne.    Men Majkens blick föll hvarken med mildhet eller barmhertighet på den unge mannen som hon gifvit sitt hjerta. Denna blick liknade det oskrifna bladet i den bok, der vi ärna anteckna vår själs intryck.    Men anteckningen kom nog.    »Jag har hört dig till punkt och fordrar för mig sjelf samma rätt till- baka. Lofva att ej afbryta mig!»    »På förhand är jag säker att jag skall frestas dertill, men jag skall för- söka att motstå detta begär. Måtte blott det du tänker säga icke blifva dig så olikt som den orörlighet, hvarmed du åsett min stormiga rörelse!»    »Nej, hur helst du bedömmer det, skall du icke kunna säga att det är mig olikt. Det skulle vara enfaldigt och ej anstå mig, om jag inför något menskligt väsen sökte antaga en karakter af tillgjord blygsamhet i bedömmandet af den ståndpunkt, hvarpå jag står som qvinna och menniska. Jag är begåfvad med ett hufvud nog redigt att styra min egen lefnadsfarkost och med ett lynne nog fast att icke låta upprycka mig af något vindkast, men derjemte har jag ett hjerta nog mjukt och ömt och varmt att kunna bjuda det till bo åt den man, som jag älskar. Jag sträfvar ej att vara eller anses för en fri, sjelfmyndig qvinna, hur lätt jag än kunnat blifva det. Som dotter har jag lagt hela min själs okufliga mod under min faders makt – icke ett enda steg har jag tagit, som be- visat att jag åtrådde att herrska. Ty af lydnad för Guds vilja, som bju- dit oss lyda föräldrarnes, har jag offrat min känsla, som sträfvat emot. Kan nu hon, hvilken visat sig sådan som ogift, blifva annorlunda som gift? Har icke mitt handlingssätt varit pligtens och öfvertygelsens, ej en viljelös eller en slö svaghets? Och hvilken qvinna skall sätta man- nens ära och sjelfständighet högre än hon, som i honom vill se icke sin 
 
 
 
 
 247 herre, icke sitt hufvud, utan sin jemlike i det gemensamma innehafvan- det af deras gemensamma rättigheter till så väl den ekonomiska som moraliska utvecklingen af det hus, som de byggt tillsamman . . . . Just den hustru, som har en tillbörlig aktning för sig sjelf, har det också för sin make och viker gerna för hans åsigter ena gången, liksom han den andra viker för hennes, om de äro värda att ändra hans öfvertygelse. Men utom denna jemkning blefve giftermålet ej ett sant äktenskap. Och den mannen, som fasar för den förnuftiga hustruns råd och tän- ker och tror sig deraf vara nedsatt, han nedsätter i stället sig sjelf, henne och hela denna visa och höga inrättning, som benämnes en äkta förening.»    »Älskade Majken, i allt hvad du sagt råder klarhet och sanning – men jag har ju ej gjort mer än ett enda undantag.»    »Deri ligger det, då jag deremot gör intet undantag.»    »Men . . . .»    »Vänta . . . . En hustrus råd förbinder ej mannen att följa det, och tvärtom. Förnuftet såväl å ena som andra sidan pröfvar. Och antingen du är tulltjensteman eller köpman, skulle du i hvilketdera fallet som helst kunna höra din hustrus tankar. Men då en man i ett hänseende tycker det vara nödvändigt att stå så oberoende att hustrun ej når honom, torde det andra icke länge låta vänta på sig. Efter det andra kommer det tredje och så omärkligt det ena efter det andra, tills hans sjelfständighetskärlek öfvertygat honom att mannen i allo är en makt, som ej bör tåla någon bredvid sig. Med dessa principer, som du ej eger nu utbildade, men som du en dag möjligen tillegnat dig, tycker jag mig se mera begrundansvärda hinder för vårt giftermål än något af de pappa uppställt.»    »O, du tänker ej nu på hvad du säger – så grymma och bittra ord kunna ej öfverlagdt uttalas.»    »Jag tänker alltid på hvad jag säger.»    »Och det är du . . . . du som talar!»    »Mina ord, Gudmar, inneburo ingen grymhet. Du kan tro min för- säkran, att de ej uttryckte tusendelen af den smärta, som dikterat dem!»    »Nej, jag måste drömma en förfärlig, en osalig dröm!»    Den unge mannen sprang upp och fattade sig med båda händerna om pannan.    Majken vaggade sakta kinden mot fingerspetsarne. Hennes själ tycktes ej vara i ögonen – eller var blicken riktad inåt? 
 
 
 
 
 248    »Min mö . . . . hon, som jag ville gifva både lif och själ, hon har kun- nat låta dessa hånets och vansinnets ord gå öfver läpparne . . . . ty hör du . . . . hör du, det är omöjligt att tanken kunde irra åt detta håll . . . . Ack, det är jag sjelf som är galen . . . . Majken, min trolofvade brud, som vid Hornborgs ruin gaf mig den heliga underpanten, säg då att jag drömt?»    Ingen svarade på hans klagan.    »Gud, min Gud», utbrast han nu med förtviflans lidelsefulla styrka, »gif mig ordet, som löser denna förtrollning! Låt mig återfinna denna ömma, ädelmodiga och älskande själ, utan hvilken min egen ej ens kan hitta sig sjelf . . . .»    I sin gränslösa sorg kastade han sig ned vid den tillbedda qvinnans fötter.    Majken var besegrad.    Hon öppnade sina armar, och Gudmar störtade i hennes famn, ­liksom den från himlen förviste vid första glänt på porten med jubel flyger dit tillbaka.    Så har menniskan redan på jorden många himlar, liksom många af- grunder att genomgå . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . ..........................................................................    »Har du förlåtit mig, min mö? Jag hade förlorat förnuftet, om jag länge skulle lefvat så! Du är fastväxt vid mitt hjerta med sådana band, som jag nu vet att ej ens döden sliter.»    Majken nickade sakta, men uttrycksfullt. Hennes egna känslor sval- lade högt.    »Kanske, älskade, är din Gudmar en dåre, men åtminstone skall han vara konseqvent. Och du är för storartad i ditt ädelmod att du skulle begära att nu se honom komma och i känsloruset erbjuda hvad han i förnuftets rediga ögonblick förkastade. Jag skall orubbad hålla mig i min bana – den anstår och passar mig: kontrollören är icke jaktlöjt- nanten. Jag blir en skicklig tulltjensteman, som kan komma att gå långt; men jag hade blifvit en klen, en obetydlig köpman. Sådan är min tro. Och om du nu af hjertat förlåtit mig, så öfvergår du till min åsigt.»    »Obetingadt – ty inträd i hvad yrke som helst med afsmak för det- samma, så får yrket lida . . . . Men nu vill jag påminna dig början af vårt samtal. Häntyd aldrig vidare på någon tid för vårt giftermål! Du har sjelf så fullkomligt aflägsnat den, att vi kunna betrakta oss såsom för 
 
 
 
 
 249 alltid trolofvade, aldrig i andra jordiska band förenade – och kanhända är det så godt det.»    »Majken, Majken – och detta sedan du förlåtit mig . . . Och nu . . . . o Gud . . . . två tårar ur dina ögon, du starka qvinna . . . . Då är det nog . . . . Farväl, min mö! Guds frid öfver dig . . . . Farväl!»    Och innan Majken hunnit fatta hans afsigt, var han borta, icke alle- nast ur rummet, ur huset, utan äfven från stranden.    Det kostade Majken icke ringa ansträngning att tillfredsställa vän- nernas frågor. Hon lyckades dock »supponera» att någon hemlig affär varit orsaken till hans flykt.    Majken anade emellertid hvart han rest, och under några dagar ut- stod hon en långt starkare oro än hon ens ville tillstå för sig sjelf . . . . . . . ..........................................................................    På femte dagen erhöll hon följande bref:     »Min tillbedda mö!    Du inser att jag varit åt Göteborg.    Dina två tårar tvingade mig till något utomordentligt steg.    Jag kom till staden, jag rusade upp till min gynnare och förman och talade om vissa omständigheter, som utan tvifvel skulle bringa mig att ändra lefnadsplan och överge tullverket.    Nåväl, älskade – resultatet af denna sammankomst blef, att min för- man först tycktes tro att jag fått en skruf lös – och det var kanske icke så utan, ty de der tårarne . . . . de der tårarne . . . . Ack, hvilken lycka att du så sällan gråter . . . . . Men hufvudsumman blef, att man ej ville vara af med mig och att jag erhöll ett löfte, som jag bestämdt kan påräkna, att innan slutet af nästa sommar ha tjensten . . . . Och så for jag hem.    Nu är det i fem dagar jag utstått allt detta. Hvilka samvetsqval jag haft . . . . Fräls mig från dem! O, hvad jag älskar dig . . . . det är vid Gud öfver all höfva . . . . Men kontrollör vill jag bli, det är afgjordt.    Jag vågar mig ej till dig förrän jag fått svar på detta. Skrif i ögon- blicket, och tillsäg Sven att han flyger hem. Jag tänker gå och möta honom tio minuter efter det han gett sig af.    Din egen i ångest väntande                                       Gudmar.» 
 
 
 
 
 250    Majkens svar:    »Välkommen hem från rymningen, herr kontrollör! Det var just lagom att säga mig farväl, ty jag kan ej emotstå mammas uppmanande bref.    I öfvermorgon reser jag – så vi ha endast morgondagen på oss.                                       Din Majken.»    »Jaså», hviskade Gudmar då han, mötande sin »ärnesven» på vägen, emottagit och brutit denna biljett . . . . »Jaså, befälhafvaren har gått till hvila . . . . Ack, hvarföre skall man aldrig få glädja sig åt något af fullt hjerta! Jag blir kontrollör – men hvad gör det nu, då hon ej fröjdar sig deråt!»    Men då han kom fram till Svartskär, emottogs han af Majken, lik- som aldrig något märkligt uppträde egt rum. Hennes enda häntydning derpå voro dessa ord:    »Min Gudmar, lofva mig att aldrig vidröra den der stunden uppe hos mig! Vi skola båda glömma den. Jag hade ej nog betänkt allt. Ifall du ingått på mitt förslag, af kärlek till mig, och det ej sedan lyckats, skulle det för mig blifvit ett ämne till sorg i framtiden.»    Gudmar var genast i himlens sky, ty han ville vara der. Han begärde ej bättre än tillåtelse att glömma. Men någonting i hans inre förkun- nade att den stunden ej så lätt torde glömmas. Och han uppskattade fullkomligt det ädla sätt, hvarpå Majken afslöt underhandlingen.    Och icke ett gran mindre kärlek syntes hos henne sedan.    Hon älskade sin Gudmar lika innerligt, men hon hade ett minne, som hon önskade vara borta – dock är en önskan ej detsamma som bönhörelse – och mången stund inställde det sig för att kasta liksom ett snödoft öfver hennes varma hjerta. 13. Kapten Geisterns afsked från Svartskär.    Två dagar efter Majkens afresa kom kapten Geistern att hos Hjelm och hans fru aflägga det besök, som han längesedan önskat få göra, men hvilket i följd af de hvarandra jagande olyckliga omständighe- terna han hade sparat tills det nu blef ett afskedsbesök. 
 
 
 
 
 251    Emilia befann sig ensam hemma och just i salen, samma rum der hon vid det olyckliga visitationstillfället första och enda gången sett honom.    Då han inträdde, kom den unga frun i häftig darrning.    Men när hon såg den smärtsamma förlägenhet, den talande, ängs- lande oro, som låg i hans både utseende och väsen, var hennes ädel­ modiga hjerta genast tillreds att sända upp ett huldt småleende på ­läpparne.    Detta milda småleende verkade innerligt välgörande på kapten ­Geistern. Det hjelpte honom att beherrska förlägenheten; och i det han steg fram, yttrade han med en sinnesrörelse, som kunde kallas till- vinnande och hvilken fullbordade hvad orden ej kunde uttrycka:    »Förlåt mig, min fru, allt det onda jag gjort er och er man, hvilket jag aldrig förlåter mig sjelf! Men måhända blir ert eget hjerta min före- språkare. Om det varit ni som en dag måst lemna er make så som jag måste lemna min så hastigt bortryckta, så ömt älskade hustru, hade ni ej velat hafva reda på . . . . Jag behöfver icke fortsätta – jag tillägger blott: Kan ni fritaga er från den möjligheten att icke också ni, i er sin- nessjuka, i ert behof att vilja reda den förolämpning, som natt och dag stod för er, kunnat lyssna till en anklagelse, som, hvad skenet beträf- fade . . . .»    »Kapten Geistern», svarade Emilla med stigande rörelse, »jag bör tillstå att jag i denna stund tror att det alldeles icke varit omöjligt för mig att under samma förhållande blifva lika sträng. Och då ni icke ­visste, icke kunde känna, att ni angrep det ädlaste hjerta, den sträng- aste heder, som någon man gerna kan ha, så må ni fritaga er sjelf från förebråelser, liksom jag gör det. De olyckor, som drabbat min man och mig, äro stora, men de äro följder af en annan persons gerning och hafva dessutom tjenat till att starkare fastknyta bandet mellan våra hjertan, i det de lärt oss att närmare uppfatta och värdera hvarandra.»    »Må Gud välsigna er, min fru, för detta ädla svar! Den mannen, som Gud skänkt en sådan hustru, har aldrig förlorat något som icke kan er­ sättas.»    »Säg snarare tvärtom, herr kapten!»    »Ja, må det gälla för eder båda! Er make är af mig så högt värderad, att jag är villrådig om icke de uttryck, jag skulle finna mig frestad att begagna, af er kunde misstros vara dikterade af önskan att gifva er ett smicker i utbyte mot ert ädelmod.» 
 
 
 
 
 252    »Åh nej», svarade Emilia med glänsande ögon, »det behöfver herr kaptenen alldeles icke frukta! När det kommer an på min man, tror jag blindt allt hvad vackert man vill säga mig.»    »Jag skulle då ha önskat att ni sett honom inför domarens pröf­- vande blick, sett med hvilket djupt lugn och dock med hvilken kraft han talade! Det var så enkelt, så slående och hans sista ord så stolta, utan prål, att de skulle hafva anstått er.»    »Min bästa kapten Geistern, jag glömmer totalt att vi varit fiender – jag anser er som en vän för det nöje, ni nu gjort mig. Nå nå, Majken har äfven tjusat mina öron med samma beskrifning, och hon har der- vid icke glömt att det var någon annan som i enkelhet, ädelmod och värdighet kunde täfla med min man.»    Kapten Geistern rodnade starkt.    »Jag kunde tyvärr icke uträtta något mer än erkänna min egen obe- låtenhet . . . . Men tillåt mig, medan vi ännu äro ensamma, att få tillägga några ord.»    »Gerna.»    »Nå väl» – han drog sin stol närmare den unga värdinnan – »det är måhända en stor frihet jag tager mig, ja kanhända alltför stor, men, vid Gud, det sker i den allra bästa afsigt . . . . Vid ett sådant fall tror jag det är bäst att nyttja så få omvägar som möjligt. Tror ni, min fru, att er makes affärer komma till fullt stånd med det kapital, som han i dessa dagar erhållit? Ni förstår, att då jag vänder mig till hustrun i stället för mannen, är det derföre . . . .»    Han syntes tveka.    »Så är det derföre att ni redan försträckt min man med penningar en gång och att ni nu vill hafva mig till bundsförvand att få göra det en gång till, sedan ni kommit till ert eget land. Är det ej så?»    »Och om det så vore», återtog han med den mest intalande och ­rörande hjertlighet, »hvad svarar ni då?»    »Mitt svar, kapten Geistern, är detta: I den händelse min man nå- gonsin i framtiden skulle förmås lyssna till ert välvilliga förslag, som jag dock måste säga er strider lika mycket mot bådas vår finkänslighet, så, för den möjlighet att så vore, kunde ni då utan skada för er sjelf . . . .»    »Det kunde jag. Min förmögenhet är icke stor, men den är solid; och ensam i verlden, har jag ingen utom mig sjelf att sörja för.»    »I detta fall, kapten Geistern – och det är icke svårt att se det man kan sätta lit till era ord – försäkrar jag er, att ifall alla min mans an- 
 
 
 
 
 253 strängningar blifva förgäfves, ifall han, ehuru det nu betydligt ljusnat, icke blir i stånd att hålla sitt hus vid makt, så skall jag i allt, hvad på mig ankommer, erinra honom om att en försonad fiendes väntjenst icke bör vara oss sårande att mottaga.»    »Jag tackar er och måste vara nöjd med detta . . . . Men som jag icke gerna vill lemna Svartskär utan att ha träffat herr Hjelm och jag derute i boden hörde att han snart återväntades, anhåller jag om er tillåtelse att ännu få dröja någon timma.»    »Ni får icke lemna oss på flera timmar. Min man reste tidigt på ­morgonen och icke långt bort – han är troligen snart tillbaka.»    »Jag tackar er för denna mer än förbindliga godhet, men jag har ­lofvat att äta middag i kapellgården.»    »Jaså», sade Emilla leende, »herr kaptenen har försonat sig med ­kapellpredikanten?»    »Då jag för några dagar sedan var der, värdigades han hedra mig med ett par vänskapsord, som tydde på en fullkomlig förlikning . . . . Dessutom är jag nu bättre i stånd att uppskatta hans egendomliga ­väsende. Jag är frisk, jemförelsevis lugnare till sinnes och kan passera som en åtminstone hjelplig åhörare.»    »Nå, då är allt på bästa väg. Och med så trefligt sällskap som löjt- nanten, ifall han är hemma, och det lilla förtjusande helgonet Thor- borg kan kapten Geistern ej få annat än en angenäm dag.»    »Fru Hjelm – tillåtes det mig att göra en ny fråga?»    Vid dessa ord delade sig den blekhet, som alltid låg öfver hans an- sigte, och den rodnad, hvilken efterträdde blekheten, blef så synbar att Emilia på förhand undrade hvad som skulle följa.    »En fråga, herr kapten . . . . låt höra den.»    »Hvarföre – kanske är det blott såsom främling jag finner denna egenhet så anmärkningsvärd – hvarföre benämnes kapellpredikantens dotter så ofta för helgonet?»    Inom sig tänkte Emilia: »Det har också jag undrat på någon gång!» men högt svarade hon med öfvertygelsens ton:    »Derföre att hon är det i förhållande till oss andra.»    »Besynnerligt!»    »Och det är ett högmålsbrott, herr kapten, att hafva minsta tvifvel derpå.»    Kapten Geistern syntes underligt nog ej besvara dessa ord, hvarken med något småleende eller förbättrande af det förut gifna korta svaret. 
 
 
 
 
 254 Han syntes lika begrundande som om han varit stadd i lösandet af något särdeles svårt problem.    »Ni väcker, herr kapten, sannerligen min undran genom att visa tveksamhet i en sak, hvarom hela orten blott har en mening, och det är så mycket mera oväntadt som det ju var Thorborg hvilken, dagen efter herr kaptenens olycka, i den svåra sjögången reste ut till Ufklip- pan.»    »För Guds skull» – kapten Geistern ryckte till – »dessa minnen, min fru . . . . Jag tror aldrig jag blir tillräckligt stark att utan sinnesskakning kunna tänka på en så förfärlig dag.»    »Förlåt mig, kapten Geistern – jag hade sannerligen icke bort vid- röra detta sorgliga ämne!»    »Jag har», återtog han hastigt, »en större förbindelse än min er­- känsla kan godtgöra för det besök ni vidrörde. Utomdess värderar jag mycket denna unga flicka, men det vill icke rätt behaga mig att man kanoniserar henne innan hon gått så långt genom lifvet, att hon blir värd en så vådlig ära.»    »På hvilket eget sätt herr kaptenen tager sig friheten att tala om Thorborg!»    »I hvad fall då eget? Det måste ni, om ni behagar, förklara!»    »Det är lätt förklaradt. Till exempel: denna unga flicka, som ni mycket värderar, att icke alls nämna kanoniseringen . . . .»    »Åh, jag förstår – ni vill säga att ni finner mina uttryck på en gång för förtroliga och för djerfva?»    »Det är kanske icke så utan det.»    »Men ni har orätt. Om orden fallit sig så öfver ett annat fruntimmer, hade de hvarken ansetts som ett slags majestätsbrott eller fått någon sådan tillsats, och detta är säkraste beviset på att ni alla, hela stranden, hela trakten sätter henne i en dager, som för henne sjelf slutligen gör det omöjligt att betrakta sig som en rätt och slätt menniska.»    »Ack, hon är den ödmjukaste och mest renhjertade af alla Guds ska- pade varelser.»    »Renhjertad, derom är intet tvifvel – men ödmjuk är hon visst icke.»    »Jag talar om Thorborg, herr kapten!»    »Jag också. Och jag vågar tillägga att den milda spira, som hon förer, gömmer – henne sjelf ovetande – en förklädd herrsklystnad. För denna unga, högtänkta och vackra själ vore lyckligt, om hon i tid stege ned från höjden och blefve rätt och slätt en god qvinna såsom många 
 
 
 
 
 255 andra, hvilka ej få heta helgon, i stället för att stå så der ensam och sväfvande uppe i skyn.»    »Aldrig», förklarade Emilia, »glömmer jag detta samtal . . . . . Får jag fråga om kapten Geistern någonsin talat om Thorborg med någon annan än mig?»    »Icke med någon annan än henne sjelf.»    »Och då har herr kapten vågat låta henne förstå . . . . .»    »Helt öppet har jag framlagt mina tankar i detta ämne, liksom i flera andra. Och likväl står jag till henne i högre och vidsträcktare skuld än någon här kan göra.»    »Hvarföre lönar henne herr kaptenen då på detta sätt?»    »Derföre att jag ej förmår löna henne på bättre sätt och derföre att jag för henne hyser en stor vänskap och ett djupt intresse. Jag vill icke i henne se en liten svärmerska.»    »Det är hon då alldeles icke», återtog Emilia, som nu började blifva lika mycket retad som intresserad af samspråket, »hon är lika upprik- tig som hon är upphöjd. Hon är gudfruktig, enkel, en hjelpande engel för alla – se der hennes signalement hvad karakteren beträffar; och har herr kaptenen gjort andra erfarenheter, så hafva de utan tvifvel blifvit framkallade af högst egendomliga förhållanden, som tvingat henne utom kretsen af sin vanliga tillvaro.»    »Tack . . . . Jag tycker om att höra den ena unga qvinnan så försvara den andra. Och tro mig, att icke heller jag skall glömma detta samtal.»    »Men vill ni också tro mig, herr kapten?»    »Den sista delen af era ord lånar verkligen en förklaringsgrund öfver den förra. Men jag lyckas icke att få hennes karakter så redig för mig som jag ville. Med brodern är det helt annorlunda. En mera rätt- fram och enkel själ kan man aldrig finna. I dag, i morgon, i öfvermor- gon, om ett år, om tjugu år skall han vara samma pligtens trogne slaf med samma hederliga hjerta och ärliga karakter. Hvarken med- eller motgång, det känner jag, skall bringa honom ur spåret.»    »Den skildringen har jag ingenting emot. Men låt mig nu höra hvad herr kaptenen säger om hans trolofvade – jag vet att hon är bekant.»    »Jag har sett mamsell Moss så litet, men det jag sett har visat mig af­ trycket af en ande nog stor att lämpa sig efter hvarje förhållande. En qvinna full af kraft, rättvisa och sann mildhet! Ifall hon blir löjtnant Guldbrandssons hustru, skall hon aldrig en enda gång sjelf känna sin öfverlägsenhet. Men han kommer kanske att känna den, och det skall 
 
 
 
 
 256 blott vara en hustru med sådana egenskaper som, sedan mannen fattat den öfvertygelsen, kan göra honom lycklig. Det tror jag för öfrigt att hon skulle göra hvilken som helst.»    »Minsann vill det icke synas som om kapten Geistern sjelf blifvit kär i Majken, ifall hon icke varit förlofvad.»    »Det tror jag ej. Hennes obeskrifligt, om jag så får säga, reella väsen tager bort den mysticism, som för mig måste åtfölja denna känsla.»    Emilia blef i sitt innersta slagen af en djup häpnad, kanske man till och med kunde säga smärta.    Hon hade obetänksamt – så tycktes det åtminstone henne sjelf – vidrört en punkt af obeskriflig ömtålighet. Var icke kaptenen enkling, sörjde han icke djupt sin unga maka och likväl röjde icke nu hans svar hvarken harm, fasa, förlägenhet eller ens missnöje.    (»Store Gud», tänkte hon för sig sjelf, »kunde en man så snart . . . . Nej, jag vill icke dö, om jag tror att Åke ens ett enda ögonblick antoge möjligheten att se någon annan efter mig . . . . Den här kaptenen har varit enkling i fjorton månader, och han tycker det vara alldeles ingen- ting att jag af lättsinne kunde tala så!»)    »Huru nu, min fru», återtog Geistern, »blir ni allvarsamt missnöjd för det att jag ur denna synpunkt icke vill beundra mamsell Majken? En sådan vän som ni måtte icke vara lätt att finna.»    »Det är nu icke fråga om det!» svarade Emilia rodnande.    »Men hvad var det då? Jag måste bekänna att jag gerna ville veta det.»    »Omöjligt . . . . Det låter ej säga sig.»    »Så låter det kanske gissa sig. Tillåter ni mig att försöka min skarp- sinnighet?»    »Försök!»    »Nåväl – måhända tänkte ni att jag med häftighet bort bortskjuta som den högsta omöjlighet blotta tanken på det der ämnet.»    Emilia blef ännu högrödare, men hon svarade ej.    »Jag tackar er – vid Gud gör jag ej det af hela min själ – för denna förtrytelse, som jag finner så vacker! Min Henrika tackar er också . . . . Men ni gjorde mig orätt, när ni föreställde er att svaret på er fråga in­ nebar mera än ett allmänt uttryck. Åtminstone kan ni vara förvissad att, då jag nästa år återkommer, finna mig lika obunden som i dag.»    »Det behagar mig . . . . Men jag visste ej att vi skulle få återse herr kaptenen nästa år.» 
 
 
 
 
 257    »Kan det», frågade han med en lätt grad af förlägenhet, »vara er oväntadt att jag återvänder till dessa stränder? Jag räknar mig minst lika mycket hemma här som i mitt nu så ensliga hem i Flensburg.»    »De orden tycker jag också om, och då får kapten Geistern lofva att också vara mycket hos oss på Svartskär!»    »Ja, om ni så tillåter, vill jag älska ert hem och lefva der mycket. Får jag vara nog uppriktig att öppet säga er att ni är en så förtjusande och älskvärd fru och ändå så mild och god, att ni i sanning förefaller mig som en solstråle! En vårfågels qvittrande tunga har icke kunnat tjusa mig mer än er röst, och hela detta besök har för mig varit obeskrifligt välgörande.»    »Och ändå», sade Emilia skalkaktigt, »ser ni nu för fjerde gången på klockan – akta er, kapten Geistern, jag misstänker att ni blott vill smickra mig . . . . Men se här ha vi då min man.»    Med obeskriflig förvåning märkte Hjelm vid sitt inträde den lätta ton och behagliga förtrolighet, som rådde mellan hans hustru och kap- ten Geistern. Han hade alltid fruktat detta möte och trott att Emilias högmod, retlighet och minnet af den föregångna djupa förolämp- ningen skulle gifva styng på styng åt kaptenens känslor. Men hennes gullgoda hjerta och lättrörda sinne hade genast slagit om vid kapte- nens första sorgsna och nedslagna förlägenhet. Hans beröm öfver Åke fulländade segern.    Visserligen hade hon under samtalets lopp känt liksom en och annan liten ryckning i tanken, påminnande om den flydda tid, då fru Emilia icke kände sig rätt säker i sin »värdighet». Borde hon egent­ ligen vara så god, så fri, så förlåtande mot den, som hon utan tvifvel skulle ha visat en kall afmätthet? Men det var henne omöjligt, då hon blef lifvad, att icke sjelf strö omkring sig lifvande fläktar. Och så blef hon sittande att språka med kaptenen liksom de varit gamla vänner.    Hos Hjelm deremot var förbindligheten och vänligheten resultatet af ett resoneradt ädelmod, blandadt med verldsmannens takt. Men det såg allt så fint och hjertligt ut, att kapten Geistern tog det för något ännu bättre.    »Jag har här haft», sade han, »en så lycklig timma som jag väntat mig att få den bitter. Fru Hjelm mötte mig som om hon på förhand vetat allt hvad jag lidit för denna olyckliga rättegång. Och som jag nyss sade henne, hon har för mig varit lik en solstråle. Mitt besök lemnar mig icke blott frid, utan hopp om kommande vänskapliga förbindelser.» 
 
 
 
 
 258    »Och du bör veta», tillade Emilia småleende, »att kapten Geistern har ett sätt att smickra, som gör att man förlåter dess öppenhjertighet . . . . Men nu lemnar jag herrarne ensamma en liten stund.»    Denna ensamma stund använde Hjelm att med lifliga färger upp- draga den lyckliga ställning, som huset nu skulle erhålla genom det in­ flutna kapitalet. Han var i den grad rädd att kaptenen skulle ytterligare erbjuda sitt biträde, att han allt hvad han kunde öfverdref sin säkerhet och sina förhoppningar.    Kapten Geistern förstod fullkomligt denna grannlagenhet och ­klandrade den ej – han skulle ha gjort detsamma sjelf. Men nog led han synbart, då Hjelm upptog den penningesumma, som han lånat för att betala hummerfiskrarne med, helt enkelt förklarande sitt nöje öfver att nu kunna återlemna; dock: Hjelms utseende var så bestämdt, att hvarje invändning skulle blifvit ansedd som en förolämpning.    »Och icke ett spår efter Holt?» frågade Geistern, i det han tyst emottog penningarne och återlemnade förbindelsen.    »Nej, allt igensopades med det bref, som Mörkömännen sände mig. Han har kommit öfver någorstädes i säkerhet. Dock hans tid blir väl en gång.»    »Jag tror detsamma. Men aldrig skall ett verkligt lugn komma till mig förrän herr Hjelm är lika lycklig som före min ankomst.»    »Vi äro alla, herr kapten, underkastade motgångar, och jag ser icke hvarföre jag derpå skulle blifva mera lottlös än andra. Dessutom har jag den lycka, som mången ville köpa emot stort offer.»    »Det är en stolt man, som säger dessa ord till mig, men, vid lif och ära, jag håller med er hvad det sista beträffar! En sådan hustru, på en gång en lysande skönhet och en ädelsten till hjerta och karakter, kan en man prisa sig säll öfver att ega.»    Hjelms ögon strålade. Han var rättnu lika förtjust öfver att höra Emilia prisas som hon öfver att höra allt godt om honom.    »Ja», sade han, »hon är en ädelsten . . . . Men hvad ser jag – herr kap- tenen tager redan till hatten.»    »Jag är väntad i kapellgården i dag. I morgon bittida reser jag der­ ifrån till Göteborg.»    Hjelm och Emilia, som nu återkom, ville icke envisas. Kanhända var 
 
 
 
 
 259 det äfven så godt att för närvarande stanna vid den punkt, dit det kom- mit.    Emellertid skildes de från kapten Geistern med känslor himmels- vidt olika dem, som de en dag ömsesidigt egnade hvarandra. Nu var det med särdeles aktning och all benägenhet till vänskap å båda sidor. 14. Afskedet från kapellgården.    »Seså, pilten min, nu skall vi inte sätta oss på sinkesölsbänken, utan raska på! Detta är riktigt helgedagsfest midt i veckan. Hoppsan så ­ljuflig den middagen är – det är gudskelof den allra sistaste jag lagar åt den danske skeppsbrytarn.»    »Men, kära moster, hvarföre är j så gladelig till gemytet för den sa- kens skull? Aldrig förr sa’ j hoppsan, moster, det jag kan minnas mej.»    »Nå, ha vi någonsin förr blifvit af med sådan en tungsam börda, som den här Dannemarks-tysken är? Har den karln inte haft ett så ge­ ment lag med sej, att vi blifvit liksom stöpta i förlisareform en och hvarendaste en? Och sådana konster och gudsförsmädelser och synda- register och historier han låtit komma i rörelse . . . . Se så, förgapa dej inte, din dumme spoling!»    »Men, kära moster, jag kan ju inte annat, när j tar till så bålstora lik- nelser.»    »Jaså, du vill ge ton att hålla med honom för att löjtnanten gör det! Men har han inte krånglat bort förmögenheten för en del och haft ­hederligt folk att i tankarna tänka på skampålen, och han har inte haft uslingar först att stjäla och se’n att rymma – för hvad orsaks skull skulle han skicka ut döda hustrun insydd i en säck med gullpengar att flyta på vattnet liksom Moses i lådan, som Faraos dotter fann på? Jo jo, min pilt, jag är något hemma i skriften, eftersom jag lefvat mellan presten och klockarn. Men tycker du att något fallerar i liknelse­- verket, så kan du sjelf minna dej på hur hela strandlaget gått i skaller­ gång från den ena gången efter den andra – jag menar att jag vet det för alla matsäckar jag lagat . . . . Till sist kan jag säga dej att han inte sagt lefvande ordet hvarken om helgulls-örhängena eller gumsens ­silfverklocka!» 
 
 
 
 
 260    »Nu kan j riktigt behöfva att dra anden, moster, annars kunde j råka till att tappa’n, så att j inte fick något godt af eran glädje.»    »Nå, du store kortmålare i Åbo, nu må det vara bevisadt nock hvad ondt han gjort, när du dristar dej fram med sådan näsvishet till mej! Det hade du aldrig gjort, om du inte visste att han kunde komma i hvarenda minuten och att jag aldrig, när han fins i huset, vill hvarken vara ond eller god . . . . Men det blir väl qväll på denna dagen med.»    »Han blir här i natt, moster, det kan j glä’ er åt.»    »Jaså, du visst det! Nå, så blir det morgon – då reser han partu, och då ger jag dej det rådet att plocka dej ur vägen för mej. För hvad det lider, så sätter du dej i fällan, och har tålamodet mitt tagit slut, så tror jag inte att du rosar marknan!»    »Det är en undersam sak med er, moster», sade Sven, i det han med en viss majestätisk vrede slängde pepparroten och rifjernet ifrån sig, »att j aldrig kan lära er begripa att tiden går, medan j står still!»    »Hvad menar du med det förnärmelsetalet, din enfaldige torsk­ lefverstrut?»    »Jo, moster, dermed menar jag regalt, att jag nu har blifvit tre år äldre, än när jag började fara med löjtnanten, och att jag håller mej sjelf i för stor respektering att längre ta emot era skällsords-skänka- ser! Skickar j derföre på mej det allra minsta i den vägen, så tar jag oppe’t och skickar’t som en boll rätt tillbaka på er. Nu vet j, om j inte förr vetat det, hvad Sven Dillhufvud går för! Och nu kan j rifva eran pepparrot sjelf, så får era gamla onda ögon förlusta sej i en tåre- press.»    Vid detta anfall var icke vidare att tänka på hvarken kapten Geis- tern, middagen eller något slags bevekelsegrund.    Moster Vivika tog i blinken slefven, som hon nyligen tagit ur sopp- kitteln, och innan Sven Dillhufvud fattades af en tusendels aning om det öde, som kunde förestå hans respekterade person, hade han fått sig tre à fyra slag kring kinderna och derjemte en hel störtsjö af de mest varierande – skänkaser.    Den ryktbare håtten hade ännu icke hunnit få ordet för sig, då Gud- mar kom ned och fick se sin Lom i sådan nöd.    Löjtnanten visste blott en utväg att stifta fred.    »Jaså, gamla Troll», ropade han skrattande, »du handterar Sven lik- som du handterade mig, då jag var pojke! Men se, Sven gör precist det­ 
 
 
 
 
 261 samma som jag gjorde: han skrattar åt qvinfolks-tukten. Det kunde du väl också begripa, gamla Vivika, att en sådan karl som Sven icke gör dig den glädjen att visa så mycken ondska som går i din gamla finger- borg en gång.»    Hvad det talet lisade skönt!    Och nu skrattade Sven så att han höll på att tumla omkring på golf- vet, allt medan han bedyrade att om det varit någon han estemerat, skulle han nock vetat ställa sej på den foten han borde stå – »men ­vettuger man vet hvad han gör, och han kan gerna förlåta en stackars gammal käring sitt ondskesinne.»    »Förträffligt!» berömde Gudmar. »Och du, Vivika, har nu sett att när vi karlar förlåta, så tala vi aldrig lefvande ordet mer om sådan strunt. Sven bryr sig icke ens om att taga ifrån dig den hjelp, han kan göra här i köket, när du vill vara beskedlig och medgörlig igen.»    »Det är ackurat som löjtnanten talte ur mej sjelf . . . . Se så, moster, nu ska vi gullegoa oss igen! Jag är inte något vidare ond på er, och bara jag nu får tvätta mej i syna, tar jag väl till pepparroten igen.»    »Bra, Sven – man ser att du är en karlekarl.»    »Hoppas att löjtnanten aldrig tviflat på’et.»    Först sedan Gudmar gått ut – han ärnade sig att möta kaptenen – kom gumman sig åter före.    »Jag kan säga dej, barn», yttrade hon med en viss högtidlig ånger- fullhet, »att ditt oppförande riktigt rört opp mej. Och jag vill derföre säga dej det här ordet, att de lönerna jag spart ihop – och de ä’ inte så små styfrar – ska bli dina, när jag lägger ihop mina ögon. Jag utkorar dej till min ärfvare till så väl pengarna som till sakerna i bägge kistorna, der jag efter hand samlat så litt om litt af alla slag . . . . Och nu bör du begripa att det alltihop blir full rigabalsam för det, som du fick på för- hand.»    »Jesses, moster, talar j rena sanningen? Vill j sätta’t i testamente med rena ord att Sven Dillhufvud är eran arfvinge, så vill jag också hålla er i värdering som om j vore min egen mor – och med det namnet skall jag kalla er, om j vill.»    »Nej, tack du, vi få allt hålla fort med mosterskapet, annars kunde folk komma på konstbesynnerligt tal om ungdomen min.»    »Jo, det kunde någon sticka åsta’ och försöka sej med näskastning åt er! Då vet j att j har en som kan försvara er – det har han både mod och makt till . . . . Seså, moster, låt oss nu famnta’s så vackert och fint!» 
 
 
 
 
 262    »Åh ja . . . kan det inte vara då . . . . din lille spelevink!»    »Vill j slätt inte, moster, att jag skall säga mamma?»    »Nej då . . . . det är så opprörande.»    Ett stycke från kapellgården mötte Gudmar kaptenen, i hvars åk­ don han genast uppsteg.    »Hjertligt välkommen ännu en gång till oss, min käre kapten Geis- tern! Jag kan blott beklaga att det är sista besöket.»    »Beklaga icke det, herr löjtnant! För mig, den öfverblifna spillran af ett dubbelt skeppsbrott, är det bäst att tvinga tankarne på nya före- mål.»    »Är det säkert att vi nästa år få helsa er vid våra stränder?»    »Om Gud bevarar lif och helsa, mötas vi då åter. Denna plats» – han blickade åt det rödmålade kapellet – »är mig för helig att jag icke än en gång skulle valfärdas hit. Men icke blott derföre . . . . det finnes ett annat förhållande, som med djup smärta och intresse håller mitt minne qvar här.»    »Jag gissar att det angår Hjelm?»    »Ja, jag kommer nu från Svartskär. Och ehuru jag derifrån medför ett herrligt intryck af personer nog upphöjda att icke låta den indi- rekta orsaken till olyckan umgälla följderna, så är jag i den grad be- kymrad för det unga huset och i den grad missbelåten med mig sjelf, för det jag ej följde er systers förnuftiga och milda förmaning om ett enskilt samtal med Hjelm, att jag aldrig skall finna någon verklig ro, innan jag får höra om det icke blir en möjlighet att hjelpa dem.»    »Kapten Geistern har redan visat sin allvarliga vilja, och måhända kunna vi framdeles på något sätt anordna den saken . . . . Men tillåt att jag fäster mig vid ett särskilt uttryck – kände Thorborg till detta så sorgliga ämne på förhand?»    »Öppet taladt, löjtnant Guldbrandsson, har er lilla älflika syster från början utöfvat ett visst välde öfver mig. Det kan dock lätt förkla- ras af vårt första möte. Hon är ett ganska enskilt och rikt begåfvadt vä­ sende, ehuru hon mot mig varit så der temligen sträng.»    »Hon sträng?» Gudmar rodnade . . . . »Men hvad har det i alla fall att göra med Hjelmska frågan?»    »Jag hade vant mig att höra hennes tankar, och jag kunde icke låta 
 
 
 
 
 263 bli att meddela henne angifvelsebrefvet, hvilket hon sjelf lemnade mig.»    »Ack, stackars flicka, nu förstår jag hvarföre hon var så förvirrad och bedröfvad aftonen före visitationsdagen . . . . . Ursäkta mig, kapten Geistern – men då ni icke var besluten att följa hennes råd, hvilka icke kunde vara annorlunda än, som ni sade, milda och förnuftiga, så var det orätt af er att inkasta i hennes själ detta tvedrägtsfrö.»    »Den förebråelsen är ej orättvis. Men ni kan lita på att hon fullkom- ligt förstår konsten att försvara både sig sjelf och sina satser. Aldrig, vid lefvande Guden, har någon menniska sagt mig så skarpa sanningar, men jag aktar henne icke mindre för det – tvärtom.»    »Skarpa, kapten Geistern, är troligen icke rätta ordet. Men san- ningen, då vi ej tycka om att höra den – och det tror jag att vi sällan göra – förefaller oss alltid skarp. Jag fruktar att ni något underkänner hennes verkliga värde.»    »Var lugn, var lugn! Jag bedömmer henne annorlunda än ni alla, men åtminstone i mina egna ögon underkänner jag visst icke hennes värde . . . . Ah, se nu äro vi framme . . . . . och här kommer herr kapell­ predikanten sjelf ut på trappan.»    Herrarne sprungo ur åkdonet.    Gudmar var icke rätt ense med sig sjelf om han skulle vara belåten eller missnöjd med det sätt, hvarpå kaptenen vidrört sina tankar om Thorborg. Han föresatte sig dock att icke vidare tänka på saken, tills han talat med Majken. Emellertid sprang han förut in, under det kap- tenen, med utseendet af en gammal, visst icke illa sedd bekantskap, skakade värdens framräckta hand.    »Tack, kapten Geistern, för att kapten återkom! Sednaste besöket var så kort, att jag ej hann säga många ord om vårt samtal deruppe på son mins rum. Men hufvudmeningen är att, innan herr kaptenen för sista gången stiger öfver tröskeln, säga att jag ofta är en gammal het­ lefrad narr och således . . . .»    »Nej, vid Gud, jag tillåter icke ett ord vidare, och jag försäkrar herr pastorn af fullkomligaste öfvertygelse, att hvad som då skedde var till alla parternas bästa» . . . Men en annan sak deremot vill jag motsäga, den nemligen, att det skulle vara sista gången jag inträder i kapellgår- den. Tvärtom är jag förvissad att kapellets herde och hela dess omgif- ning på Guds makt lefver och regerar ännu nästa år.»    »Se så der, herr kaptenen har ju blifvit en hel menniska . . . . Stig nu 
 
 
 
 
 264 in och låt oss tömma min sista konstantiabutelj, som dotter min icke blygdes att röfva ifrån mig för resan till Ufklippan, men som hon lyck- ligtvis hade med sig hem igen.»    »I dag skall jag icke heller försmå den, herr pastor, och vid mitt nästa besök lofvar jag medföra en passande uppsättning åt källaren. Emellertid får jag ju göra början genom en liten sändning från Göte- borg. Bedröfva mig ej med ett afslag!»    »Sådant skulle illa anstå den kristliga ödmjukhetens apostel . . . . Nå, nu äro vi framme vid förmaket . . . . Jag trodde dotter min var här . . . . Lammet, lammet – hvar håller du till?»    »Är det mamsell Thorborg som skall uppbära den benämningen?»    »Ja, har kapten Geistern något att anmärka emot den?» frågade Thorborg, som med en fin rodnad och en glad blick kom in från ­matrummet.    Kaptenen bugade sig.    »Om jag kunde minnas att jag under våra många strider en enda gång fått behålla segern, skulle jag kanhända ha lust att ånyo pröfva mina vapen, men nu anser jag bäst att redan på förhand nedlägga dem.»    Vid detta svar spände kapellpredikanten upp både ögon och öron.    »He . . . . hvad hör jag . . . .»    »Kära pappa, vi skulle ju gå till bordet nu?»    »Det har jag ingenting emot. Men vid de gamle gudar och den store Bullar-oxen, var det icke trefligt och lustigt att just ulfven skulle be- klaga sig öfver lammet . . . . bra, dotter min . . . . det är bättre så, än om det varit tvärtom.»    »Men, kära pappa, svarade den unga flickan småleende, »nog kan pappa föreställa sig att kapten Geistern och jag icke alltid kunnat lefva på fredsfot. Tvärtom ha vi haft så mycken olikhet i åsigter, tankar och känslor, att vi icke kunnat vara tillsammans utan att dessa kantigheter kommit i beröring med hvarandra.»    »Allt bättre och bättre! Mitt lam blir slutligen en verklig Thorborg, som försvarar sin borg.»    »Ja, var förvissad att hon har mod nog till det!» inföll kaptenen.    »Supen kallnar, mina herrar!» ropade löjtnanten från matrummet.    . . . . . . . . . . Denna gång skola vi likväl icke skildra middagen på ka- pellgården. Vare nog sagdt att Thorborg utvecklade ett helt och hållet nytt behag som värdinna. Hon var liflig, artig, uttalade sina meningar 
 
 
 
 
 265 med bestämdhet, men inlade ej i denna något, som i minsta mån gaf tillkänna att hon med den qvinliga älskvärdheten förenade högre pre- tentioner.    En synbar belåtenhet återspeglade sig också på alla bordsgästernas ansigten.    Denna gång förstod kapten Geistern äfven att höra på sin värds ­upputsade historier, och genom att sjelf berätta ett par från sitt sjölif gjorde han gubben i den grad nöjd och bevågen, att han tillät sig »sup- ponera» att han och kapten Geistern vid nästa möte skulle komma att ingå en fullkomlig vänskapstraktat.    Men efter middagen hade kapellpredikanten först middagsluren och sedan predikan att tänka på. Det var lördagsafton.    Kapten Geistern skulle, såsom vi redan nämt, stanna till följande morgon, men han trodde sig icke blifva färdig så tidigt som löjtnanten, hvilken skulle till Qville kyrka för att träffa sin väna mö.    Löjtnanten var icke heller å sin sida särdeles angelägen om sällskap.    Ensam kunde han rida så fort han ville, och han var mäkta ängslig för detta nästa möte. Också gaf han sig åstad tidigt på morgonen, ty aldrig kunde han fort nog få den öfvertygelsen, att han fått riktig för- låtelse för sin märkvärdiga kraftyttring att både motstå hennes förslag och meddela henne alla skälen dertill.    Emellertid hade ångern ej haft någonting att bestyra med honom, utom för så vidt att han gjort den dumma resan till Göteborg – och på det hela var den icke heller någon dumhet: den påskyndade bestämdt kontrollörstjensten och förvissade honom dessutom att han kunde lita på sig sjelf att aldrig svika sina ingångna pligter, hvilken frestelse än före­stod honom.    Kapellpredikanten hade tagit ett hjertligt farväl af gästen, innan han gick till kyrkan, dit de följdes åt, emedan kaptenen, som likväl redan varit der tidigt på morgonen, troligen ville dröja qvar utanföre och ­afvakta folkets ingång.    Under denna tid satt Thorborg ensam i förmaket, der hon hade sina ögon fästade ömsom på vägen, ömsom på vägguret.    Men det var väl flera i dag som tänkte på den bortresande än Thor- borg. 
 
 
 
 
 266    Vivika stod som bäst i köket och höll en straffpredikan för sig sjelf öfver att hon så underkänt klockarns spådomsgåfva angående »tyske- danskens» hedersamhet.    Icke hade hon erhållit »helgullsörhängen», men deremot smekte hon med icke tvetydig förtjusning fem stycken blanka specieriksdalrar – och kunde icke de blifva guldörhängen, så visste hon ingen råd.    Dock, när hon tänkte på den stora planen att sätta upp testamente, vore det kanske illa att förspilla en sådan fastighet. Och se’n kunde det nog vara roligt att hålla »sölfverrullen» för Svens ögon, om han någon gång skulle fela i ödmjukhet och höflighet. För resten behöfde det inte bli någon hemlighet i bygden att jungfru Vivika hade mynt nog att skaffa sig både ett och två par örhängen, om hon ville.    Hon vägde skatten af och an i händerna, tills hon blef så rörd att hon utbrast:    »Stackarn kunde gerna fått middag på fallrepet! Se’n han börjat bli folk och en sannfärdig menniska, har jag inte något vidare ondt till honom. Och jag hoppas att, när han kommer hem i sitt land igen, de inte gör honom något illa för det han släppte fartyget och folket på Hakonbrottet. Ja gu, svär jag på att det var de dumma fyrtändarna, de latingarna, som inte höll ljuset rätt åt honom! Nå nå, om en kunde tänka sej att en vågade tala till vår Herre på ordspråk, så kunde en allt vilja fråga hvad det skall vara för nytta till att ställa klippväggar under vattnet, liksom en inte hade nog af den varan ofvanpå . . . . Fem specie­ riksdalrar gör mej tjugo riksdaler riksgäld, sa’ pastorn, och hvar riks- daler gör tre plåtar eller fyra tolfskillingar eller sex daler . . . . jag tycker mest om att räkna i daler: det ger så mycket å sej. Och när det nu blir en så svåra mängd, kunde jag sätta ut dem på ränta. Jag får tala vid klockarn om den saken. Han har hufvud och har skött pastorns pen- ningeaffärer i mång herrans år.»    Thorborg flög upp.    Ett bäfvande slag i hjertat förkunnade henne att det kom någon i förstugan. Gudstjensten var således börjad. Psalmerna droge nog ut; och om predikan var kort, så voro kungörelserna så mycket längre.    Och åter bäfvade det till i den unga qvinnans hjerta – hvarföre skulle hon just tänka på detta? 
 
 
 
 
 267    Hon hade ärnat taga något göromål för sig – hon var alltför redlig att vilja låtsa läsa i postillan, som eljest upptog henne vid denna tid, då hon ej var i kyrkan – men hon fann intet annat göromål än det lönlösa att söka fundera ut hvarföre hon ville hafva ett sådant.    Nu inträdde kaptenen.    Under föregående dagen hade hans färg haft en viss friskhet, men nu hade den återtagit sin vanliga blekhet, och han syntes dertill starkt upprörd.    Thorborg fann nödvändigheten att tala först.    »Skulle icke kapten Geistern vilja hvila en stund på sitt fordna rum före afresan? Jag tycker det ser ut som om det behöfdes.»    »Nej, jag tackar er – hvilan är icke god för mig. Dessutom är gången af min resa bestämd på förhand. Om en timma måste jag vara ute.»    »En timma!» tänkte Thorborg, och en ny tryckning lade sig öfver hennes själ. »Hvad skola vi säga hvarandra under en hel timma . . . . Men jag oroar mig utan skäl – han har väl något att bestyra på sitt rum.»    Liksom han besvarat denna tanke, sade han:    »Jag skall titta åt deruppe om jag glömt något. Sedan, om ni tillåter, vill jag bedja er skänka mig ert sällskap denna sista stund af vår sam- manvaro.»    Thorborg böjde hufvudet . . . . . . . . . . . . . . . . . . . . . . . . . . . . . . . . . . . . . . . . . . . . ..........................................................................    Under det kaptenen var borta, höll den unga flickan oupphörligt sina ögon riktade på klockan – och så märkvärdiga minuter hade hon förr aldrig räknat: de skredo med snäckans långsamhet och flögo ändå med vindens snabbaste vingar.    Hon kände att hon framdeles mången söndagsförmiddag vid samma tid skulle tänka på dem.    Då visaren skridit fram mot elfte minuten, gick det åter i trappan.    Och nu lät Thorborg sina ögon hvila på det mörka höststycket ­utan­före fönstret.    Då kaptenen kom in, betraktade hon det ännu; och hon betraktade det äfven, sedan han satt sig bredvid henne.    Detta skedde ej derföre att hon ville låtsa en distraktion, som hon ej kände, det var helt enkelt så, att smärtan öfver detta afsked frampres- sade en tår ur den stackars Thorborgs ögon och att detta förrädiska tecken borde döljas. 
 
 
 
 
 268    »Ni ser åt kapellet» – sade han – »jag vet nog hvem ni tänker på.»    Nu hade hon velat gömma sig ända ned i jorden hos den, vid hvil- ken han trodde att hennes tankar dröjde.    »Var ni ej i ert sinne hos min Henrika?» frågade han vekt.    »Nej . . . .» stammade Thorborg.    »Men hvad begrundade ni då så djupt? Ni hörde ej att jag kom.»    »Jo, jag hörde det.»    »Och ville ändå icke vända er?»    »Ursäkta mig . . . . det var ingen uppsåtlig oartighet.»    En kort tystnad ingick.    Den bröts af Geistern, som återtog:    »Jag har i dag – äfven under mina besök deruppe på tempelgården – mycket tänkt på vår korta, men innehållsrika bekantskap. Den är blott två månader gammal, men den har varit så ovanlig, att den ej kan ­glömmas . . . . känner ni det äfven så?»    »Naturligtvis – särdeles efter vårt sista möte på strandvägen för några dagar sedan.»    »Jag skulle mera älskat att höra er säga: ’Naturligtvis, emedan vårt första möte liksom afgjorde den saken!’»    »Nej, så borde jag icke svara. Jag handlade vid det tillfället helt och hållet efter den instinkt, som man ofta i vigtiga ögonblick ledes af och om hvilken jag tror att den nedstiger ofvanifrån. Icke anade jag hvem jag skulle träffa! Jag kom af vanlig menniskokärlek.»    »Förstås – men när ni kände igen mig . . . .»    »Nu är det ju ni sjelf som för samtalet på detta ämne, hvilket vi borde bannlysa.»    »Det är blott för afskedets skull . . . . Och när ni kände igen mig?»    »Ja, då handlade jag ovilkorligt efter den instinkt, som Gud nedlade hos mig. Hvad jag tillät mig var ett vågadt försök, kanhända djerft för en ung qvinna. Men när man tror fast på Gud och på de krafter, han förlänar oss för vissa ändamål, då äro vi ej rädda. Jag måste rycka er från smärta till smärta, om jag ville återgifva er begäret till lifvet. Ni kan ej klandra mig härför, hoppas jag?»    »Nej, det skulle jag i sanning icke våga. Det var mod, själsnärvaro, ädelhet, framför allt en öfverspänd tro. Men, som ni sade, djerft var försöket.»    »Jaså, ni fann likväl något att klandra dervid? Jag ville ej ha trott det.» 
 
 
 
 
 269    »Att kalla handlingen vid dess namn är ej att fråntaga den dess värde och nytta, se’n då att klandra den.»    »Men begrip då» – någonting harmfullt rörde sig inom Thorborg – »begrip då att jag handlade af Guds ingifvelse. Jag beredde mig dertill genom bönen, och således är det endast en blind menniska som ser djerfhet i mitt förhållande. Sjelf begagnade jag ordet djerf, men blott i den meningen att utgången kunnat visa sig farlig.»    Under denna förklaring stego kindens rosor upp i högsta karmosin- färgen, och de sköna blå ögonen erhöllo ett uttryck så nytt, att Thor- borg aldrig skulle ha känt igen sig sjelf, om hon fått se sig i spegeln – så blixtrade de af mångahanda ingifvelser.    Kapten Geistern betraktade henne med blickar, som under tiden också erhållit något blixtrande.    »Guds död, jag är sällsamt betagen i ert försvar!»    Thorborg teg, men liksom i häpnad öfver sig sjelf.    »Ni lilla märkvärdiga varelse, ni skall nu nödgas erkänna att jag hade rätt deruti, att ni känner er klämd och besvärad i helgonskruden. Det måtte vara rätt behagligt att emellanåt få lossa på den?»    »Ja, kapten Geistern har rättnu öfvertygat mig om att hela mitt lif intilldess vi träffades varit en villa. Säkert är att ingen menniska förut låtit mig erfara att jag kunde känna vrede, som jag nu med blygsel till- står att jag gjorde.»    »Ser ni! Hade vi blott tid, skulle vi nog hitta flera fel.»    »Herr kaptenen vill då med all makt att jag skall hafva godt om fel?»    »Ingenting till öfverdrift! Men kännedomen om att ega svagheter är alltid nyttig . . . . Ni trodde er säkert aldrig kunna blifva ond.»    »Nej – jag hade heller aldrig blifvit det, om jag icke lärt känna kap- ten Geistern.»    »Nå, hvad är mindre att vara stolt öfver än en opröfvad dygd.»    »Det är sant.»    »Medan vi tala om pröfningar i sådan väg, är jag viss att ni heller aldrig pröfvat er från en annan sida. Ni har visst icke kunnat föreställa er att ni vore i stånd att förkläda sanningen för er sjelf eller andra?»    »Nå, det måtte väl herr kaptenen icke påstå att jag gjort?»    »Låt mig först försäkra, att det var himmelsvidt skildt från min me- ning att vår sista sammanvaro äfven skulle få sin del af dessa retsamma ämnen! Men skulle ni icke vilja antaga att någon instinkt äfven dervid- lag är driffjädern?» 
 
 
 
 
 270    »Det är möjligt . . . . Men beviset på den nya anklagelsen?»    »Det gör mig ondt att ännu en gång vidröra den der obehagliga morgonen, då ni för era vänners skull fann min flyttning så nödvän- dig.»    »Vänta . . . .» inföll Thorborg, och liljorna trädde nu i karmosinfär- gens ställe . . . . »herr kapten har ju redan under vårt förra samtal för- klarat att jag då leddes af ett såradt högmod.»    »Ja, men jag förteg hvad jag nu vill tillägga, att ni icke försmådde ­ikläda det en rättrådighetsdrägt, som var beräknad att till och med för era egna ögon skyla sanningen. Er far, er bror, som ni åberopade, ­blefvo båda häpna öfver att ni visat denna oväntade raskhet. Jag blef det sjelf, ty qvinnorna pläga eljest med mildhet skydda hvad de en gång börjat skydda . . . . Märk nu – om vi summera det enkla förhållan­ det, så få vi ihop den oväntade slutföljden, att samma qvinna, hvars gudsfruktan anses såsom icke blott en prydnad, utan en inom henne verkande kraft, tog sin egen sårade känsla, smyckade den med alla sköna former af pligtens stränghet och satte den sedan utan tvekan i den goda och rätta känslans ställe, den nemligen som innebär und­ seende, urskuldande och barmhertighet, gudsfruktans tre första dyg- der.»    »Denna gång, kapten Geistern, kan ni hafva både rätt och orätt; men ni måste tro mig, då jag säger att min far redan förut nämt detta ämne för mig, det vill säga redan innan . . . . innan ni kom hem.»    »Men ni nämde det ej till mig, förrän ni blef varm i striden? Akta er, ni snärjer er – er far hade ingenting med det der att göra . . . . Men nu kan det vara nog. Visa mig nu att ni är kristligare stämd, och gif mig er hand till bekräftelse på att ni förlåtit min dristighet! Ni har så länge herrskat öfver mig, att ni icke bör misstycka att jag i en ringa del utta- ger skadestånd.»    »Se der» – Thorborg framräckte med en blyg och behagfull rörelse handen – »ni kan vara viss att icke blifva glömd, så länge jag har minne!»    »Det der var icke riktigt godt.»    »Hvarföre icke? Jag tänker att vi under vår lefnad alltid måste råka ut för några motgångar. Det är icke nyttigt att hafva en jemn med- gång.»    »Och bekantskapen med mig», inföll kapten Geistern, »var en så­ dan der motgång, hvarmed Gud pröfvar de sina?» 
 
 
 
 
 271    Thorborg teg.    »Lilla hycklerska, att ni skall reta och plåga mig så i sista minuten! Innefattar icke kristlighet äfven ödmjukhet?»    »Jag är ödmjuk!» svarade Thorborg med nästan hämmad andedrägt.    »Ja, så länge allt i naturen hyllar er, ifrån menniskan till djuren. Det är ganska lätt att vara ödmjuk på det sättet.»    »Ni kan tro mig ändå, kapten Geistern, att jag är mer ödmjuk än någon annan ung flicka skulle vara i denna ställning.»    »Någon annan ung flicka under detta förhållande kan jag ej tänka mig.»    »Hvarföre det?»    »Derföre att ni från början till slut innehaft en ställning, som ingen annan än ni kunde ha. Tager ni mig händelsevis för en man, som aldrig förr umgåtts med fruntimmer, då bedrager ni er mycket. Men med er har jag glömt den vanliga tonen. Hvarföre var ni olik alla andra?»    »Må det nu vara nog, herr kapten! Vi ha utan tvifvel hunnit så långt vi ärna gå. Dessutom är det icke billigt att jag upptager era sista tankar, när ni skils härifrån.»    »Det hoppas jag att ni heller icke tror», yttrade kaptenen med en hastig rodnad, »ty det skulle förråda en ännu mer oväntad egenskap.»    »Ja, förmodligen egenkärlek . . . . Men tro nu icke mer och leta för Guds skull icke upp mera ondt om mig, utan föreställ er för omvex- lings skull att det är ert eget retliga blod som jemt sträfvar efter strid. Jag vet nu genom era ihärdiga upplysningar att jag eger flera fel än jag förut trodde. Trösta er med det, och tag nu emot min hand, som ni nyss begärde till fredstecken – vi ha ju icke så långt qvar att vi icke skulle kunna hålla fred. Och då vi nu gå att hvar för sig fortsätta vår ­lefnads väg, så låt oss välsigna den för hvarandra ömsesidigt, i stället för att endast gifva förbittrande minnen!»    »Nå, ni trolska varelse, vill jag annat än välsigna er, jag? Nu hand- lade ni utomdess så vackert, att jag måste säga er att det är ganska möj- ligt att ni, innan jag kom till era klippor, var långt fullkomligare än jag haft den djerfheten att tro, emedan jag måste uppfatta er från ert för- hållande till mig. Och jag kunde våga svärja på att ni aldrig varit så lite god mot någon.»    »Ja, det är verkligen sant!» utbrast Thorborg. »Men det är derföre att ni . . . .»    ». . . . varit så motsträfvig? Nå, ni vet att jag är en hård man, och det 
 
 
 
 
 272 skall icke skada oss att åtskiljas för en åtta à tio månader, något mer eller mindre. När jag återvänder, komma vi måhända bättre öfverens.»    »Det fäster jag mig icke vid som någon bestämdhet, kapten Geistern!»    »Hvarföre det?» Kaptenens nyss så glänsande blick höljdes redan af ett lätt moln.    »Derföre att då man en gång fått vana på olika meningar, så uppstå de utan att man sjelf vill det. Vi behöfva ju blott komma i beröring med hvarandra, så känna vi oss mindre goda.»    »Men på det viset», yttrade Geistern häftigt, »vill ni ju säga att om vi lefde rätt länge och förtroligt tillsammans, skulle vi i grunden för­- derfva hvarandra. Af det här vill det synas mig som om vårt tilltänkta fridfulla afsked skulle gå i qvaf.»    »Kors i guds namn», afbröt Thorborg häpen – »klockan som är tre qvart till 12!»    »Den går för fort.»    »Nej, klockaren ställde den i dag morse och gudstjensten rättas efter den.»    »Nå, skall jag då nödvändigt vara ute, innan gudstjensten slutar?»    »Nej, visst icke, om ni icke sjelf önskar det.»    »Ni vill bestämdt än en gång vara af med mig? Nåväl» . . . . . han reste sig upp.    »Bästa kapten Geistern, säg mig icke något elakt i det allra sista!»    Thorborg kämpade med sin rörelse.    »Det var ni sjelf som påskyndade mig, och klokt var det. Ty vårt samtal må vrida sig hur som helst, så fängslar det mig alltid qvar, och jag bör icke nu längre gifva vika för den frestelsen.»    »Är det med så lättsinniga ord vi skola skiljas?»    »Lättsinniga – nej, vid Gud, det voro de icke! Och hör nu ett par andra ord från min själs innersta djup . . . . Tack för allt hvad ni varit för mig! Ni har gjort mig långt mera godt än er bror, som räddat mitt lif. Lifvet är ej svårt att afstå från, då det icke synes hafva mer att gifva. Men ni blef för mig detsamma som ett nytt lifselixir. Droppe efter droppe har ni gjutet annat blod i ådrorna. Det var icke helgonet som åstadkom detta underverk: det var den lilla älfqvinnan som hade så många resurser, att hon knappt behöfde välja för att finna någon nyt- tig, om nyttan också icke visade sig för stunden. Vill ni antaga dessa uttryck som bevis på att ni icke behöfver ångra det goda, som ni gjort främlingen?» 
 
 
 
 
 273    »Kapten Geistern, kapten Geistern, jag vill uppriktigt tacka Gud derför att det lyckats!»    »Tillåt, mig nu att till afsked få kyssa båda era händer . . . . . Må Gud beskydda er till min återkomst . . . . Ni får icke glömma mig – jag skulle icke uthärda det!»    »Nej», hviskade hon, »det sker icke heller . . . .»    Nästa sekund var kaptenen ur rummet.    Thorborg trodde att hon borde följa honom ut, men hon förmådde det ej. Och Vivika var den enda som representerade husets gästfrihet för den bortfarande. 15. Hvad lots-far hade hört i kyrkan.    Det var den första Maj.    Fem månader hafva gått in i och åter ur tiden, sedan vi lemnade våra vänner kring Bottnafjorden. Men ingen enda af dessa månader ha för- svunnit spårlöst.    Aldrig besannas de ofta upprepade orden att »dag kommer och dag går, och ändå står allt still.»    Det vore väl för de otåliga, som så klaga, om allt stode still. Men redan deruti att det otaliga knotet tilltager, detta sakta gnagande på egna ben, visar sig att stilleståndet ej finnes till. Och det är illa att icke räkna förändringar i annat än det, som tilldrager sig i det yttre lifvet, då det inre, om det egnades en fullkomlig uppmärksamhet, skulle gifva så många skördar af både välgörande bekymmer och välgörande för- hoppningar.    Mången torde säga: Bekymmer finnas nog – man behöfver ej leta efter dem.    Jo, man behöfver det – ty icke sällan är fallet att vi bekymra oss öfver små ting, medan de stora, som ligga oss helt nära, liksom i flyk- ten kastas en duk öfver, för att somna i glömska, om de vilja och kunna. Men de akta sig att somna: de växa i stället under täckelset; och när så händelsevis, då de små bekymren bortdunstat, vi komma att rubba den öfverkastade duken, finna vi med förfäran att vi förbisett 
 
 
 
 
 274 det stora för det lilla, och då erfordras kanske årslång kamp och års­ lång kamp igen, innan vi komma till slut på de bekymren, och detta allt under det tiden – stått still.    Hvar och en ser de vexlingar, som rulla omkring utanföre den kroppsliga hydda, der vår ande en tid är bofast.    Men hvem ser anden sjelf, hvem ser dess tillstånd? Då den visar sig i någon af sina paraddrägter, bär den upp sig så som det anstår den på- tagna drägten. Men då denna är aflagd och anden åter erfar hela vällus­ ten eller fasan af sin trygghet att slippa öppna för främmande, hvad tager den sig då allt till?    Det torde vara så godt att icke forska efter dess färder på den rast- lösa tankens vagn, der det både går rättfram, baklänges och rundtom­ kring, tilldess något ogenomträngligt kaos reser sig liksom en mur och kommer vagnen att stanna af sig sjelf.    Då det sedan blir dager, märkes tydligt att vagnen, som varit fullastad med alla slags lidanden och bitterheter, mistat något af sin tyngd. Väl- signadt vare då detta kaos, ur hvilket en hand stack fram och tog bort det öfverflödiga! Det som finnes qvar blir de välgörande bekymren, af hvilka sedan i sin tid kunna inbergas välgörande förhoppningar . . . . . . . ..........................................................................    Bottnafjordens lösta böljor dansade nu i vårlig dans kring sina gamla bräddar. De lodrätt stupande klipporna, okufliga värn mot de väldiga höstvågorna och vinterns snömassor, fingo nu i sitt lugna all- var hålla till godo att de små gröna vågorna lekfullt uppkastade sitt skum på den skrofliga ytan, medan vårfåglarne sjöngo sina frihets- sånger öfver deras hufvuden, strandbarnen letade efter mossa i deras skrefvor, småfiskarne plaskade i brynet vid deras fot och båt efter båt gled fram mellan det klippbeströdda vattnet för att med irymda segel följa sina föregångare, som redan hunnit den stora hafsbanan.    Huru hade det varit från höstens slut till vårens början för de vid Bottnafjorden bosatte?»    På Gläborg »stod allt still» – det vill säga att det var blott i det inre som smärtan der lefde, nu som förr bekämpad af tvänne modiga qvin- nor, medan äfven mannen stod still i sitt eviga gnat på hustrun och i sin eviga envishet mot sitt Majblomsters alltid anade, men aldrig uttalade önskningar. Men äfven i Moss’ inre fanns liksom en gnagande tand. Skulle hans dotter dö ogift – för hvem hade han då sträfvat? Lång och 
 
 
 
 
 275 ödslig blefve då ålderdomen . . . ingen son, och ingen måg – fattigdom öfver öronen midt i öfverflödet!    På kapellgården stod det också still. Vivika och kapellpredikanten lefde efter kapten Geisterns afresa i den mest eniga oenighet. Gudmar var ständigt på resande fot. Thorborg gick mild, fridsam, tröstfull och uppmuntrande som förr till alla sina fattiga och alla sina vänner. Men hos hvar och en tärde bekymret.    Kapellpredikanten såg med öppna ögon att hans »lam» fått ett sår i hjertat, om hvilket ingen kunde tala, samt att sonen icke mera såg så glad ut, då han under de långa söndagsaftnarne efter återkomsten från Qville kyrka gick fram och åter i det lilla sällskapsrummet.    Gudmar kände ett stygn, som icke ofta ville släppa honom, för det vigtiga samtals skull, han på hösten haft med Majken och som han dock ingenting kunde göra vid. Omöjligt var det att blifva köpman, men möjligt deremot var att han aldrig skulle slippa grubbla öfver att han i motsatt fall kanske genast kunde ha blifvit gift med den qvinna, som han allt mer och mer älskade och hvilken aldrig med ett tusendels ord syftade på detta möte, hvilket så mycket mer grämde Gudmar som det gjort slut på allt ljufligt tal om tiden för giftermålet. Hände det honom någon gång att syfta ditåt, svarade Majken ingenting. Skämtet och förhoppningarne hade tystnat.    Och Thorborg? Ja, Thorborg – var hon lottlös? Bad hon nu så ostörd af egna rörelser som fordom för de arma själar, som hon trös- tade vid deras utgång ur lifvet. Nej, hon hviskade nu mången gång men så sakta att blott de kunde höra henne: »Bed för mig deruppe!»    Och till och med Vivika hade sitt kors att bära på, fastän hon syntes vara till för att blott förtreta sig sjelf och andra. Emellan uppehållen vid spisen och spinnrocken var hon bittert bekymrad derföre att hon såg huru hennes husbondfolk, som hon i grunden så högt älskade, icke voro sådana »invärtes» som de syntes »utanpå». Dessutom hade hon också en naggande oro för de fem specieriksdalrarne. Ännu var icke beslut fattadt om de skulle lånas ut på ränta eller ej. Kanske kunde klockarn låna ut dem till någon person, som icke var »litandes på». Emellertid lågo de räntelösa i kistlerken – det var för brydsamt, och så mycket mer brydsamt som hon icke heller bestämt sig i testamentsfrå- gan. Sven var icke alltid hvad han borde vara för att vara värd en sådan bålelycka. 
 
 
 
 
 276    Återstår Svartskär.    Då personer höra omtalas att en bekant länge legat i någon tärande sjukdom, får man ofta höra det yttrande: »Är det ännu icke slut – kors, lefver han ännu? Hur är det möjligt att han kan hålla ut . . . . det är ett verkligt underverk!»    Besynnerligt nog yttras samma ord öfver ett handelshus, om hvilket man, efter den stora sjukdomskrisens förvandling till en envis tvin- sjuka i stället för ett slag knall och fall, dagligen väntar underrättelse angående den totala upplösningen . . . »Hur hänger detta egentligen ihop? Nu måtte det väl snart vara slut . . . . Det är orimligt att det så länge kunnat hålla sig uppe – men nu sjunger det ändå på sista versen.»    Efter den osaliga rättegången, som kostade vår unge köpman så otroligt mycket, hade hans lilla skepp först drifvit mot bränningen, men sedan, såsom det för andras ögon tycktes, blifvit hjelpt så pass att det borde komma i farten och svaja upp igen.    Men sjelf visste Hjelm huru otillräckligt stödet varit – de små läck- orna blefvo aldrig botade.    Snart visade sig också att skeppet ej skulle komma i gång.    Och så börjades denna långpina, som blott kan begripas af dem, hvilka sett sitt eget lefnadsskepp i vådlig fara . . . . . Skall någon an- strängning lyckas – skall det komma upp, eller skall det blifva till vrak och alla våra förhoppningar till spillo?    Detta vägande är det som mest tar på lifsmärgen. Det står still i det yttre, det står still så länge att menniskorna blifva otåliga. Den pin- samma spänningen blir till slut olidlig.    Hjelm hade nog fått vinkar att låta skeppet falla af sig sjelft.    Man kunde sedan arrangera som brukligt var. Men han teg och grubblade. Så gjorde han äfven då kommissionshandeln försvann och alla stora affärer som skuggor ilade förbi honom.    Och nu, då våren var kommen och hans magasiner och lastageplat- ser i det närmaste stodo tomma, teg och grubblade han ännu.    En cession kunde icke i hans ögon blifva ett blott och bart »change- mang» i affärerna. Tvärt deremot blefve den ett slag för alla hans för- hoppningar . . . . Man kunde hafva trott honom ha varit född för år- hundraden tillbaka – så stränga voro hans köpmansbegrepp.    Nu hade handeln nästan sjunkit ned till blott och bart bodhandel, och kontorsgöromålen upptogo ej mycket mer tid än den, som åtgick för att genomläsa och besvara påminnelsebrefven, i afseende på hvilka 
 
 
 
 
 277 det mer och mer öfversteg all tänkbar räknekonst att gifva brefskrif- varne någon förhoppning om solid valuta.    Majken fick icke vidare besöka kontoret, då hon kom till Svartskär, och hon ansåg det vara bättre att lemna den skygge mannen åt sig sjelf än att förespegla honom några förhoppningar, som ej egde utsigt att realiseras – ty att nu tänka på någon ytterligare hjelp från hennes far kom aldrig ett ögonblick i hennes tankar. Hon led dubbelt, emedan hon ingenting mer förmådde.    Gudmar hade under vintern troget hållit ut och sökt lifva Hjelm, men det lyckades honom ej. Hjelms stumma nickning och matta små- leende eller halfva ord visade att han knappast följde med de ämnen Gudmar kunde ha framkastat.    Och dervid sjönk icke sällan äfven Gudmars mod. Han tänkte, tänkte om igen, att det kanske berott på honom ensam att hålla vännen uppe. Och så skyndade han sin väg för att icke tänka alltför mycket. Lyckligtvis kommo med våren de gamla göromålen, resorna och be- slagen.    Men vid Hjelms sida stod oupphörligt och outtrötlig en engel, va- kande, spanande och kärleksfull. Det var hans hustru. Aldrig hade hon högre älskat sin Åke, som heller aldrig högre behöft hennes kärlek.    Hos ingendera uttalade sig känslorna i flödande ord, men mycket i handling. Inom sig sörjde de för hvarandra. Den sorgen gömdes dock för dagsljuset.    »Jösses mej, lotsfar, så länge du varit i kyrkan! Fisken är rättnu ­sönderkokt, och löksåsen är intorkad.»    Så helsade gamle Gädda brorskamraten, då snipan stötte mot Uf­ klippan och gubben kommit upp på sin fasta borg.    »Ja gu, kan du tro att jag haft skäl för den dröjestunden! Vi ska i dag, du, läsa tre kapitel i helga skriften.»    »Hå, hå, anar att något är på färde. Har Majblomstret sjuknat?»    »Nej, Gud ske lof . . . . Men vi gå in först, så jag får sätta hättan på mej och kasta af kyrkerocken.»    Så fort detta skett, återtog Gädda med ängslig nyfikenhet:    »Aldrig kan väl Mossen vara död?»    »Han – tycker du det!» 
 
 
 
 
 278    »Jag vill inte tänka på att vår hederlige löjtnant heller tagit minsta skavank till kropp eller ära?»    »Löjtnanten och jakten göra sina skyldigheter, som de alltid gjort, och detta här rör ingen hvarken på Gläborg eller kapellgården.»    »Nu vill jag inte vara med om några gissegåtor längre. Jag känner på bankandet i hjertat att det är en storsak . . . . och då rör det Svartskär.»    »Du sa ordet.»    »Herre Gud, säger du det! Nu kan fisken få gå sönder så mycket han vill. Vi ha blifvit så införlifta med alla tre herrskapshusen, att det är som att röra vid ögat, hvilketdera det gäller . . . . Seså ja, här sätter jag mej i väntestoln – låt det nu gå af stapeln!»    »Hör då . . . . Kapellpredikanten hade redan kommit till slutet af kungörelserna. Och sedan vi i all vördsamhet bedt bönen för kongl. maj:t och hans’es och så hela vägen ner från riket, landet och storfolket till de sista innebyggarne och för sjukdom och nöd, särskilt för mor- mora på Udden, som ligger så ganska svag, så var det bara något plåck om möten och sockenstämmer qvar, när klockarn klef fram ur sakri­ stian och opp på predikstolstrappan, der han stack kapellpredikanten ett papper i handen.»    »Nu sitter mej hjertat ända upp i halsgropen . . . . åjia mej, lotsfar!»    »Pastorn tog papperet utan att något vidare ge akt på’t. Men med det samma han skulle börja att läsa opp’et, var han nära på att tappa’t, och så släpa han på målet och harkla och tog meningarna igen, så det drog riktigt ut en god stund innan han kom sej för.»    »Nu har jag det», föll Gädda in, »det skulle väl bli bönebedjing för Hjelmen som blifvit lagd i sängsjukdom. Han har länge nock gått i hängesjuka.»    »Feltagelse du – det var en kungörelse.»    »Kungörelse?»    »Och om den hade ingen hört lefvande ordet. Den var så lydande, att nästkommande fredag den 6 Maj, klockan 10 förmiddagen, blir på Svartskär genom offentlig och frivillig auktion . . . .»    »Sa’ du auktion?» Gädda knäppte ihop händerna.    »Jag sa’ ordet – offentlig försäljning, du, af gull och sölfver och kop- par och möbler och hästar och kor och spannemål och bräder och alla ting, som en kan uppräkna . . . . allt mot kontant betalning inom en månad . . . . undertecknadt                                     Siversen, ombudsman.» 
 
 
 
 
 279    »Detta häringa griper mej svåra, lots-far, liksom jag ser att det har gripit om bröströtterna på dej . . . . Den lilla söta, välsignade frumen- niskan, jo, hon kom till giftermål och farligheter i tid! Och Hjelmen, aj aj aj, så ondt det gör mej om’en . . . . Och så skulle han truga på mej – han är nu alltid frikostig och hedersam – en hel tieriksdaler för den der Mörkö-resan, då jag gjorde opp med Olagus . . . . den tian, du, bränner mej ända hit, fast hon ligger på kistebotten . . . . Nå, det blef väl ett kläckande i allt kyrkefolket?»    »Det kan du stö’ dej vid – det blef hvisktetal i hvarenda vrå och se’n ute på kyrkebacken, der, Gud bättre, alla angelägenheterna ska stökas öfver.»    »Och det var väl med all aktning och deltagelse . . . . nå, det kan en nu begripa.»    »Ja, det var riktigt stor opprörning. De talte liksom en ström för­ rinner . . . . ’Åh, Herre Gud, Hjelmen! Så han sträfvat’ . . . . ’Så skulle hvar och en göra för att ge nästan sin rätt . . . . Nu brast det till sluts – men frivillig auktion var det, det vill säga att han tvingat sej sjelfver till det verket. Och så hette det: ’Jag far dit, Andreas’ . . . ’Jag med, du Truls – vi ä’ bägge karlar som kan dyrka oppet’ . . . ’Jag med’, sa en tredje . . . . ’Och jag med’, sa en fjerde’. ’Det skall inte gå bort en flis, som inte skall bli väl betaldt, för aldrig gick det en ärligare köpman vid Bottnafjorden än Hjelmen.»    »Gud välsigne dem» . . . . Gäddas röst var så oklar, att han knappt fick upp ljudet.    »Det gick också mej till hjertat. Det är vackert, när herrekarlar bli så aktade att deras nöd tas så som om det vore ens egen. Karl Karlsson sa: ’Nu ha vi mjölkeko, så unga frun på Svartskär skall allt ha mjölk ändå’ . . . . ’Och mina villeänder skall hon ha oköpandes’, lade en annan till, medan fiskrarna riktigt gick i råd om att på kredit hålla dem med fisk tills bättre tider.»    »Det var vackert du, mycket vackert! Men inte tror jag de ta emot något af andra än fattigt folk, för att inte visa sej stormodiga mot dem – du begriper, lots-far, det är stor skilnad på högfärd och den känslan en har af aktning till sej sjelfver.»    »Ja, den skilnan når ett långt stycke. Högfärden är menniskofunder, en stygg brand till lysning; men sjelfvärderingen, den håller sej på rik- tig grund, är en liten klar brand, som vår Herre gett oss till opplysning i rättan tid. Den som inte har någon aktning för sej sjelfver, blir inte heller något aktad af andra.» 
 
 
 
 
 280    »Lots-far du, jag får en svåra stor fundering . . . . Nu, se’n vi blifvit pensionstagare på femti banko tillsammans och du dessutom har lots- pension af svenska kronan och Engelandskompaniet, vet jag inte som rättast om vi kan räknas till fattigfolket.»    »Ja, det kan vara både så och så. Många ha mer och många ha mindre . . . . Det anar mej att du ville att vi skulle vara bland fattig­folket.»    »Du sa’ det.»    »För att få ge Hjelmen igen de tie riksdalerna?»    »Det är just knuten, du! Kanske gör den inte så mycket till eller ifrån, men när det knappar, då är ingenting till öfverflöd. Och när det så kommer med god välsignelse till, så kan en allt hoppas att det blir dem till nytta.»    »Det är inte tal om», mente lots-far, »att den tian skulle dra mera vatten till bäcken, om en bara väl hade henne i Hjelmens plånbok.»    »Just det ja – men få se att vi hitta på någon råd. Bäst det är, blir det väl någon af oss som får ingifvelsen. Mins du hur illa vi var ute i fun­ deringarna, innan vi fick skickebåd om Hjelmens mål, då vi ändtligen hittade på att utesluta Mossen, som vi förut aldrig kommit att tänka på kunde skiljas ifrån.»    »Det var från dej det kom!»    »Nej gu, var det inte – det var från dej . . . . eller också hade vi det i samma taget bägge.»    »Lik godt», menade lots-far, »det kom ändå från Herran! Och om jag i morgon får någon grann fisk – och det får jag, ty du vet hvad tron nöttar en till – så far jag med den fisken rakt åt Svartskär.»    »Vidare, du! Det der hänger visst tillsammans med min tia?»    »Skulle just luta ditåt . . . . När nu ungafrun tar emot presentegåfvan – för fisk har hon mycket att fordra af mej, om vi skulle hålla räkning på alla de skänkaser jag har fått af henne – så trycker jag henne med samma sedeln i den lille näfven och säger hvad vår Herre ger mej in, när det behöfs. Hon tar allt emot den, det känner jag på mej så säkert som om det allaredan skett.»    »Tack och pris, lots-far du . . . . Det käns liksom det skulle gjort mej ett strå lugnare. Och det är gladeligare nu att höra till de fattiga vän- nerna än till de välbergta. Af dem ta de ingenting, så länge de ha en brödbit.»    »En annan sak vore det du, Gädda, om Mossen ville taga ett tag i roret. Han kunde ännu få skutan opp i vinden.» 
 
 
 
 
 281    »Mossen – nej då, han är inte begifven på att vara rorsman i sjönöd.»    »Mossen är ändå ingen elak man.»    »Nej, inte så utarribelt att han inte kan se sej om efter likar . . . Oho, han är en sådan man som, antingen han vänder sej fram eller bak, bara ser sej sjelfver. Men som vi inte vidare kan gagna våra sorgevänner, så må vi så godt tänka på att koljan alldeles går i kras!»    »Ja», menade lots-far med en half suck, »det nöttar inte dem att vi svälter oss. Men jag tror inte att en bör ta sej några förnöjligheter, när de, som en kär hafver, ä’ stadda i sin vedermöda.»    »Huru menar du – skulle vi inte låta fisken simma? Skulle vi bara tugga torra hafrebrödet på’n?»    »Nog kunde det smaka skönt – jag säger inte annat, Gädda – men jag tycker att det på denne dagen bär mej emot. Du var inte i kyrkan, du!»    »Ja, du har dina siktefina tankar, du, som jag skäms för att inte också ha haft . . . . Låt oss nu gå till bords! Flaskan står redan på sin plats med tumlarna bredvid sej – men jag skall skjuta bort henne . . . . Låt oss börja!»    Gubbarne ställde sig vid hvar sin bordsända, ströko pickelhättan af örat, och hållande henne mellan de andäktigt ihopknäppta händerna, läste de båda högt:    »Mat i Jesu namn!»    Hvarpå de satte sig.    Koljan, potatisen och löksåsen rökte från hvar sitt kärl. Under tyst- nad läto de faten gå från hand till hand, och under samma tystnad bör- jade ätningen.    Slutligen tog Gädda till ordet:    »Jag kunde ha kokat soppa på spa’et, om en vetat dagens tunga förut.»    Lots-far såg opp.    »Det hade ändå varit sköljeverk!» tillade Gädda, liksom lite brydd.    Brorskamraten nickade, och så ingick åter en tystnad.    Denna gång var det lots-far sjelf som bröt den:    »Gädda, jag vill ställa dej en pröfveruna före.»    »Gör det! När en talar, tänker en inte så mycke.»    »Om vi skulle nöja oss med att inte ha någon panacé i qväll, när vi slutat våran läsning i flaggkammarn – månne det kunde vara nog att tillfredsställa vårt deltagande i vännernas nöd?» 
 
 
 
 
 282    »Det tror jag, på samvete taladt!» svarade Gädda efter ett temligen kort betänkande.    »Du tycker dej då riktigt säker på’t? Jag vet nock att du inte tänker på att de inte få veta af hvarken det ena eller andra – för skam i sådan deltagning, som bara hänger utanpå till att visas!»    »Nå, den sorten kan inte bli tal om hos oss . . . . Men jag skall säga dej hvarpå jag stöttar den meningen jag hade. Det är derpå att panacé­ offret är större, fast aptitsupen är mer trängande. Och om jag försöker sätta mej i dens läge, som skall få hedersskänkasen, så tror jag att den skulle vara välbergader med att vi uppoffra panacén, för vid den plä vi alltid ha våra bästa förnöjelser och längsta historier.»    Lots-far var öfvertygad.    »Låt oss då ta aptitsupen, du – den är i alla fall ingen förnöjelse, utan bara liksom för nyttans skull.»    »Sagdt . . . . Skål . . . . Nej gu han smaka du, lots-far!»    »Med tungt sinne har en inte smak på något.» 16. Auktionsdagen.    Det var den 6 Maj omkring klockan 6 på morgonen.    Hjelm spratt upp ur sömnen, hvilken under några timmar gifvit hans själ den ro, som under många dagar och nätter ej nalkats den.    Hans första blick sökte den ömma följeslagerskan i hans bekymmer. Men hon hade redan en hel timma varit uppe i verksamhet, och han hörde nu hennes röst, tyst, men lugn, göra anordningar och gifva be- fallningar af mångahanda slag.    »O, min Gud», sade han med en suck full af bönfallan till Honom, som håller vigtskålarne, hvari våra timliga lidanden uppvägas, »o min Gud, låt mig icke falla i för djup misströstan! Det skulle icke blott vara ovärdigt mig sjelf, utan äfven henne, som med sitt ädla exempel lifvar mig. Och det skulle vara ovärdigt Dig, som hitintills förlänat mig kraft och förmåga att hålla uppe mitt namn och mitt hus, hur hopsmält det stackars huset än blifvit.»    Styrkt af den tröst, som ligger i bönen, och det svar, som förnimmes, 
 
 
 
 
 283 då den går ur ett fullt hjerta, skyndade han att fullborda sin yttre men- niska och stod just på väg att uppsöka sin hustru, då hon helt sakta in­ trädde, troende att han ännu sof . . . . . . . . . . . . . . . . . .    »Ack, min Åke, du har gått upp för tidigt! Jag har hört dig under mer än halfva natten vrida dig fram och åter.»    »Än du då, älskade» . . . . . Han öppnade sin famn.    »Åh, jag är qvinna! Vi qvinnor hafva segheten, som är minst lika uthållande som styrkan. Dessutom har jag bedt Gud så högtidligt som man beder på en sådan dag, och det ser jag på dig, min dyre vän, att äfven du har gjort.»    Hjelm böjde hufvudet, en tyst åtbörd, men för Emilia fullt begrip- lig.    »Nu, min älskade, sedan vi tänkt på den pligten, som var den vigti- gaste, gå vi till dem, som för tillfället äro både nödvändiga och vigtiga . . . . Men först, hur tycker du om mig i dag?»    »Jag finner med glädje att du icke tagit dagens sorgliga betydelse till spegel, då du klädt dig. Din drägt är på en gång så behaglig och huslig. Det ser ut som om du ville eröfra de gäster, som skola komma i dag.»    »Det kan du vara säker på! Jag ämnar icke hålla mig dold, liksom jag ej kunde uthärda en så mensklig sak som den här, eller som om jag vore för förnäm att komma i beröring med dagens göromål och plig- ter. Tvärtom skall jag gå omkring och hafva min blick på allt. Och de rika skärgårdspatronerna och bönderna skola betala våra saker bra, då de se mig så modig.»    »Framför allt», svarade Hjelm med ömhet, »skall din man icke låta dagens alla vidrigheter nedslå sig, då han ser på dig. Ty han förstår nog din ädla politik.»    »Visst ingår något af hvarje i den», svarade Emilia med en fin rod- nad, »men allra mest afser jag att min närvaro hindrar auktionen att urarta till en gemen orgie. Men går det dithän, som herr Siversen på- står oftast blir händelsen vid ett sådant tillfälle, då rymmer jag fältet.»    »Ja, det får du nog göra, min arma lilla hustru!»    »Inga beklaganden – dem undanber jag mig . . . . Och kom nu och låt oss dricka vårt kaffe i ro! Jag har satt fram det i förmaket. Sedan måste jag göra frukost i ordning åt herr Siversen . . . . den sättes i bodkamma- ren, som för dagen blir serveringsrum.»    Medan kaffet dracks, utan att Emilia låtsade se huru hennes mans blick dröjde än vid den ena, än vid den andra möbeln, återtog hon: 
 
 
 
 
 284    »Tror du att vi slippa Moss och Guldbrandsson?»    »Nej, det tror jag icke. Kanske kommer ej Guldbrandsson – tro­- ligen hinner han icke hem från Marstrand, dit han reste i förgår . . . . Men Moss infinner sig nog.»    »Låt mig nu läsa för dig Majkens bref! Det skall icke uppehålla dig många minuter efter din andra kaffekopp.»    »Läs du! De minuterna kunna icke vara förspillda!»      »Min dyra Emilia!    Jag kan icke säga att du sårat mig med ditt uttryckliga förbud att ej komma till Svartskär mellan utlysningsdagen och den närvarande, ty den ädla stoltheten att på en sådan dag kämpa ensam förstår jag. Jag skulle hafva gjort som du. Men mitt hjerta lider, lider grufligt att ej äfven personligen få vara dig nära.    O, hvarföre hafven j på sista tiden varit så förbehållsamma? Jag vet ju dock att det icke var för att förolämpa, utan för att afstyra att ingen- ting bittert skulle ingå mellan mig och pappa . . . . O, att vara arf- ­tagerska till en stor rikedom och ändå ingenting kunna uträtta!    J ären båda två ädla själar, värdiga all den pröfning, som j nu ha’n, ty då man icke sjelf åstadkommit sin undergång, utan med manligt och kraftigt mod stridt emot den, då är pröfningen nästan en skatt. Den visar oss säkrast hvad vi inom oss ega för tillgångar.    Så kämpen då modigt ut er kamp, mina kära och högsinnade vän- ner! När ert lidande är öfver, står kanske vårt qvar – och tro mig, att då Hjelm så hedrande försmått såväl kapten Geisterns flerfaldiga anbud om penningförsträckning som hvarje vink om ett annat sätt att rangera affärerna, låter nog Gud någon källåder springa upp. Jag visar eder icke vägen till den förnämsta källan – illa vore af mig att betvifla det ni icke redan funnit den.    Mamma och jag äro denna dag oupphörligt hos eder i våra böner och samtal.    Vet du, Emilia, hvad jag på det sista säger dig . . . . jo, att den hustru må skatta sig lycklig, hvilken fått det tillfälle, som du nu har, att höja sig i sin mans aktning och kärlek.    Frid och välsignelse!    Evig vänskap af                                              eder                                            Majken.» 
 
 
 
 
 285    »Så likt henne», sade Hjelm, »den förträffliga qvinnan! Detta bref är ett sidstycke till Thorborgs besök i går afton. Hon kom så ödmjuk, så bedjande, för det hon, som fått samma förbud, icke lydt dig.»    »Men jag sände henne hem, lyckligare än hon kom, ty jag visade henne hvad jag i dag önskade min egen mor såge, nemligen att min själ står högt öfver en sorg sådan som denna. Hvad äro väl dessa föremål, som vi kunna ega i dag och förlora i morgon? Vi hafva ju det enda, som vi bäfva för att förlora, ännu i behåll . . . . Men du har slutat ditt kaffe, och snart vidtager dagens bestyr. Dock innan du går till dina, får du följa mig och se på hvarjehanda.»    Hjelm hade redan stigit upp och gick med sin hustru till ett afsides rum nära salen.    »Hvad säger du om det här?» utbrast hon, och det hördes att en näs­ tan barnslig förtjusning gömde sig i frågan.    »Men hvad är det?» frågade han förundrad . . . . »Jag tror att du satt upp ett helt bodlager af täcken och så kallade kyrkdukar!»    »Det är min triumf, det är min triumf du!» förklarade hon med strå- lande ögon. »Alla de der tygstyckena och stufvarne, som icke kunde säljas här, utan blifvit förpassade åt magasinet på långliggning, dem har jag sökt tillsammans och tillverkat alla de här täckena af. Och de stora hvita nettelduksstyckena, hvilka legat som sten från första början, har jag sytt upp i dukar och gardiner, och du kan vara öfvertygad om att allt blir ytterst begärligt.»    »Ack, Emilia, Emilia!»    »Åke, Åke, kanske att jag icke i min mån skulle hjelpa till . . . . Men låt oss nu gå ut i salen . . . . Är det ej bra ordnadt?» tillade hon. »Jag har reda på hvartenda nummer!» och hon visade på hela partier af ihop- dragna saker af alla slag, hvar och en med sin betecknande pappers­ lapp.    Allt som Åke gick fram, ryste han, ihopslöt ofta ögonen och var tydligen vida mindre stark än Emilia.    »Det här, säger herr Siversen, kommer icke att gå förrän på efter- middagen, då herremännen mera talrikt anländt. På morgonen blir det först diverse saker och sist mot aftonen allt skräp på gården.»    Nu ryste Åke ännu djupare.    »Jag kan icke tro», sade han, »att Siversen vill låta bränvinet bort- kollra folket! Det är ett oanständigt bruk att på något sätt lägga an på de auktionsbesökande, så att de i ruset bjuda på. Lika litet skulle jag 
 
 
 
 
 286 tycka om att herrar kaptener hade några bjudningar i bodkammaren och reqvisitioner på viner, konjak och sådant. När folk skola handla, behöfva de vara i en redig sinnesstämning.»    »Nå, kära Åke, icke är det värdt att du blandar dig uti herr Siversens göromål eller herrarnes reqvisitioner! Skulle du sjelf blifva auktionist, så skulle summan icke komma att gå till särdeles stort belopp.»    »Min Gud» – Hjelm började redan svettas – »det här alltsammans är högligen ruskigt! Det är icke sjelfva förlusten af vår egendom som mest plågar och sårar mig . . . .»    »Nej, käre älskade vän, jag vet nog att din själ djupast pinas af de för din finkänslighet så vidriga förhållanden, som på en sådan dag icke kunna undvikas. Men du bör komma öfverens med dig sjelf i en sak, att, när man nödgas besluta sig för en frivillig auktion, det icke är att se illa på om den går bra.»    »Gifve Gud att vi redan hade morgondagen – det vore en bestämd vinst.»    »Ack, sade Emilia, »det hade visst varit lyckligast, om du kunnat resa bort i dag, min dyre vän – men magasinsaffärerna, spanmålen och allt det der gör det till en omöjlighet.»    »Jag begriper icke, älskade, hvarifrån du fått din praktiska förmåga fullfärdig! Du är ju så inne i allting som om du gått igenom det förut.»    »Skulle man icke kunna vara inne i någonting annat än det man gått igenom? Tiden och förhållandena, kärleken framför allt, utvecklade den kraft, som alltid funnits gömd hos mig. Dessutom lärde jag i för- går så mycken visdom af lots-far från Ufklippan, att jag har godt af det ännu och hoppas hafva det än längre.»    Hjelm svarade ej – han hade bland de framställda sakerna fått syn på en kaffeservis, som funnits i hans föräldrars hus.    Emilias ögon följde hans.    »Denna», sade hon, »stod väl på förteckningen, men jag ber dig att vi få flytta in den tillbaka, liksom jag aldrig tagit fram de gamla silfver­ urnorna med dina föräldrars namn.»    »Jag tillstår att jag skulle lida af att se dem gå bort. Kära Emilia, laga att servisen kommer in igen!»    »Det är afgjordt . . . . Men gå för all del icke förrän jag fått sagt dig lots-fars ärende!»    »Jag har så många göromål derute, men lots-fars ord skola ej till­ bakavisas af den, för hvilken de en gång varit af så omätlig vigt.» 
 
 
 
 
 287    »Han kom från gamle Gädda med ett budskap så rörande, att jag får tårarne i ögonen blott jag tänker derpå.»    »Redliga själar!»    »Du hade gifvit Gädda en tioriksdaler, då han återkom från sin ex- pedition till Mörkön.»    »Ja, jag mins att jag hade mycket besvär att truga den på honom.»    »Gädda hade gömt den, och nu kom lots-far å hans vägnar att i vår nöd göra oss en presentegåfva af denna skatt, som han höll före skulle draga flera till sig.»    »Du tog den väl icke?» frågade Hjelm upprörd,    »Naturligtvis tog jag den!» svarade Emilia. »Om jag icke gjort det, skulle jag ansett utslaget som den sämsta handling i mitt lif. Och vet du hur gubben sade . . . .»    »Jag ser på dig att jag får tänka som du. Hvad sade han då?»    »’Fattigdom och rikedom, fru lilla, ligger i den allsmäktige Herrans helga hand, och han delar ut åt oss efter sitt behag. Men det står i vår egen makt att visa honom tillbaka att vi anse både det ena och det andra som en äreskänk till vår oppbyggelse’ . . . . Nå, kan någon annan säga oss mer än hvad dessa ord innebära! Jag lät innerligen tacka gub- ben Gädda och säga att vi antingen i nödens stund skulle tillgripa hans gåfva eller ock, ifall Gud hjelpte oss på grön qvist, sjelfva gifva honom den tillbaka. Och den dagen randas nog . . . . se så, nu tager jag servisen, innan herr Siversen kommer. Han är väl snart här.»    »Jag hör redan hans schäs rulla nerför hällarne . . . . Men gif mig nu en afskedskyss, min Emilia – vi träffas icke så snart, ty jag skall nu med herr Siversen besöka vindar och sjöbodar.»    »Gudskelof», sade Emilia, gifvande sin man tillbaka kyssen och det varma famntaget. »Du tager redan fram, märker jag, den der präktiga minen, som ser så orubbligt äkta ut, att man aldrig kunde tro den rub- bas, när de små detaljerna ryckas med i de stora.»    Hon skyndade ut med famnen full af det ostindiska porslinet, ­öfver­strödt af så många lysande fjärilar, att Emilia nästan tyckte sig känna deras små smekande vingar fläkta omkring sig. »Aldrig», sade hon, »skall min Åke känna sig helt och hållet främmande i det snart ödsliga hemmet, så länge han får dricka kaffe och té ur sin salig mors koppar och kärleksfullt titta på hennes fjärilar, dem han redan som gosse med vördnad beundrat.» 
 
 
 
 
 288    Vid 9-tiden var hela viken utanför Svartskär öfversållad af små båtar, som än seglade, än roddes fram. Och alla dessa båtar, en hel liten ­flottilj, sågo så granna ut i det blida solskenet, att, om de icke kommit för en så ängslig orsak, man skulle känt sig särdeles lifvad af scenen.    Befolkningen på dessa båtar var klädd i sina förnämsta klädesmun- deringar, från gamlefar i korderojsbyxorna och den ljusrandiga bom­ ullströjan till skärgårdstärnan med högblå ögon och guldfärgadt hår, öfver hvilket brokiga schaletter eller hvita tylldukar lätt voro till­ knutna.    Från landsidan bullrade i anständigt buller hela karavaner af kärror; och en qvarts timma sednare drabbade båtfolket och körfolket tillsam- mans på den stora gården, der det då blef ett helsande och nickande och pratande och ordande, med ett ord, ett sorl, men icke starkare än att det kunde liknas vid en sommarvindby, hvilken, fastän den rör upp vattnet från djupet, ändå kännes helt mild.    Alla dessa menniskor talade med ett slags dämpad ton, ungefär som personer, hvilka på ett sjukbesök iakttaga denna sakta hviskning i rös- ten, som utgör den sjukes förtviflan.    Emilia hade både sett och förnummit detta slags granlagenhet, och de långa blickarne inåt fönstren, de många skakningarne på hufvudet och de i oändlighet varierande kraftfulla och menlösa uttrycken af del- tagande voro på en gång så oroande och så komiska, att de något skulle retat den stolta frun, om hon ej fullkomligt känt sig öfvertygad att allt detta var ärnadt att förtydliga deras välvilja.    Men det dämpade sorlet tog snart slut.    Den lille liflige advokaten Siversen, som vi träffade inför domstolen under Hjelms mål, sprang nu fram och åter, liksom han utgjort flera för dagen tjenstgörande biträden åt sig sjelf.    Och nu, när stunden ändtligen kom, då auktionsklockan började dingla fram och åter i den väldiga hand, som förde henne, stod den lilla gubben framföre det på gården utlyftade bordet med diverse ting både öfver, under och omkring, färdig med klubban till första uppropet. Hjelm hade vunnit så mycket att det obetydligaste gick först.    Detta var förspelet till den större auktionen, som kom i gång längre fram, då magasinen släppte till sitt och rummen skulle öppnas för folk­vågen.    Sådan stunden var, var den dock qvistig för Emilia, liksom den är det för hvar och en, som af nödvändighet och offentligt afhänder sig sitt. 
 
 
 
 
 289    Kalla ilningar smögo utåt ryggraden.    Hon stod bakom rullgardinen i sängkammaren, såg utåt och tack- ade innerligen Gud och äfven den lilla advokaten att början icke skedde henne alltför nära. Hon fick tid att vänja sig, att härda nerverna och liksom nedtysta det flämtande hjertat, hvilket slog i takt med den hårdt dinglande klockan.    Lyckligtvis var hon nu ej tillsammans med sin man.    Hjelm befann sig med drängarne på spanmålsmagasinet. Och ehuru det vid första klangen från klockan ryckte till i hans leder, fortgick han ändå orubblig i sina göromål och tog från magasinet vägen till pack­ boden, der han äfven hade flerfaldiga bestyr . . . . . . . . . . . . . . .    »Hör du Gustaf, har du någonsin sett maken till karl som patron?» frågade Janne, som också varit nedåt packboden ett ärende.»Han är så stenlugn som om det vore annat folks egendom som gick, och han ­talade till mig lika ordentligt som vanligt. ’Haf god reda i boden’, sade han, ’när rörelsen blir som starkast, men håll er strängt vid min befall- ning att intet bränvin får utminuteras. Jag hoppas’, lade han till, ’att både du och Gustaf i dag som nogast ser på husets bästa.’»    Gustaf gned sig i ögonvrån, liksom för att få bort något obehörigt. »Jag vet med mig sjelf», sade han, »att patron nog känner svårt lidande i dag, men det är icke alla som jemra sig, när det svider i brännsåret.»    »Nej, du», återtog Janne, »han är i sten, som jag säger. Allt sedan den stora olyckan med Holten – som så när narrat mig i sina klor – har patron jemt blifvit allvarsammare och stelare. Det ser ut som han icke sjelf visste att rörelsen krupit ihop från ett berg till en liten bergpall . . . . Men tyst – medan det nu är folktomt, så låt oss göra ett tittande vid fönstret. Det blir snart lif i spelet.»    »Det blir nog större lif i qväll!» menade Gustaf eftersinnande. »För om det också i dag icke säljs en droppe bränvin, så har det sålts parti- vis så mycket de föregående dagarna att krogarne nog sett sig till godo, och deras uteliggare plantera sig väl på eftermiddagen hela stranden utefter» . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . ..........................................................................    Medan gossarna så språkade i boden, stod Emilia qvar bakom rull- gardinen nästan hufvudyr och icke utan symtomer af bäfvan för sig sjelf.    Hvarföre hade hon ej velat hafva sina vänner hos sig? Tänk om hon 
 
 
 
 
 290 nu blefve svag – om så Åke komme in . . . . Hon hade aldrig rätt kunnat fatta huru en auktion såg ut till det yttre. Och detta var blott början.    Hon ville gå ifrån fönstret, men en hemlig makt höll henne tillbaka. Hvart skulle hon dessutom hafva gått, der hon ej hört auktionistens upprop och de bjudandes röster!    »Ett parti tomma fjerdingar . . . . Tre riksdaler . . . . två riksdaler och tjugofyra skilling . . . . två riksdaler och tjugofyra . . . . två riksdaler och tolf . . . . . två riksdaler . . . . Två riksdaler – bjudet . . . . Två riksdaler och en . . . . Två riksdaler och två . . . . två riksdaler och två – ropa på der . . . . Ser du inte, Per Olson, att det räcker till vedbränsle för hela vintern . . . . Två riksdaler och tre . . . . pass på slaget . . . . första gång . . . . Två riksdaler och fyra . . . . första . . . . andra . . . . Två riksdaler och fem . . . . nå, söla inte – fan så godt pris . . . . två riksdaler och fem . . . . Två riks- daler och åtta – nå det var hederligt, du gör en god affär, Nils Larson . . . . Två riksdaler och nie skilling – pass på slaget . . . . två riksdaler och nie . . . . Ingen mer . . . . två riksdaler och nie skilling .... första . . . . andra . . . . och . . . tredje!» Klubban föll.    »Nej det är rysligt – det är infernaliskt!»    Klubbslaget kastade Emilia ned på en af de fyra stolar, som den tomma stora sängkammaren innehöll.    En oemotståndlig darrning kom öfver henne. Hon blef rädd . . . . hon såg sig omkring efter något hjelpande stöd.    Då träffade hennes öga porträttet öfver den tomma soffplatsen. Det var hennes makes ädla och allvarsamma ansigte, som såg på henne med så talande blickar.    Och ehuru der nu åter ljöd samma entoniga ljud från gården, kände hon det ej på samma sätt.    Hon skyndade till porträttet, hon nedtog det och gaf det den kär- leksfulla smekning, som hon ej nu skulle velat gifva sin make: porträt­ tet fick förtroendet om hennes svaghet, det fick till och med ett par af hennes tårar. Men sedan blef det ljust omkring henne. Tårarne aftor- kades, modet växte på nytt och sedan hon med en välsignelse upp- hängt bilden af den, som hon så innerligt var hängifven, gick hon åter till fönstret för att öfvertyga sig om sin styrka. Och hon hade ej be­ dragit sig: hon kunde nu med sans och reda tänka på de stundande timmar, då auktionen icke skulle vara ett förspel, utan gå som en stor sopqvast öfver hela hennes gebit. 
 
 
 
 
 291    Klockan var nu bortåt 3 på eftermiddagen.    Ett stillestånd hade egt rum, under det herr Siversen tog sig en liten rastetid att äta middag.    Och folket syntes i tjogtals grupper ha slagit sig ned utefter stranden, dels vid sina egna mat-tinor, dels också vid de bord och kistor, som ­höllos af erfarna marknads- och auktionsmadamer, ett slags marketen- terskor, som icke försmådde fuska i krogmadamernas yrke och med dem stodo mången allvarsam dust om förmånligaste platsen – alltsam- mans liknande en brokig marknadsscen, aftecknad på det lugna vattnet.    För närvarande var dock ingen af madamerna så sedd och anlitad som stora »Pepparkaks-Maja», som hade alla slags pepparkaks-varor, från hjertan för en half styfver till allehanda pepparkaksboskap, får, lam, grisar, hundar och kor, ända upp till Adam och Eva i paradiset med ormen liggande så tam vid Evas fötter, att hon helt nätt tog äpplet ur hans öppna mun.    Barnen stojade och skreko af förtjusning, och mödrarne köpte af styfversgranlåten och stoppade den i kjortelsäcken, under löfte att de skulle få den på qvällen, då de blefvo kinkiga och sömniga; nu kunde de ha nog så länge af att se. Och Gud vet att de stackars barnungarne sågo, så att deras små ögon kunde ha rullat ur hufvudet på dem, när en ståtlig ungersven för en tolfskilling bemäktigade sig hela paradiset och, liksom till en symbol, bjöd det åt sin hjertans kär, som han höll vid handen och som då helt blygt kunde säga: »Ge den lille ett par små hjertan, så han tar ögona igen!»    Och så fick den lille små hjertan, innan han ännu blef kinkig och sömnig på qvällen. Och när advokaten Siversen kom ut, köpte han hela näsduken full och strödde ut både hjertan och grisar på en flat häll, der det då snart blef ett helt krig i smått.    Detta var den gamle advokatens enda förströelse; och då barnen och pepparkakorna rullade om hvarandra på hällen, skrattade han så att han fick tårarne i ögonen . . . . . . . . . . . . . . . . . . . . . . . . . . . . . . . . . . . . . . . . . . . . . . . ..........................................................................    Auktionen, som på förmiddagen fortgått från gården till sjöbodarne och magasinen, skulle just nu börja i salen.    En mängd skärgårds-herrar hade redan ankommit, och så begynte inklampandet af kaptener och patroner, allmoge och båtfolk. Det lät som trampningen på ett stallgolf. 
 
 
 
 
 292    Men nu var Emilia van. Hon var åter samma praktiska qvinna, som vi funno på morgonen, och hon tänkte alldeles icke omtala för sin man, förrän långt fram i tiden, den svaghet, som så när kastat öfver ända hela den ståtliga styrkan, hvilken var en fyrfaldig blandning af gudsfruktan, sinnesnärvaro, romantik och innerlig barnslighet, allt- sammans omslutet af ett band, der stoltheten spunnit hvarje tråd.    Åke hade hon träffat blott några ögonblick, när han gått från mid- dagsbordet med Siversen, och då hade han sett helt rask ut.    Hustruns kärleksblick fruktade dock att denna yta endast var en uppskrufvad styrka. »Men lika godt», tänkte hon inom sig, »det blir väl afton äfven på denna dag, och då . . . . då . . . . Men nej», tillade hon hjeltemodigt, »det duger icke att ens inför sig sjelf blifva svag, ty ­börjar man först att gifva efter för behofvet att klaga, så . . . . Ack, nej, jag skall icke lemna Åke tillfälle att kasta bort ståndaktigheten! Vi behöfva den nog för att stå upprätta.»    Men just som hon spratt till vid första uppropet på någon af de för- nämsta sakerna, spratt hon äfven till af en annan känsla, långt obehag- ligare.    Hvems åkdon bullrar nu nedför hällarne, hvem kommer så skynd- samt in i salen och hvem går så direkte till sängkammaren, om icke Moss sjelf, som genast supponerar, i uttryck af det mest vänliga del­tagande, att ungafrun icke skall afslå en begäran, som han ämnade framställa.    »Hvilken begäran då, herr Moss?» svarade hon artigt, men redan på förhand fruktande att hennes stolthet, som alltid glimmade under askan, skulle få någon kamp att bestå.    »Jo . . . Men först supponerar jag att det torde vara omöjligt för mig att förtiga min rättframma mening om fru Hjelms sätt vid det här till- fället. Rask, ordentlig, med tanke och redighet utan pip . . . sådant är sällsynt, och det gör mig godt att erkänna, liksom det skall göra hustru och dotter min en hjerteglädje att höra.»    »Men hvad tänker herr Moss på, som komplimenterar mig för det jag känner så pass af mina pligter, att jag utan tvekan och klagan fogar mig i det oundvikliga! En köpmans hustru måste vara betänkt på has- tiga förändringar, och det är mig ett nöje att erinra herr Moss att vi hafva en frivillig, icke exekutiv auktion eller – hvad som skulle ha varit allra värst – en auktion tillställd af konkursmassan. Vi hoppas komma torrskodda öfver våra brottsjöar. Hvarom icke, bör väl en köpman låta sitt eget gå, innan han uppoffrar andras.» 
 
 
 
 
 293    »Låt mig som en gammal vän få omfamna fru Hjelm . . . Supponerar att jag aldrig i mitt lif skall glömma det talet! Näst min egen dotter såg jag aldrig så modig, hederlig och skicklig qvinna . . . Men nu sa’ det pang derute – hvad fan var det som gick? Jag måste vara med, så att allt blir uppdyrkadt . . . Nu till min anhållan . . .»    »Och den lyder, herr Moss?»    »Kort och godt, jag kan icke göra några grannlåtsomvägar. Min öns- kan är att för herrskapets räkning få ropa in den resterande sängkam- marsmöbeln jemte lite bohag åt förmaket . . . Nå, nå, ser nog att ögo- nen mulna. Men supponerar att det i längden är mindre angenämt att umbära den beqvämlighet, hvarvid man blifvit van.»    »Bästa herr Moss, min tacksamhet är så djup att den icke kan ut­ talas. Men låt det unga huset nu taga sina bekymmer och sköta dem efter förmåga . . . Har herr Moss ännu träffat min man? Han skulle be­ stämdt icke gilla mitt bifall till det gjorda förslaget.»    »Nå, så tala vi icke om det. Dotter min bad först och sist att fru Hjelm skulle anse hennes rum som sina egna . . . Nu söker jag upp Hjelm – men hvar skall jag finna honom?»    »Här, herr Moss!» svarade Hjelm inträdande. »Jag hade några be- styr i boden – rörelsen går med stark fart i dag. Om den andra rörelsen är icke värdt att tala: den hör till lifvets vanliga gång. I dag upp, i mor- gon ned, och så vice versa.»    »Fan ta mig är ni icke ståtliga bägge två, det är ordet . . . Men intet prat nu – jag skall ut och sätta lif i auktion. Låt mig få disponera bod- kammarn jemte ett parti kokt vatten! Jag gör sjelf mina reqvisitioner i boden hos gossarne för toddybjudning.»    Hjelm var alldeles icke förtjust åt denna utsigt, men det var Moss som sagt ordet, och nu var han ganska öfvertygad att bodkammaren skulle blifva källarsal hela aftonen.    Så fort Moss visade sig i salen, gick det en frisk kultje genom hela det församlade sällskapet. Det var liksom hvarje ansigte utvisat den ­öfvertygelsen att klubban nu först skulle få fart.    Moss och de förnämste herrarne bjödo oupphörligt öfver hvar­ andra. De rikaste bönderna ville ej stå efter, och så gick bud på bud, så att icke allenast det tarfliga folket gapade af förvåning öfver så- 
 
 
 
 
 294 dana auktionsrop, utan äfven Emilias hjerta klappade af förtjusning vid tanken på att hennes man skulle finna behållningen af den upp- offring, de gjort, så ansenlig att det gagn, som denna åstadkomme i rörelsen, godt­gjorde den tomhet, hvilken blefve följden för dem ­sjelfva.    Emellanåt voro ledamöterna af herrsocieteten ute i bodkammaren och förfriskade sig med en stadig toddy, och efter hvarje sådan upp- friskning gingo påropen också friskare: det blef nästan icke mera fråga om skillingar, utan riksdalrarne dansade rundtomkring.    Klockan half 11 om aftonen fanns knappt en osåld sak qvar i huset. Moss hade, efter öfverenskommelse med fruntimren att skynda hem, rest något tidigare, åtföljd af alla herrarne – och derefter började det stora karavansuppbrottet till lands och sjös.    Något sådant hade Emilia ej kunnat drömma om; sjelfva den ångest, som de nya uppträdena medförde, höll hennes mod vid makt.    Salen var i det närmaste tom på andra personer än sådana som slä- pade och drogo på de saker, hvilka skulle tagas med. Men gården var en enda böljande massa, der det af kaffemånglerskorna och krogmada- merna utminuterade bränvinet tillställde ett förfärligt allarm.    Männerna skreko, hojtade, grälade och svuro, allt under det att ett slags löjlig byteshandel och köpslagande egde rum med de inropade varorna. Dessutom hade den ene fått hälften af den andres parti i sin båt, och så tvärtom. En del skulle hafva varor ur boden, en annan hade tappat varorna i trängseln, och nu ljöd det om hvartannat:    »Halvar, tog j mitt baketråg?»    »Nej gu, gjorde jag inte – men j fick visst i eran båt mina bastmattor, som jag hade lagt postelinskarotterna i . . .»    »Ajia mej, hvart tog kaffebönerna vägen – jag hade knutit in dem i snip­pen på den gulrutige bomullsduken . . . Tog inte du dem, Johannes lille?»    »Ditt nöt, tog jag dem . . . Hvar la’ du tobaken, du?»    »Har du gett mej den? Nej, det gjorde du visst inte.»    »Jaså, ba’ jag dej inte hålla tobaken i näfven, medan jag gick bort och talte med Nisse på Vrängö, som tog budet ifrån mej.»    »Ur vägen», skrek en annan, som kom utrusandes, »ser j inte att vi har bäresaker . . . Nå, vill någon ha bordet? En riksdaler och fyra ­skilling . . . tänker att jag är likså god auktionist som Siversen . . . men, däfveln säcke mej, ska j inte skynda er – pengarna behöfver jag kon- 
 
 
 
 
 295 tant på fläcken till handpenning åt Sven på Nöddö, som inte vill lemna speledosen utan handfäste.»    »Vänta, vänta jag skall titta på’t . . . men stå inte för nära plåneboka, ditt förderfvade elände!»    »Flytta er, flytta er – j trampar ju ihjäl barnungen för mej!» ljöd en bekymrad modersröst . . . »Jösses, nu krossar j kungen på mi glasetafla . . . . . Men hvar gjorde jag nu å kronprinsen igen . . . åh, det var så rätt det: han ligger i kjortelsäcken bredvid pepparkaksgrisen» . . . . . . . .    Och så allarmerades och skreks der och pratades, tills den ene öfver den andre tumlade ner i båtarne. ..........................................................................    Och samtidigt började bullret med de bortfarande kärrorna under hustrurnas skrik:    »Sätt dej rätt opp, Pehr, annars dimper du på näsan – håll dej i bak­ spjälarne. Jag har nog med tömmarna, jag.»    Eller:    »Bengt lille – du är så sömnaktig – låt mej nu köra, annars somnar hästen också. Jag skall hålla konjaksbuteljen med, så får du somna i ditt mak.»    »Tömmarna må du ha, men konjaksbuteljen drar jag sjelf försorg om, och faller jag in i en liten joneblund, så lista honom inte ur näfven på mej, för jag har mina misstankar på att du inte sköter honom som han vill bli skött.»    Men i andra kärror, der männerna icke voro sömniga, gick det på annan tonart:    »Ta tungan din i beslag, du, Brita-Kajsa, för annars klipper jag ut henne så finurligt! Vet du inte så pass af skriften, du som löper efter ­läsarepresten hvar söndag, att tungan är en farlig lem – och sätter du mej i något vidare beskt humör, så sätter jag af dej här på vägen, och så får du gå hem.»    »Nu kör du rakt opp på hällesten, Håkan du . . . Åjia mej – nu vickar det . . . det bär ikull» . . .    Och så gjorde det.    »Nå», ropade Håkan, »skall en inte ha sej en liten muntration, när man kommer från auktion . . . . . . Se, så ja, der har du kärran oppe igen – nu sätter jag mej i all rolighet och skrattar åt hela hurfven, medan du ligger der och gråter och plockar opp alla sakerna. Men kläm inte sön- 
 
 
 
 
 296 der mina porterbuteljer, för då kan du trösta dej med att det blir slut med skrattningen . . . Nå, så fördjefla mej, krasa det inte nu – ditt gamla urblekta skynke, du kunde inte ha aktat dej! Men har du förstört man dins glädje, så skall du också få gå hem.»    »Aldrig, Håkan, kan du vara så omensklig! Du mins att du i morse i ondskan och brådskan klämde foten min mellan dörrn, så jag inte kan gå . . .»    »Skall väl vara barmhertig då. Men det säger jag dej till, att inte är det värdt att du väntar kaffeböner, när jag härnäst kommer från stan – för något för något, sa’ tusken och Håkan med!»    Ändtligen voro sista kärran och sista båten försvunna.    Herr Siversen hade superat och rest. En dof tystnad herrskade nu i Svartskärs-rummen.    Hjelm och hans hustru möttes i salen.    Hvilken anblick, hvilken atmosfer! Golfvet värre nära på än ett stallgolf, öfverströdt med plockgods, cigarrstumpar och staplar af hvars och ens ihopsamlade egendom – den underligaste sammanparing af likt och olikt.    »Låt oss för Guds skull skynda oss härifrån!» sade Hjelm med en frossbrytning. »Ha vi någon säng i sängkammaren, min vän, eller hur är det?»    »Vår egen, älskade Åke!»    »Vår egen – men den var ju här ute. Icke har Moss . . . det ville jag för ingen del.»    »Nej, jag afslog hans vänliga anbud. Men jag kunde icke afstå ett annat, som gjordes på annat vis.»    »Huru menar du?»    »Gubben Siversen kom inspringande till mig i brådskan och sade: ’Kära fru Hjelm, låt mig för all del få flytta in sängen igen! Jag in- ­ropade den för egen del. Den skall blifva bland dotter mins hemgift nästa år, men om den under tiden kunde få stå qvar, vore det bra – jag ville icke gerna att hon skulle se den, innan dagen kommer.»    »Hederliga själ!» utbrast Hjelm rörd. »Det var icke att stå emot . . . och hjelper Gud oss ännu en gång, så skall mamsell Siversens hemgift icke förminskas, om hon också icke får den sängen . . . Men gudskelof 
 
 
 
 
 297 att du afstyrde Moss’ välvilja! Han var utmärkt vänskapsfull i dag, men hans välvilja skulle ha gått med buller.»    Emilia var lycklig att se Åke mindre nedslagen än hon fruktat. Han var lycklig för den kraft, som han funnit hos henne, för det auktionen gått förmånligt och framför allt för att det nu var slut på denna så plåg- samma dag.    »Och du, min förträffliga lilla hustru, tror du att det skall vara möj- ligt för mig att förgäta de många utmärkta sidor, som du i dag utveck- lat . . . Men kom, låt oss söka hvilan – jag är så trött, så trött!» . . . . . . . . . .    Och de hvilade i ljuf och stilla frid.    Under tiden gjorde Uljana och kökspigan det enda de kunde för att visa herrskapet sitt deltagande. De skurade nemligen under natten alla rummen, så att om morgonen inga flera tecken syntes till förödelsen än att möblerna voro framdragna liksom till rengöring. Innan mid- dagstiden syntes emellertid icke så mycket som en half stol qvar hvar- ken i salen eller förmaket.    Men äfven då smålog Emilia i full sysselsättning med uppfinningar af alla slag för att afhjelpa bristerna i det nödvändigaste.    Lyckligtvis hade Åke en angelägen resa, som skulle hålla honom borta tills mot aftonen.    Under tiden företog sig den unga frun att göra visitation på bo- ningshusets vindar för att ihopskrapa hvad der kunde finnas från äldre tider. Och hon blef så full af ingifvelser, att hon tyckte det vara omöj- ligt att det icke skulle blifva något präktigt af tills Åke kom hem.    Ett par gånger kände hon sig likväl frestad att lemna sina bestyr för det manande begäret att utgjuta sig i bref till modern. Men hon öfver- vann det, såsom borttagande för mycken tid. Dagen derpå blefve detta hennes belöning, och då kunde hon äfven få berätta hur väl hon ställt sig i den nya belägenheten. 17. Majblomstret och helgonbarnet på vandring.    Tidigt samma eftermiddag gingo Thorborg och Majken, hvilken på morgonen kommit till kapellgården, framåt stranden för att, innan de besökte Emilia, titta in i ett par af stugorna, der någon stackars sjuk- ling afvaktade sitt skyddshelgon och sin läkarinna. 
 
 
 
 
 298    Medan Majken höll tillgodo att sitta på spisen eller någon afröjd kubb, steg Thorborg fram till den på plågolägret kämpande och höjde sin milda röst till ömma förmaningar om tålamod och ömma försäk- ringar om hopp och frid vid kampens slut. Och derjemte gaf hon vård och medikamenter och utdelade Majkens gåfvor, så att från hvar stuga, der de instego, de gingo bort sjelfva välsignade, men Thorborg hundrafalt mer, ty hennes små hvita händer lade tillrätta de grofva ­lakanen och svalkade den sjukes brännande panna med något kylande omslag.    »Så», sade Majken, då de slutat sina bestyr, »så kunde du tillbringa hela ditt lif och vara lycklig utan något mer.»    »Ja, då det så var Herrans vilja!» svarade Thorborg undergifvet.    Majken teg ett ögonblick. Hon såg pröfvande på vännen.    Men denna skyndade att under en lätt rodnad tillägga:    »Tror du icke att det nu är tid att vi begifva oss direkte fram till Svartskär? Jag hoppas Emilia icke blir alltför missnöjd, äfven om icke allting redan skulle vara borta.»    »Det tror jag bestämdt att det är vid det här laget. I alla fall skola vi nog försona henne med vår närvaro. Den kära förnuftiga och älskliga Emilia! Pappa var alldeles betagen i alla hennes utmärkta egenskaper, och han har på det mest kraftfulla sätt uttryckt sitt deltagande både för henne och Hjelm: ’Präktig karl, släpper icke vantarne! Icke två bland hundra i hans ställe hade lemnat mig obesvärad af jemmer om hjelp’ . . . Jag njöt, som du väl kan tänka, af allt detta och kan aldrig minnas att jag sett pappa så rörd vid någon annan menniskas intresse.»    »Ack, redan i förgår insåg jag huru de båda skulle taga gårdagen. Hvad Emilia blifvit för en qvinna . . . Men tror du att din far skulle hafva några afsigter?»    »Gud vet . . . det förekommer mig verkligen som om någonting låge och grodde hos honom – hvad, kan jag ej begripa, och jag aktar mig att fråga.»    »Du sparar dina frågor tills lite längre fram. Om ett par månader är Gudmar icke mera jaktlöjtnant, och då skall farbror Moss kanhända till sluts göra afseende på din långa försakelse och tystnad.»    »Icke mer än nu» – ett moln gick öfver Majkens klara ögon – »pappa tager aldrig någon tulltjensteman till måg.»    »Min Gud, Majken, du uttalar ju den bestämdaste öfvertygelse att ert giftermål aldrig blir utaf?» 
 
 
 
 
 299    »Det är också min öfvertygelse!» sade Majken med en djupare bryt- ning i rösten . . . »Men låt oss ej fördystra våra själar i förtid! Jag vill uppehålla mitt mod . . . det var endast denna förtroliga stund som . . .»    »Majken, Majken, det är ej allt som förr! Det förefaller mig som om din undergifvenhet nu hade någon tillsats, för mig obegriplig. Du äls- kar Gudmar så högt . . .»    »Ja, min lilla Thorborg, jag älskar honom högt.»    »Och du är riktigt nöjd med honom?»    »Hur kan du fråga så?»    »Jag vet ej. Det var verkligen en egen fråga! Gudmar tillber dig, och hans hela lif går ut på att visa dig sin kärlek . . . Tror du väl att det fins något offer som han icke skulle hembära din minsta vilja?»    »Det vore ju oförnuftigt» – Majken rodnade starkt – »om endast kärleken skulle verka sådant . . . Men låt oss icke tala om mig längre! Kanske är lyckan oss långt närmare än vi nu kunna se. Och skulle den ej vara det på samma sätt som jag en gång vant mig att betrakta den, så lär jag mig af dig att på jorden finnes mångahanda slags kärlek, som hjelper oss att förädla den, som vi sätta högst i vårt hjerta.»    »Af mig – skulle du lära af mig?» Liljorna på Thorborgs kinder gömde sig i en fin rosensky. Hon såg sig omkring med bäfvan, liksom hon fruktat att någon skulle hört dessa ord.    »Min Thorborg, skola vi två hafva hemligheter för hvarandra? Har jag ej så noga följt dig denna vinter . . . Aldrig har du varit verksam- mare. Jag vet att snö och is och storm ej hindrat dig att besöka de olyckliga på alla håll, och aldrig var ditt hjerta mera öfversvämmadt af menniskokärlek, men det har ej med samma friska känsla som förr deltagit i ditt verk. Hvarföre har det då varit så? Jo, derföre att det hjerta, som hulpit så många, en gång hjelpte en själ, hvilken tog dess ena hälft med sig, då han lemnade Bottnafjorden.»    »Majken, Majken, kan du bringa mig derhän att blygas för mig sjelf – det är så bittert . . . Men så gjorde äfven han. Han visade mig att jag, som ni alltid upphöjt, var en mycket felande varelse. Det är just detta . . . Men, min Gud, jag fruktar att han har alltför rätt, ty . . . ty till en del hycklar jag just nu . . . det finnes dock ett hyckleri, hvilket blygsam­ heten liksom tvingar på en.»    »Låt oss ett ögonblick sätta oss här vid stranden, min Thorborg, och låt mig säga dig att det mycket förvånar mig, att en så enkel och rättänkande varelse som du skall inför en vän, en syster, blygas för det 
 
 
 
 
 300 du af Gud blifvit väckt till medvetande af det högsta och skönaste, som han gifvit oss: kärleken.»    »Men då man ej har rättighet . . .» stammade Thorborg.    »Begär man rättighet att andas? Gud delar gåfvorna. Salige de, som funnit kärleken, som älska, älska mycket! Deras lott blir alltid ljuf, ­antingen den kläder sig i försakelsen eller sällhetens färg, ty det är kär- leken sjelf som utgör sällheten, i det den förädlar oss.»    »Ack, Majken – jag har kanske känt mycket deraf, men jag har ej vågat mig fram med en tanke öfver dess väsende. Sjelfva ordet har kommit mig att darra liksom jag vore en synderska eller på något sätt mindre ren.»    »Stackars mitt lilla helgonbarn – du en synderska eller en mindre ren varelse för det du blifvit delaktig af den sköna menskliga rättig­ heten att med särskilt kärlek omfatta ett enda väsende!»    »Först, Majken, om du håller af mig, kalla mig aldrig mera helgon- barnet, helgonet eller något för mig så förödmjukande namn! Hvilken har rättighet att kallas så – och då man icke har det, är det mycket orätt att ej tillbakavisa hvarje sådant uttryck . . . jag känner mig besvärad och ledsen, när ni begagnar dem.»    »I detta vill jag göra dig till viljes . . . Men hvad var det sedan?»    »Du anser icke att, när en qvinna börjar förnimma dessa nya så ­förunderliga känslor, hon hvarken behöfver förakta sig sjelf eller bort- skjuta dem med hårdhet?»    »Himmelsvidt långt derifrån! Först och främst är hon ju fullkomligt oskyldig till denna känslas uppväckande? Gnistan tändes utan vår vet- skap, och vi se den ej förr än den redan flammar.»    »Och när den så flammar?»    »Då», återtog Majken, »låta vi den i Guds namn upplysa vårt inre i hvarje vinkel och vrå. Vid dess sken se vi mycket bättre våra pligter mot både andra och oss sjelfva. Och vi vårda med innerlig glädje elden, som började brinna utan vår vilja, men som vi frukta att se slockna, då vi en gång vant oss vid den.»    »Det är sant . . . ja, ja, det är sant!» sade Thorborg sakta, liksom för sig sjelf.    »Men», återtog Majken, »hvad finnes på jorden som ej kan missbru- kas! För en del är kärleken blott en vild hejdlös passion, ledande till mycket, som ej kan försvaras: strid, stormar, yrsel – med ett ord elände. Sådan blir ej din kärlek. Behåll den derföre och göm den tills 
 
 
 
 
 301 antingen han, som du gifvit gåfvan, kommer för att i utbyte lemna dig den hälft, som han gömmer, eller tills den så helt och hållet samman­ smält med din egen själ att den deri ingår som ett helt med den all- männa eller kristliga kärleken.»    Nu upplyftade Thorborg sina vackra ögon och såg utan fruktan in i Majkens.    »Ack, hvad allt detta varit mig gagneligt och godt att höra! Nu vågar jag förtro dig att jag lidit rysligt vid den minsta skymt af fruktan att just du skulle utgissa min hemlighet, och jag har bäfvat vid att någon skulle ana den . . . det är en så ljuf lycka att icke längre så mycket be- höfva sky sig sjelf . . . Tack, o, tack . . . . . . Men Gudmar . . . du kan väl icke – nej, det kan du ej?»    »Omöjligt – du sårar mig, om du säger mer . . . Har aldrig Emilia häntydt derpå?»    »En gång – det var förliden höst – sedan aldrig. Hon har icke . . .»    ». . . varit så omisskundsam som jag. Men hårda läkemedel äro goda . . . Nu, säg mig, min Thorborg, hade du icke ett bref någon tid efter hans afresa . . . . Vill du visa mig det?»    »Gerna . . . Och nu gör det ingenting, om du ser att jag bär det på mig.»    Thorborg framtog ur fickan en liten silkesbörs och ur den ett bref, läst minst hundra gånger.    »Jag känner en längtan,» sade Majken, »att sålunda göra bekantskap med honom. Ett bref från en sådan man, som han är, måste vara en karta öfver hans själ.»    »Men jag ber dig – undra ej för mycket, om du finner stilen högligen egen. Du vet att jag sagt dig att . . .»    »Du får icke säga ett fjerdedels ord till! Jag skall vara min egen lots.»    Majken uppvecklade det icke särdeles långa brefvet och läste tyst följande:    »Otto Geistern till den lilla älfqvinnan vid Bottnafjorden.    Hemkommen till Flensburg har jag gjort tre saker.    Jag har rentvättat mig inför rederiet, och vi hafva skilts under öm­ sesidig aktning.    Jag har sålt det lilla huset med de höga träden, ty det skulle alltid hafva erinrat mig om våra drömfantasier, hvilka jag vill och måste tränga så långt i bakgrunden att de ej mer återkomma.    För det tredje har jag redan börjat skrifva på det arbete, som jag ärnar utgifva. 
 
 
 
 
 302    Detta är hvad jag gjort. Hör nu hvad jag icke gjort.    Jag har icke förfallit i grubblerier. Jag har icke öfverlemnat mig åt ensamheten, och jag har icke glömt det herrsklystna »lammet».    Ack, hvad ni har gjort mig mycket både godt och ondt! Men nu är jag – derpå kan ni lita – ej vidare rädd för er.    I min nya boning, när jag sitter vid mitt arbete eller ordnar mina tankar vid cigarren och promenaden öfver golfvet, återkallar jag på försök edra steg – och jag kan berätta er att jag dervid icke känner ­någonting motbjudande eller oroligt: jag har till och med några gånger tyckt att jag ej skulle hafva det ringaste emot, om jag i verkligheten finge höra dem hur nära som helst.    På samma sätt är det med er röst – hvilken skön röst ni har – den klingar behagligt ända bort ifrån Bottnafjorden öfver Sundet och hit. Äfven framkallar jag ofta er älflika varelse . . . . Och hvad helst jag så manar fram, är hufvudsumman den att jag känner mig i grunden botad för min fordna löjliga motvilja.    Skola vi väl någonsin åter träffas?    Man har sökt öfvertala mig att taga befälet öfver ett fartyg, som skall göra en treårig resa på Medelhafvet. Men hvem kan lita på att åter- vända från den! Jag har ju dessutom beslutat att ännu en gång göra en färd öfver Skagerak.    Har ni hållit ord – har ni aldrig tänkt på mig? Jag vill icke bedja er göra det. Ni skulle då, kanske af egensinne, låta bli.    Vill ni veta hvad jag tror . . . . men jag kommer ihåg att ni en gång sade, att ni icke ville låna er till mina förtroenden.    Och nu inneslutande er i Guds kärleksrikaste beskydd, ni lilla ­underbara väsende, beder jag att ni icke helt och hållet glömmer!                                     Otto Geistern.    P. S. Till er bror har jag skrifvit om Hjelms och allt öfrigt.»    »Min kära lilla Thorborg», utbrast Majken helt förtjust, återlem- nande brefvet, »man skall vara ett riktigt helgon – jag sade det icke i tankarne, utan med full mening – för att ej kunna läsa mellan raderna i det här brefvet allt hvad raderna sjelfva lemna oförklaradt. Kapten Geistern älskar lefvande varmt den lilla älfqvinnan vid Bottnafjorden, det är säkert. Men lika säkert är att hans finkänslighet ännu lider vid tanken att hylla nya band, och han söker derföre inhölja känslorna både för dig och sig sjelf. En dag – det blir när Gud vill – skall han . . . .» 
 
 
 
 
 303    »Nu får du ej säga mer!» sade Thorborg, som för sinnesrörelse knappt kunde hålla sig uppe. »Jag fruktar att allt hvad vi tänkt och talat ändå varit på något sätt orätt. Jag känner en glädjeström, som jag icke vet om det var godt eller icke godt att den fick inrymme hos mig. Och du får lofva mig att vi för evigt afsluta detta ämne!»    Majken gaf en nästan moderlig smekning åt Thorborgs rodnande kind.    »Jag gör dig till viljes och tiger, men jag hoppas att evigheten ej blir alltför lång . . . . Och nu måste vi skynda oss fram. Om vi hafva något att förebrå oss, så är det att vårt samspråk en stund fördröjt ankomsten till våra vänner.»    »O, min Gud, det var illa . . . . Men jag vill hoppas att det ändå ej kan ha varit något orätt, då det icke minskat, utan snarare ökat det varma deltagandet i deras bekymmer. Kom, kom, vi skynda nu dess fortare!»    I den stora tomma salen på Svartskär, med ett bord i midten och en stol på hvardera sidan, befann sig Emilia sysselsatt att med tillhjelp af Uljana öfver en gammal fönsterpall utspänna en tygstuf, som blifvit öfver på de alldeles orimligt väl betalta täckena. Och med nubben mel- lan läpparna och hammaren i hand såg hon ej att någon sakta inträdde förrän Uljana, hvars åliggande det var att hålla tyget styft, helt för­- lägen utropade:    »Ajia mej, frun, de titta på oss!»    Emilia sprang upp från knäböjningen, och då hon fick se hvem det var, kastade hon skyndsamt ifrån sig nubb och hammare och ilade i de utsträckta armarna.    Hvarken tårar eller beklaganden hördes från någondera sidan.    »Nu, mina vänner», sade ungafrun, i det hon gaf Uljana en vink att gå ut, »nu, då allt är öfverståndet, ären j åter lika välkomna . . . . Ni fin- ner det tomt, men jag fann det ännu tommare den tiden, då min man mindre älskade mig än nu – och tusen gånger olyckligare ha vi varit, det vet ni. Vid de svåra dagarne bör man alltid komma ihåg de ännu svårare. Och ni känner mig och min Åke för väl att tro det sådana motgångar som denna bringa någon oreda i vår husliga lycka.»    »Nej», utbrast Majken, »vi äro verkligen båda öfvertygade, att ­sådana menniskor som du och din Åke uppskatta lifvets förhållanden 
 
 
 
 
 304 så som de böra uppskattas . . . . Men Thorborgs ögon förråda den be- undran, som jag icke vill göra dig förlägen med att uttala, då vi finna dig så här, dagen efter en sådan dag.»    »Liksom dina ögon uttala min!» sade Thorborg leende . . . . . »Men låt oss nu vara raska och hjelpa Emilia att få färdiga sina fönsterpallar – de bästa små soffor jag någonsin vet.»    »Ja, hjelp mig ni, kära vänner! Min man kommer icke hem förrän sednare på aftonen. Jag är just stadd i en mängd snickare- och tapetse- raretankar. Du förstår, Majken, att de här inventarierna från vinden, af mig räknas tillhöra alla de andra inventarierna, som gå in i Svartskärs- lägenheten.»    »Vänta, vänta, du glömmer handkammaren bredvid mina rum, der diverse enstöringsmöbler, bord, länstolar och hvarjehanda annat blif­ vit instapladt vid flyttningen till Gläborg. Kom, låt oss hålla mönst- ring, mina barn – fast du, Thorborg, kan så godt stanna här nere, du som är så skicklig i tapetseraryrket, så springer Emilia och jag upp och lättar litet på mitt enskilta gebit med detsamma, ty der är då så fullt af saker att man kan falla omkull på dem.»    Helt lifvade, började nu damerna springa om hvarandra.    Detta lån ur gamla förrådsrum, gammalt långods, som stufvades och gneds upp, var helt annat att emottaga än Moss’ tilltänkta, på förhand uppgifna inrop af ett fullständigt möblemang åt sängkammaren.    Och hvad gjorde man icke allt för präktiga vinster i handkamma- ren? Icke blott möbler, utan också prydnader, gamla speglar, urnor, soffdynor, m. m. På vinden blef en hel revolution. Pigorna uppkalla- des med borstar och vattenbaljor, och sedan den ena pjesen efter den andra nyskapad utgått ur deras händer, förpassades den ned i salen, der flygande fingrar åt den lilla runda soffan, åt länstolar och kuller- stolar förfärdigade öfverdrag af Majkens styckegods.    Och så flitiga hade våra fruntimmer varit, att då Åke på aftonen hemkom och inträdde i salen han icke allenast fann den helt trefligt uppmöblerad, utan också de älskliga qvinnorna sitta språkande och skrattande vid tébordet, den mest slående kontrast till föregående ­dagens scener, ty här tycktes allt vara lugnt, trefligt och harmoniskt. Till och med moderns silfverurnor och fjärils-koppar prydde bordet.    »Hvad i all verlden», utbrast Hjelm med nyväckta lifsandar, »hvad i all verlden har här skett för trolleri? J ären verkligen tre féer. Tack, mina damer, heder och vördnad för en sådan välgerning! Jag är ingen 
 
 
 
 
 305 hjelte i konsten att umbära stolar och bord och den nödvändigare delen af lifvets enklaste vanor . . . . Och nu dertill detta inbjudande té- bord, denna klara brasa, era sköna ansigten och min Emilias klingande skratt! Ack, det är så välsignadt och kärt alltsammans att jag djupt tackar Gud . . . .»    Och så handtag och helsningar. Derefter slog han sig ned.    »Låt nu också oss få säga några ord!» inföll Emilia. »Tror du att vi något njuta af att se en man, som enligt all vanlig ordning kunde hem- komma sträf, mörk, snäsig, i bästa fall tankspridd, i stället hemkomma så vänlig, hjertegod och tacksam för hvad jag och mina vänner gjort!»    »Tyst då, du bringar mig ju ur alla koncepter!»    »Hon har ändå rätt!» sade Majken med en blick, som gjorde Hjelm särdeles godt . . . . »Men ingenting om det der – låt oss nu fortsätta att njuta af Emilias förträffliga tébord.» . . . . . . . . . . . . . . . . . . . . . . . . . . . . . . . . . . . ..........................................................................    »Huru – huru, hvad är detta för himlauppenbarelser, för välsignade ansigten som jag skådar, der jag bäfvat för att finna helt andra uppen- barelser!»    Och som hela sällskapet såg upp, framstörtade i ordets fulla mening den unge jaktlöjtnanten, färdig, som det tycktes, att omfamna både menniskor, bord och gudsgåfvor, så att i hastigheten den väna mön fick den första kyss, som ännu varit sedd af främmande ögon.    »Förlåt, förlåt . . . . se icke så strängt på mig, älskade Majken – vid ­lefvande guden, jag visste ej hvad jag gjorde . . . . . det var icke jag, utan en god tok, som i förtjusningen tappade hufvudet . . . . Bästa fru Hjelm, gif mig handen att jag på den må få trycka den allra minsta del af min vördnad, min beundran, min tacksamhet, min glädje öfver att det finnes en sådan fru i kristenheten . . . . Och du, bror Hjelm, se här ett handslag, som har tusen handslag i sig . . . . Föreställ er, mitt herrskap, jag kommer till kapellgården. Jag får höra att Majken varit der och nyss gått med Thorborg till Svartskär. Dagen efter – ni för- står . . . . fördömme mig jag kan säga ut . . . . Jag springer åstad, jag väntar mig stumma tårar, stumma nickningar, med ett ord en verklig förstummad sorgscen, och jag gör mig i mitt hjertas djupa del­- tagande färdig att dela den, och så . . . . Ack, hvad man andas gudom- ligt lätt tillsammans med folk, som veta att taga lifvet i gross . . . Har jag talat för mycket, har jag talat galenskaper, har jag talat dumheter, 
 
 
 
 
 306 så förlåten mig allesammans! Känslorna springa så fort och jag är tvungen att följa med.»    »Den som hade något att förlåta så mycket hjerta, som ligger i den häftigheten, egde knappt sjelf något hjerta . . . . . Se här» – sade Emilia leende – »äro båda mina händer . . . . . och jag ser att Åke tänker som jag.»    »Sätt dig, bror, och andas ut!» yttrade Hjelm med sin lugna, men nu så varma röst. »Du tillhör dessa vänner, hvilkas blotta åsyn lifvar. Och icke tror jag att Majken har hjerta att banna dig – då ginge hon ifrån sin egen frisinnade karakter.»    Majken smålog ljufvare än hon någonsin smålett efter det vigtiga samtalet. Och kännande den friska fulla fläkten af det gamla, blef den stackars jaktlöjtnantens hjerta så vekt och öfversvallande, att han hade all möda att tygla känslorna för att ej synda om igen.    Thorborg kände sig ej nöjd. Hon mindes för väl Majkens utseende vid den delen af deras samspråk, som rörde hennes och Gudmars framtidsförhoppningar.    Nu var också Thorborg den som först manade till uppbrott och er- inrade om hur väl vännerna behöfde att komma i ro.    Och huru tillfredsställande för stunden allt än syntes vara, välsig- nade dock de unga makarne detta förslag.    Majken skulle för aftonen återvända till kapellgården.    Och så blef det en vandring hem, der Thorborg fick sällskapa med sig sjelf och det gamla brefvet, nu omstråladt af de friska idéer, som Majken framkallat. Men ingen enda af dessa idéer kunde säga henne hvad sedan händt, hvar han nu var och hvad han gjorde.    Hon rodnade gång efter gång, när hon tänkte på att Majken kände allt. Men åter förbyttes denna känsla i en tröstrik ljufhet, då hon erin- rade sig alla de välsignelsebringande ord, som vännen lånat åt den känsla, den hon nu tordes nämna för sig sjelf.    Emellertid gick Majken och hennes f. d. befälhafvare i lifligt sam- språk förut. Men huru lifligt det var, kände de oupphörligt den tryck- ning, som låg emellan dem, ty hvarom skola trolofvade tala, om ej om sin stundande förening – och när Gudmar blott syftade ditåt, såg Maj- ken så förvånad ut som om han talat hebreiska. 
 
 
 
 
 307 18. Sex veckor senare. Emilias bref och förtroenden.      »Dyra, älskade mamma!    Hvad mamma numera måste vara rädd att öppna ett bref från mig!    Huru olika äro de förtroenden, jag nu har att ge, emot de barnsliga epistlarne från fiskläget och de brydsamma under kapten Oddjers pe- riod!    Det är nu i dessa dagar två år sedan mitt bröllop. Man kan säga att jag gjort en vidlyftig erfarenhet under den tiden. Men det finnes ej något ondt, som ej kan förvärras, och ingenting ondt, som ej kan gifva oss en välsignelse, då vi påminna oss att vi kanske just genom det und- vikit ett annat.    Jag har ännu icke utstått maken till den dagen, då min man var vid tinget. Men jag har, särdeles under den sista månaden, dagligen erfarit att det finnes bitterheter som man ej lyckas gifva någon sötma, hur man än bär sig åt.    De första åtta à tio dagarne, som följde på auktionen, efter hvilken, såsom jag beskrifvit för mamma, vi ställde oss i ordning på fattigfolks manér så godt vi kunde, tycktes mig Åke, om jag så får säga, med sta- dig arm bära sin tunga börda. Särdeles var detta händelsen i främman- des närvaro – och alltid, förstås, går det lättare då, än under det farliga inkognitot med sig sjelf.    Men hvad som då egentligen utgjorde lyckan, var att han tycktes tro att den öfver all förväntan uppgångna auktionssumman skulle bereda honom något långvarigare lugn från det eviga penningejägtandet, denna för honom så plågsamma vigilans, öfver hvilken han svettats så många tusen tunga droppar, som fallit tillbaka på mitt hjerta.    Ett par gånger sade han under första veckan till mig: »Jag har dragit mig ur alla de större affärerna; och blott jag icke blir för strängt ansatt, kan jag nog genom de små arbeta mig upp, på att ingen skall blifva ­lidande på mig.»    Dock – styfversaffärerna förintade hans själskraft, det såg jag snart. Och som lynnet blef allt tyngre och tyngre, började jag fundera hit och dit om jag ej kunde uppfinna något oskyldigt medel att lifva och stärka honom.    Nåväl, jag fick också en ingifvelse . . . . Nu skall mamma få höra hvad det var och huru den slog ut. 
 
 
 
 
 308    En dag, då min ingifvelse mognat, begaf jag mig upp på vinden, der den olycksaliga bokkistan stod; och som den numera icke var låst, började jag helt andäktigt revidera i den. Jag ville söka ut någon af de der märkvärdiga böckerna, som Åke så mycket älskat, att det ostörda njutandet af dem utgjort hans lefnadsmål för framtiden.    Mamma skulle sett sin Emilia stå der nedböjd öfver dessa okända och ofattliga skatter i val och qval, som ej ville taga något slut!    Jag förstod mig ju ej det ringaste på vetenskapliga arbeten – men an­ gående filosofien har jag inhemtat så pass, att jag vet den skall utgöra ett högre slag af vishet eller förnuftslära, och jag pröfvade derföre skä- ligt att hålla mig vid den grenen.    Någon viss författare kunde jag naturligtvis icke tänka på: för mig voro de alla liksom ett mörkt tal och höljda i vördnadsfullt töcken.    Nog af – jag ryckte till mig ett verk och slog sedan så hastigt igen locket som om jag fruktat att de höga andar, hvilkas arbeten kistan in­ nehöll, skulle ha kommit efter och tillhviskat mig: »Du borde ha tagit mitt . . . .» »Du borde ha tagit mitt!»    Jag sprang ned med filosofien i förklädet och var fasligt rädd att möta Åke, som var på kontoret, hvars dörr jag skulle passera. Men lyckligtvis mötte jag ingen annan än köksan nere i gången, som med synbar obenägenhet meddelade mig att hon tagit upp det sista oxkött- stycket.    Jag häpnade – jag hade tyckt mig ha tre qvar. Men jag stack handen in i förklädet och omfattade den filosofiska afhandlingen. Kanske gjorde tron något, men jag försäkrar att jag kände mig helt filosofisk och svarade lugnt: »Nåväl du, fisken går i sjön, drängarna få fiska hvar dag, och om lördag far Janne ut och skjuter vildänder.»    »Men om de inte skulle låta skjuta sej, frun – det har händt förut. Till och med fisken var så intrikat i dag, att en inte fick annat än några små tunna flundror. Derföre är det kanske bäst att vi gömmer kött- stycket till sönda’n.»    »Det må ske . . . . För resten vet du att vi till nödfallsdagarne alltid ha sillbullarna och paltbrödet.»    Så allt bestyrdt i hushållsdetaljerna, ilade jag till sängkammaren och lade boken på bordet vid den sidan, der Åke plär ha sin plats.    Efter middagen gick han dit in och lade sig på sängen, som han ­ibland gör i brist på soffa. Han ärnade hvila en stund, och jag aktade mig väl att gå in – men jag var grufligt nyfiken. 
 
 
 
 
 309    Vid kaffedags ropade jag blott i dörren. När han kom ut, sade han ingenting, men han räckte mig handen och smålog sorgset. Han hade förstått mig – orden behöfde vi alldeles icke.    Då han återgått till sitt arbete, sprang jag in i sängkammaren. Det var ett blad viket i boken. Han hade således läst i den. Jag var förtjust. Nu ville det väl blifva bättre, ty om filosofien – hvad jag visst icke borde betvifla – utgjorde rakaste vägen till det högsta förnuftet, så var ju Åke räddad, blott han läste.    Ack, jag hade totalt glömt att taga i beräkning hvad han förut sagt mig om orsaken hvarför han ej läste på högtidsdagar, nemligen att han fruktade få för stark smak och taga bort tiden från arbetsdagarne!    Denna glömska fick jag betala.    I början läste han blott något hvar dag. Derefter förlängdes dessa timmar på middagar och aftnar, och så blef det slutligen äfven ett par på mornarne. Han tog nu sjelf ner bok efter bok, tills hela hyllan i sängkammaren var fylld, och han fördjupade sig så i dessa studier, att bodgossarna fingo ringa uppsigt och de små kontorsgöromålen ännu mindre.    Gud i himmelen hvad det är svårt att ångra något, som vi gjort i den bästa afsigt och som varit gilladt både af vårt hufvud och vårt hjerta.    Ibland försökte jag med flit förlägga boken. Men då han med en all­ varlig ton och min sade: »Icke har den kunnat komma bort härinne!» hittade jag alltid reda på den – ty den rösten var icke Åkes, och jag ville icke gerna höra den ofta.    Nu skall mamma få veta huru helt nyss denna litterära period tog ända . . . . . . . . .    Men innan dess vill jag nämna några ord om våra nätter.    Först tala vi litet, helt tröstrikt, förstås, vid hvarandra. Vår ned­ slagenhet och våra känslor visa vi aldrig utom i stora ögonblick.    Exempelvis säger Åke: »Under sommaren är rörelsen ingenting att göra af, men i höst får du väl se, min Emilia, att den går upp igen – derom har jag godt hopp, om det icke blifver alltför motigt.» Härpå svarar då jag: »Jag har sett förut att händelsen är sådan, och det kan ej slå felt, min vän, att du icke i höst får igen din kommissionshandel, då man finner hur rättsinnigt du handlar mot alla. Nästa år blir det ännu fördelaktigare, ty börjar det ena, så börjar äfven det andra, och innan det är slut, gunga och sjunga vi åter på grön qvist.»    Åke tillägger då vanligen något innerligt kärleksrikt om min hopp- 
 
 
 
 
 310 fullhet, hvarefter jag låtsar somna. Men jag ligger vaken och tänker på tusen omvägar för att icke låta hushållet få för stor skuld till boden, som icke är öfver sig furnerad med något.    Dessutom tänker jag på ett omätligt vigtigt ämne, som jag gömmer till allra sist.    Nå, som sagdt, jag låtsar lugnt och stilla somna. Åke behöfver så väl tro på den sömnen. Han läser länge – men slutligen slås boken igen, han vänder sig lyssnande, och då han förnimmer den jemna ande­ drägten och tror mig i ro, släcker han ljuset.    Sedan börjar den svåraste skärselden för oss båda.    Han vrider och vänder sig. En brinnande feber bemäktigar sig krop- pen, en brinnande feber ökar själens alla bekymmer och jägtar den så, att den icke får någon ro i kroppen. Ett par gånger har jag känt honom andas kyssar på min kind, under det att ett par heta droppar följt efter dem. Och så banar sig ibland ord öfver hans läppar, än bönesuckar, än misströstans suckar.    Aldrig vågar jag då röra mig. Det vore att tvinga honom att åter på- lägga banden.    Och huru omätligt jag älskar honom! Jag vet icke hvad jag ville upp- offra för att just då få sluta honom i min famn, men det vore icke nyt- tigt för någondera af oss och skulle ej göra oss lyckligare. Känner jag icke ändå en hög sällhet vid att de tårarne falla hos mig, hans maka! Tänk om han flydde mig och endast i ensligheten sökte sin tröst! Men han lemnar mig ej utom för kontoret och boden. Ut går han nästan aldrig och tycker icke om när någon kommer till oss.    Men nu tillbaka till det meddelande jag ville göra och som jag tror och hoppas fullständigt afslutar perioden af den bokliga filosofien.    Jag anförtror åt mamma allt, ty jag vet att det är detsamma som om jag skrefvo till mig sjelf eller som om jag klarade tankarne genom att tänka högt.    Att fullborda våra bekymmer och pröfningar, har Janne, den erfar- naste af bodgossarne, insjuknat i skarlakansfeber.    Jag hade en förmiddag – detta är nu för omkring fyra dagar sedan – hållit på i boden så mycket jag kunnat, men utom det att jag emellanåt måste titta till den sjuke, hade jag äfven haft något tvingande husligt göromål, som orsakade att jag först mot middagen kom tillbaka.    Jag möttes då af en scen, som så när bringat mig i både gråt och skratt. 
 
 
 
 
 311    Åke, min fine herr man, stod der med en min af den fullständigaste rysliga förtviflan, hållande en såpspade i handen och uppvägande såpa åt en bondmor, som derunder fryntligt språkade honom an. Så snart han fick se mig, utropade han häftigt: »Kom, för Herrans namn – jag mister förståndet!» och derpå rusade han vildt förbi mig inåt salen.    Bondgumman såg helt häpen ut, men jag hade rådighet nog att ut- brista:    »Ack, min Gud, måtte icke min man också få skarlakansfebern, som vi ha i huset!»    »Stackars lilla fru», sade gumman deltagande, »jag ser mej inte god att sätta tröstetankar under hennes bekymmer, för på all den tid jag nu varit i boden har patron sett så konstig ut, att jag trodde det aldrig stod rätt till.»    Så snart det blef någon ledighet, gick jag in.    Åke spatserade fram och tillbaka med stormsteg.    »Säg ingenting nu, Emilia!» sade han.    »Min dyre Åke», svarade jag, »jag vill ej säga ett enda ord, som kan för­ bittra eller misshaga dig! Jag ärnade blott begära upplysning i ett ämne.»    »Hvad då för upplysning?»    »Min vän, det angår filosofien . . . . Säg mig, om det är lönt att skrifva ett enda ord, sedan då volymer angående vishetsläran, då deraf icke ens en klok man lär sig så mycket som att med sans kunna uppväga ett skålpund såpa – eller hvartill tjenar det att studera filosofien, om man ej kan sätta den i praktisk utöfning?»    Jag brydde mig icke om – som mamma lätt förstår – att afvakta sva- ret på den begärda upplysningen. Men jag erhöll det samma afton, då jag vid mitt inträde i sängkammaren fann alla böckerna borta. De hade ånyo förpassats till bokkistan, som denna gång åter blifvit tillåst.    De följande dagarne har min man varit i boden. Allt har gått under hans vanliga lugn. Men han har ingenting nämt.    Huru underbart är det ej att studera karakteren! Åke stod upprätt vid de stora slagen, der moraliskt mod behöfdes, men de allra minsta styngen stod han ej mot. Lyckligtvis har han mig vid sin sida . . . . . . . . .    Men här afbrytes jag af underrättelsen att någon önskar tala med mig, medan min man är frånvarande. Han har rest till herr Siversen att uppgöra om sista auktionsinbetalningarne. Det var för en timma sedan så tyst i boden att jag tyckte mig kunna gå min väg . . . . Mera, lilla mamma, då jag kommer åter. 
 
 
 
 
 312    Ack, älskade mamma, så uppfriskad jag är . . . . så glad, så glad! Och så glad jag skall göra Åke, när han kommer hem i qväll! Jag spritter af förtjusning – hvad minsta glädje är skön, och hvad den lätt kommer vingarna att resa sig!    Hvilka tror väl mamma voro derute, om icke två notabiliteter, som jag hoppas mamma icke har glömt ur mina föregående beskrifningar, nemligen »sjelfver» Olle i Bjelkeboda, »mässhakaren» och Bernt Ka- rolusson, »elfvahundraåringen», klädda i parad, såsom det storvigtiga ärendet väl kräfde.    »Vi komma hit, kära fru» – det var Olle som nu opåtaldt fick föra ordet! Karolusson hade till och med dragit sig på ett halft stegs afstånd – »för en angelägen saks skull; och eftersom patron inte är hemma vid, så tänker vi låta frun få delaktighet af en hugnesam nyhet, som hon se’n meddelar herrn sin vid återkomsten . . . . Är det inte så, Bernt du, att vi frånsäga ärendet till frun?»    »Jo, så är det bevändt!» svarade Karolusson småskrattande. »Och fru Hjelm och jag har allt haft vår bekantskap förr en gång. Men det jag då omakade och ställde till oro skall jag nu göra ersättning för . . . . J är så god, svärfar, och har ordet, för ert är det – sådant står i san­ ningsboken.»    Jag undrade och undrade, men begrep ingenting.    »Du sa’ ordet till gåtan!» återtog den blifvande svärfadern . . . . »Bernt Karolusson, fru lilla, skall bli måg till Olle i Bjelkeboda. Och som den mannen tänker ge sin dotter Kerstin Ingegärd en skickligt passerlig hemgift, inte att skämmas för, men Karolusson är för mäktig karl att behöfva pengarna, så tänker den mannen, som väl skulle vara jag, att, efter inte han heller behöfver myntet, erbjuda hela hemgiften som stående lån åt herr Hjelm. Vi ä’ bägge två, både jag och mågen min, öfvertygade om hans rättskaffenshet och beklaga att, sedan den dypdjefveln Holt gaf sej å väg, inte flera menniskor än vi kunnat be- gripa, att bara herr Hjelm får pengar att rusla med, så är det ingen fara för dem, som lemnar dem, för då ror han allt opp sej igen – så talte Olle i Bjelkeboda.»    »Är det väl möjligt», frågade jag helt rörd och räckte förtjust fram handen åt den ene efter den andre, »att ni har ett sådant förtroende till min man, som ni dock så lite känner?»    »Möjligt och säkert som banko!» tillade Karolusson. »Den, som sjelf är hederlig karl, förstår sej allt på gryet. Och när något skall åt­ 
 
 
 
 
 313 göras, som må ställa tankarna på en viss prick, så får det vara gjordt af sådant folk som andra i lugn kan gå bakefter, för gunås det fins inte så många hufvun som fötter – så talte Karolusson.»    »Sant!» svarade Olle – nickande och beundrande.    »Annars», återtog Karolusson, »vill jag förkunna att jag nästkom- mande söndag skall bära opp min högtidsdag i Qville kyrka. Vi bli kronepar, förstås – och jag tänker att Kerstin Ingegärd nock vill bli brud som duger att se på, om helsan och hågen för herrskapet annars ligger åt kyrkan . . . . Se’n må herr Hjelm utfästa en dag, då han med herr Siversen till uppgörare och med någon slags säkerhet för ord­ ningens skull kan kalla oss hit. Men nu har vi andra förrättningar och vill bara säga att vi tänker ta varorna här.»    Och jag tror att de togo mer än halfva bodens varor mot reella se- delbundtar – de hederlige männen! Och sedan vi druckit ett par glas vin för brudparet och svärfadern, reste de denna gång helt nyktert – och alltid storförnämt.    Så mäktig är Gud. Ack, hvad det är godt att fast tro på honom! ­Hädanefter skall jag då dubbelt göra det.    Jag kan utan blygsel säga att det tillägg i min uppfostran, som jag fått på dessa stränder bland vännerna här, från den förste till den ring- aste, har storligen förbättrat den . . . .    Och nu, älskade mamma, skola vi komma till det vigtigaste . . . . Men nej, det blir ingenting nu heller – ty det kör åter, och denna gång är det min egen Åke . . . . Ack, hvad jag är lycklig, hvad jag är lycklig och hvad jag skall göra Åke glad!    Det är förväl att posten ej går förrän sent på aftonen.    Farväl ånyo, lilla mamma – nu skyndar jag ut . . . .»    Strålande ljus kom Emilia mot sin make.    »Hvad har händt dig, älskade?» frågade han förströdd.    »Och hvad har händt dig, min dyre vän – hade Siversen inga pen- ningar?»    »Åh jo, jag fick hvad jag skulle hafva. Han är en reel och pålitlig man. Men det blir i alla fall . . . . nej, vi skola icke tala om affärer nu!»    »Ack jo, min Åke, jag har en sådan brinnande lust dertill i afton. Och så modig jag är – ser du icke det?» 
 
 
 
 
 314    »Så mycket orättare vore det då att nedslå dig, du ömma kraftiga följeslagerska! Och tack skall du ha för såp-filosofien – din Åke var icke större än så . . . . Men det var på ett för farligt prof du satte mig, då du tog ned den der frestelsen.»    »Jag gör icke om det!» svarade Emilia älskligt. »Men jag märkte att något svek dig, som jag trodde att du skulle hitta i dina böcker.»    Hjelm smålog – ett matt småleende.    »Få vi äta snart?» frågade han.    »Jaså, är du hungrig så tidigt . . . . då sparar jag det jag vill berätta tills du ätit, annars har du ej så mycket nöje deraf . . . . Du är i alla fall icke vid särdeles lynne, min vän!»    »Saken är, min Emilia, att jag hvarken är hungrig eller vid dåligt lynne – jag ville blott fundera. Och önskar du ändtligen inkomma i ­affärer, så kan jag säga dig att jag oupphörligt simmar mot strömmen, utan att jag begriper på hvad sätt jag skall komma öfver, och hur länge jag simmar, så får jag släppa taget. Du förstår väl det språket, mitt barn?»    »Ja det förstår jag fullkomligt. Auktionen hjelpte ej för någon lång- varighet.»    »Den blir en dam mot strömmen – men en dam håller den ej inom bräddarna.»    »Det der är mig också klart . . . . Om du deremot får en dam till?»    Hjelm skakade på hufvudet.    »Jag sade att jag hade något att berätta . . . . Tänk, om om jag hade en stor penningaffär att bjuda dig!»    »Låt höra – ty penningar, penningar . . . . se der, tyvärr, min första och sista tanke.»    Emilia meddelade besöket och ärendet. Hennes ögon strålade så ­lifligt, att mannen äfven fick en fläkt af upprymning. Men den var blott minutens.    »Detta förtroende hedrar mig», sade han, »och verkar alltid godt. Men hemgiften kan ej vara betydlig – det är ingen arfvedel – och säker­ heten betyder alltid borgen, då man ingenting har att inteckna. Hvad åter dessa borgensförbindelser medföra, det vet du: ett mördande obe- hag.»    »Advokaten Siversen hjelper dig nog att ställa om det der.»    »Nej, vet du, min Emilia, hur ondt det än är om penningar, äro de ändå lättare att få än borgensnamn. De, som låna ut penningar, hafva 
 
 
 
 
 315 borgensmännen som säkerhet, men borgensmännen ha ingen. Fattar du ej det?»    »Ack», utbrast Emilia, på en gång fallande i en häftig gråt, »då detta första icke kunde lätta dina bekymmer, så skall väl det andra – ty jag ville meddela dig ännu något mera – blott oroa och nedslå dig fullkomligt.»    »Min stackars lilla älskade hustru, du har icke en enda gång gråtit öppet inför mig, sedan olyckans dag först hemsökte oss . . . . Men gråt nu, gråt, du ljufva själ, du ömma, ömma barn, min högsta skatt . . . . dina tårar göra mig mildare till sinnes än något annat.»    »Nej, dyre, dyre vän, bed mig för Guds skull icke gråta – jag blygs att ha varit så svag . . . . – Och nu spara vi det andra.»    »Gör icke det, min Emilia! Hvad helst det är, tror jag att du aldrig finner en mera lämplig stund än denna.»    »Vänta då!» ropade Emilia, och de glittrande tårarne förbyttes på ögonblicket i det skönaste leende uttryck. »Du får ett bref på två rader ifrån mig . . . . Vänta – vänta!»    Hon sprang till bordet och skref några ord i flykten.    »Se här – läs . . . . Men blir du mycket bedröfvad, så gå sakta ut . . . . Jag ställer mig vid fönstret.»    Hvad Emilia skref i sitt tvåradiga bref förstås af det följande.    Liksom sorger, qval, oro, bekymmer, i smått som stort, blifvit kas- tade om hvarandra i ett haf, hvilket kunde gömma alltsammans, så för- svann från Hjelms ansigte och för stunden äfven från hans själ allt, som icke var frid, hopp, sällhet och jubel.    »O, älskade, älskade, kunde detta någonsin komma bättre! Låt mig sluta dig så fast till mitt hjerta som jag behöfver för att gifva dig en dubbel omfamning . . . . Hvilken stjerna blir ej detta till vägledare! Och må den allsmäktige uppteckna mitt löfte till dig, att jag, huru våra eko- nomiska bekymmer än gestalta sig, ständigt vill och skall minnas att detta budskap blef mig gifvet till tröst och uppmuntran! Och tusenfal- dig välsignelse öfver dig, som under denna för dig så nya belägenhet burit dina sorger så, som ingen kunnat göra det . . . . Men nu måste jag anbefalla dig åt Majkens och Thorborgs omsorger – vårt barn får ­nästan tre mödrar.»    »Och så många fäder!» inföll Emilia, åter i tårar, men nu så ljufva.    »Och till faddrar», utbrast den äkta mannen, »skola vi först och främst, utom alla de andra, ha våra gubbar på Ufklippan, ty utan deras vittnesmål . . . .» 
 
 
 
 
 316    »Den tanken, min Åke, tog du ur min egen själ . . . . Men låt mig nu gå ut och skrifva några rader till mamma, annars kommer brefvet icke utaf.»    »Då måste jag också skrifva, ty jag har ett stort behof att utgjuta mina känslor» . . . .    Denna natt veko icke sömnen och friden från de unga makarnas läger. Åke hade förutspått att en ny tidräkning nu skulle börja, men icke ens i drömmen fick han en vink om hvad som innan nästkom- mande afton skulle hafva passerat. 19. Hvad Moss resa gällde.    »Pappa ser så alltför besynnerlig ut, att jag aldrig förr sett pappa se ut på det sättet!» sade Majken leende. »Är det någon riktig stor-affär? Hur mycket linne vill pappa hafva med sig?»    »Supponerar du kan lägga in så mycket du vill . . . . Stor-affär, frågar du – största affär jag nånsin gjort, det är ordet.»    »Det var märkvärdigt, pappa! Största affär pappa någonsin gjort . . . . I Göteborg då naturligtvis?»    »Jaha . . . . Göteborg kommer allt med i spelet. Nå, se på mig nu så att du har mig i minne, ifall jag dröjer borta ett par månader.»    »Talar du om månader, min vän?» inföll fru Moss från dörren.    »Kom hit, Beate-Marie, och omfamna mig! Supponerar du är ett stycke praktexemplar till hustru, fastän en man icke alltid har sina glasögon på sig . . . . Nånå, släpp icke vantarne – du visste nog förut hvad du gick för, fast jag icke skämt bort dig med att sladdra om det i tid och otid.»    »Käre man, käre man!»    »Kära qvinna, sansa dig! Jag håller på att göra en affär, som torde rycka upp hela den här sakramenskade dumma flyttningen till Glä- borg. Den var din skull, Beate-Marie – det vet du sjelf.»    »Hvad . . . . flytta igen? Det säger jag att jag icke älskar.»    »Åh fan – supponerar att hustrun alltid älskar hvad mannen älskar . . . . Hör på, Beate-Marie – om du förargar mig i dag, så gör du det du ångrar till evig tid.» 
 
 
 
 
 317    »Jag vill för ingen del förarga dig, min vän!»    »Så gör du det, utan att vilja det, bara af inskränkt ensidighet. Men det var så rätt åt mig, då jag kunde låta en sådan fjållighet som gammalt förlegadt kärleksspråk få makt med mig. Det är eljest icke min sak.»    »Min käre vän, om du reser bort för ett stort företag och kanske icke kommer så snart igen, så skils icke från din gamla trogna hustru i afvig sinnesstämning . . . . Låt mig få omfamna dig nu och låt sedan allt vara godt! Jag flyttar med dig till månen, om du så vill.»    »Så skall det låta . . . . Får väl vara god då – jag har alltid varit det, supponerar jag, fast du icke förstått dig på hvad du haft.»    »Jo, du, jag har tusen gånger sagt till mig sjelf att det endast hör till dina karaktersegenheter att gälla för en blott och bart slug man.»    »Icke så dumt hittadt . . . . Och Majblomstret hvad säger hon, som står der så eftersinnande?»    »Jag pappa» – Majken hade verkligen stått i djupa funderingar – »jag lemnar ogerna Bottnastranden; men gör det pappa lycklig att t. ex. fästa sig i Göteborg, så hvarföre icke. Det är Kattegats gröna vat- ten som svallar der också.»    »Vackert sagdt, barn! Jag är nöjd med er, qvinnor! Men jag har svårt att förlåta dig advokatfebern – då förgick du dig mot din far.»    »Så som sakerna då stodo, skulle jag ha förgått mig mot Gud och mitt samvete, om jag handlat annorlunda. Pappa är nog rättsinnig att både inse och förlåta det.»    »Nå, vi tala icke vidare om det . . . . Och låt nu gå flinkt med pack- ningen. Vi kunna äta middag en timma tidigare, så att jag är i åkdonet senast klockan 2.»    »Men, i Guds namn, pappa kommer väl hem snart nog?»    »Bestämmer ingenting. Supponerar det är bäst att vara fri – och nu icke ett ord vidare!»    Han gick ut . . . . . . . . . . . .    »Mamma skall få se att pappa ärnar öppna grosshandel i Göteborg. Han är ju ännu i sin fulla kraft.»    »Det är icke det! svarade modern. »Ju mera jag tänker efter, desto säkrare finner jag att något annat är i görningen. Under hela mitt ­äktenskap har jag aldrig funnit pappa sådan.»    »Men hvad tror mamma då?»    »Ingenting, mitt barn, som jag törs kläda i ord.»    Majken såg upp med en stor förvånad blick. 
 
 
 
 
 318    »Ack, det modershjertat, det modershjertat, hur rikt på idéer och förhoppningar!» Hon slog armen ömt om moderns hals.    Fru Moss rodnade, liksom hon blifvit ertappad på en tanke så våd- lig, att det var godt att slippa gifva form åt den.    Emellertid gjordes allt klart, och klockan precist 2 satt Moss i trillan.    Under hela vägen af resan roade han sig med att tänka på fruntim- rens tankar och funderingar, och han skrattade oupphörligt åt de många vägar, i hvilka dessa slingrade sig, utan att ändå kunna hitta den rätta.    Moss hemlighetsfulla resa skedde just samma eftermiddag som för Emilia var så vigtig. Vi veta således huru sakerna stå både på Svartskär och Gläborg.    Återstår att veta huru det låter i kapellgården.    Gudmar var icke ute på tjenstens vägnar. Han var inåt Uddevalla för Hjelms räkning, ehuru denne ovetande. Jaktlöjtnanten hade, som man säger, fått väderkorn på en affär och tänkte, eftersom den skulle skötas i skärgården, att få skaffa den åt vännen. Sjelf var Gudmar den out- tröttligaste vän någon kunde ha.    Under tiden sof tulljakten i viken utanföre kapellgården. Och Storke-Pelle och Sven Dillhufvud hade god tid att sköta sina egna an- gelägenheter, hvilka ömsesidigt bäst förnimmas af följande scen emel- lan moster Vivika och hennes tilltänkte arftagare, allt under det gum- man på den vackra junieftermiddagen flyttade gumsens tåg än åt ett håll än åt ett annat, der gumsen nu i all rolighet betade och hade sin ­varelse på sommarnöjet.    »Ja ja, min Sven, så många hufve’n så många sinn’! Jag vill inte något vidare nedlåta mej till vredesmål i den här saken, men då du förgånget dej mot den, som i rättfärdighet håller arfvet i näfven, så må du inte hålla dej oppe i sådana onyttiga tankar som att jag skulle låta förnärma mej för ro skull. Man kan inte ha framgång i allt, du!»    »Jag har låtit er föra eran talan till slut, moster, för jag har aldrig haft det laget att lägga mej tvärsföre andras meningar, innan jag sett dem i ändan, men nu har jag sett eran mening der, och då kunde det anstå en sådan en som jag, tänker jag, att säga ut ett ord eller två af min me- ning.» 
 
 
 
 
 319    »Det tycks mej att du allaredan gjort, då du rakt i synen på mej låtit till att du fått spekulationstankar på en qvinsmenniska, som jag inte kände, om jag än stupa ikull på henne.»    »Åh, regalare kan jag allt tala ut! Jag kan säga er detta häringa, mos- ter, att jag blåser på erat arf – det blir lagom för Storke-Pelle att ha till panacéladdning, när han snart får ta afsked och j gifter er med honom. För inte må j tro att jag inte begriper att eran mildhet ligger åt den leden, fast j liksom skammar er att tala i klarhetsspråk.»    »Ja så, du blåser på arfvet! Nå, så blås då, så blåser jag tebaks på vän­ skapsknuten, som hållit ihop bindebandet mellan oss, se’n du var en liten pilt i stickrock och mor din fick så mången matbit af den, som du nu så vådligt har näskastat. Allt se’n vår Herre flytta henne från jem- merdalen till fröjdesalen, har jag haft min vård om dej – men nu är det nock.»    »Kära moster Vivika, gaf j mor min många matbitar?»    »Tre gånger i veckan, du!»    »Då må j vara så gunstig och ha mej i förlåtelse för det här lättfär- diga talet! Saken är den, att det harmar mej – jag som ansåg mej för son er – att j skulle låta Pelles tankefunderingar få rotfäste hos er.»    »Hvad kommer det dej vid? Jag är väl inte så lastgammal heller – 49 år, 7 månader, 5 veckor och 10 dagar.»    »Jösses är j inte äldre moster! Det är väl då ert grufsamma sinnelag som gjort att en tycker att j ser så gammal ut som om en satte siffrorna bak och fram på – då blefve j 94 år, moster, utom månader, veckor och dagar, som går på köpet.»    »Ja, bits i ilskan, du! Jag är den jag är, och tukta dej kunde jag nog ännu, om jag inte miskunda mej. Hvad är det för enfaldiga speklatio- ner på Fjällbacks-töser? Du är för ung. Och vill du låta det här otyget fara, så må du behålla mej till moster, och Pelle får söka sej ena panacéhjelp hvar han behagar . . . . Nå, anstår det dej?»    »Nej, moster, Sven Dillhufvud är inte man för att smälta skymfe­ skänkaser. J är inte mer nu så brusande i er argsinthet, eftersom j inte vill skrämma Pelle. Men hårdsmälta ord har j sagt, och fast vi kan för- låta en annan – och det ber jag er vara så god och omaka er med, lika som jag vill omaka mej för er skull – så blir det ändå på den trån, som jag börjat spinna, och den stoppar jag inte förr än den fått fäste i skön Binas hjerta.» 
 
 
 
 
 320    »Gratlerar storgratlation . . . . Är inte Bina ett sådant der halfmam- sellsstycke, som går på klädssöm i husena?»    »Det halfmamsellar sej inte!» svarade Sven med en stark rodnad på kinderna. »Hon är så reel helmamsell som någon vill tänka sej. Far hennes var styrman, och mor hennes höll härberge. Men sedan föräld- rarna dog, syr hon alla slags sömmesaker, för finfingrad är hon, och inte skall hon framdeles behöfva gå i grofgöra. För den, som Sven Dillhufvud utkorat till si rätta, hon blir fru. Löjtnanten har allaredan gett mej handslag på, att när han får sin tjenst, får jag min.»    »Din gemene förgätne vettvillingstorsk . . . . . Men hvad löckt in i alla prester och profeter skall detta vara för en syn som slår mej rakt midt i ögonen – hvem kommer der borta i trillan . . . . är det inte Mossen? Jo, så är det med . . . . Och gubben som ligger i middagssömnen än . . . . Svinta dej, min Sven, och hemta källevatten! Det är det första Mossen frågar efter. Jag får flaxa åstad och sätta ren nattkappa på pastorn . . . . Och Thorborg borta! Hon skulle gudbevars ha Pelle att ro sej till ­Lyngön för att sätta ihop bröllopstass . . . . Men svinta dej, svinta dej!»    Kapellpredikanten hade somnat in för fjerde gången under det af­ görande samtalet mellan moster Vivika och f. d. skyddslingen och arf- tagaren.    »Pastorn, pastorn, vakna! Lomma sej till nu – här är stornyhet på färde.»    »Hvad är det, menniska? Skall du rycka din egen husbonde i armen . . . . Är det barndop, så bed dem vänta! Är det Klas Klasson som är här med likstoln, så låt dotter min ta emot den!»    »Inte behöfs det någon nattkappa för likstoln och inte för barn­- dopet heller, efter det inte är något. Och Thorborg är ju inte hemkom- men från bröllopsgården än . . . . Svinta på nu – rätt i vändningen kör Mossen opp på gården. Det var ägget!»    »Mossen – aha, det var en annan sak! Sätt på strunten då . . . . Hör du, Trollet, har du vatten uppe? Du vet, de stora glasen – och hör du, stannar han i natt, så skäm icke ut dig med qvällsmaten!»    »Akta sej, pastor, att hoppa i för många tunnor på en gång! Jag är den jag är, och mina skyldigheter och menskligheter kände jag, innan jag blef . . . . . .» 
 
 
 
 
 321    »Se så, se så . . . . Nu kör han min själ upp! Vi skola ha sakerna der­ ute, förstår du.» . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . ..........................................................................    Och nu sitta åter i Thorborgs hage de båda gamla vännerna, som vi funno der för omkring två år sedan, då Moss gjorde den stora förklar­ ingen och under hvilka två år det alltid varit en förnäm högtid, när den gamle vännen gästat i kapellgården.    Det var nu en vacker eftermiddag. De nyss utslagna syrenerna dof- tade så friskt, ankorna seglade så belåtet snattrande utefter det stora diket, och det unga gräset lyste så glänsande grönt mot den hvita sand- backen nedanföre, den backen, som sträckte sig intill gumsens som- marnöje, der han nu som bäst höll på att rycka och rycka på tåget. Men för den här gången fick gumsen afstå från frihetsidéerna, ty ­Vivika hade under samtalet med Sven Dillhufvud, allt efter som för­ argelsen steg, slagit knut på knut kring pålen, vid hvilken tåget var fäs­ tadt . . . . . . . . . . .    »Jag hoppas», sade kapellpredikanten, sedan välfägnaden väl var framsatt, »att bror finner konjaken hjelplig nu som förr?»    »Hjelplig, bror – jag har den icke bättre sjelf, fast jag alltid väljer med omsorg den bästa jag kan få . . . . Nå, Thorborg är icke hemma hör jag?»    »Hon är stadd på en af sina hjelpresor, men dröjer icke länge på qvällen.»    »Präktig flicka . . . . Supponerar jag aldrig kan förlåta hustru min att hon icke uppfyllt sin skyldighet och gifvit mig en son – då skulle jag partu haft Thorborg till sonhustru.»    »Ja ja – jungfru Liljedagg får kanske nöja sig med en ofödd man.»    »Åh, jag kan aldrig tro att en sådan juvel till qvinna icke skulle få anbud – här är ju flera både bra och förmögna karlar.»    »Hvem säger att hon icke både haft och kan få anbud! För tre eller fyra år sedan skämdes icke gamle kapten Boson att fria till henne. Men, det förstås, Lammet sålde sig icke för rikedomen. Hon har nog äfven haft yngre friare, men karlar utan all bildning; och fast kanske mången tycker att jag sjelf icke har så särdeles mycket af den saken, så har jag måhända ändå litet på kistbotten, som gjort att jag icke var an- gelägen om de mågarne. Bror ville icke haft en af dem till sin dotter.»    »Nånå, bror – min dotter är min dotter!» 
 
 
 
 
 322    »Och min dotter, bror, är min dotter, ingenting annat än dottern till den gamle råslipade fattige presten vid Bottnastranden. Men opas- sande giftermål skall hon icke ingå.»    »Opassande – bror har ett eget sätt att tala om rikt och hederligt folk . . . . Men vi äro just ett par hetlefrade narrar, och derföre lemna vi nu Thorborg. När stunden kommer, kommer också den rätte.»    »Nå, ja ja . . . .» Gubben tillade en brumning, som försvann i ett väl- digt drag ur toddyglaset . . . . »Nå, hur befinner sig mitt Majblomster – tänker hon på mig ibland?»    »Supponerar hon icke har håg att glömma någon här i huset.»    Kapellpredikanten ryckte till.    »Huru gå affärerna för Hjelm nu?» återtog Moss. »Spörjs det om auktionsmedlen räckte till att stoppa igen hålen?»    »Hjelm, den hedersmannen, blir, efter hvad jag i förtroende hört af Siversen, icke flott den här gången heller. Ansträngningarne äro gjorda till det yttersta, men Siversen fruktar icke blott att den länge tillbaka- hållna slutkrisen snart inträffar, utan äfven att sorgen deröfver helt och hållet skall förstöra Hjelm, som då får se alla sina bemödanden bort- fläktas som agnar för vinden.»    »Vet bror», återtog Moss, »att jag, fördömme mig, icke får karlen ur tankarne hvarken natt eller dag. Supponerar jag aldrig tilltrodde honom att ega så mycken mannakraft, ihärdighet och skicklighet, som han utvecklat under den här långa pröfvotiden. Jag ansåg alltid att han var för fin att hafva någon ruff i sig. Men finge den karlen kapitaler att röra sig med i stort, så har han min lif och själ hufvud att också göra något i stort.»    »Nå», sade kapellpredikanten småleende, »då bror har så vackra och tillförlitliga föreställningar om honom, så skulle man kunna föreställa sig att bror också tänkte något i stort.»    »Det var ordet, bror! Karln behagar mig allt mer och mer. Jag har sett många färdiga att slå vantarne i bordet för mindre knäck än han fick, och jag var färdig att svära på att han icke skulle ha dröjt en vecka. Men han har skickat sig med ära. Han har haft den grannlagenheten att aldrig be mig om en enda skilling, och det var dotter min som trugade och tiggde mig på fruntimmersvis att teckna på borgen. Han hade ­aldrig föreslagit det. För resten tog hans lilla qvinna hjertat ur bröstet på mig, när jag var vid auktionen. Så som de bägge buro olyckan, så bör den bäras . . . Jag har allt sedan haft mina funderingar.» 
 
 
 
 
 323    »Vet bror, det var ett grant drag af bror att påteckna den borgen.»    »Hm hm» . . . . Moss strök välbehagligt med handen öfver rockens uppslag . . . . »supponerar att man ibland får ge fruntimren rätt – mitt Majblomster är allt qvinna som förtjenar det.»    »Det kan ingenting göras, som ej hon förtjenar!» Kapellpredikanten märkte icke sjelf att han härvid suckade, men Moss märkte det, och hans läppar rörde sig till något, som liknade ett blidt småleende.    »Ärnar bror sig till Svartskär under denna färden?»    »Det» – Moss antog en mystisk både min och ton, hvarjemte han ännu flitigare strök på rockslaget – »det skall jag säga bror sednare på qvällen, ifall jag får härberge här i natt.»    »Bror, bror, någonting griper mig häftigt – det erkänner jag – nå- gonting otänkbart, någonting omöjligt. Jag vet att det är omöjligt, och ändå slår det åt hufvudet på mig.»    »Hör mig med lugn, bror! Supponerar det jag ärnar säga går åt samma led hvartåt bror tänker, men precist så är det ändå icke – det var ordet.»    »Hvad i Herrans namn, bror, kan då vara ditåt och ändå ej vara det- samma?»    »Det får bror nu här utveckladt . . . . Som jag sagt, intresserar jag mig högligen för Hjelm – ingen lefvande själ utom bror anar huru mycket. I annat fall skulle dotter min satt åt mig ännu värre, och det var just det jag icke ville, emedan jag sjelf önskade att se och pröfva hur han redde sig.»    »Bror, när som helst skulle bror fängsla mig genom att tala om Hjelm och hans affärer . . . . skål . . . . men nu pinas jag ihjäl af nyfiken- het och oro att hasteligen komma fram till målet.»    »Vänta, vänta, bror! Det fins saker som sammanhänga, fast man icke märker det straxt. Handeln har, så långt jag kan minnas tillbaka, ut- gjort min högsta glädje och stolthet. Supponerar jag var född med geni åt det hållet, eftersom det gick mig så väl i handom. Och hvarföre hade jag den dumma manien för Holt, om icke för att få se honom träda i mina fotspår eller i andra, ännu bättre.»    »Jag begriper ingenting, men jag går åt, om bror ej snart slutar pre- ludierna och pinan, ehuru jag får tillstå att det var den käraste pina jag kunnat tänka mig.»    »Så får jag väl nu gå rakt på saken . . . . gutår, bror . . . . Dotter mins undergifvenhet och tålamod har rört mig djupt, fast det endast har gått 
 
 
 
 
 324 så smått framåt. Brors bref låg också och grodde i mig, alltsedan Maj- blomstret så listigt glömde det qvar i soffan åt mig. Just det brefvet var ett grant drag af bror. Sedan så har Gudmar, sig sjelf ovetande, gjort mig en stor tjenst – lik godt hvilken – och vi ha druckit tillsammans derborta på tinget.»    »Käraste heders bror, det går ju med fulla segel till samma mål, dit jag i flera år styrt kurs.»    »Nej, bror, som jag sade, dit går det icke precist – ty min lif och själ jag nu mer än förr vill ha en tullkammarns handtlangare till måg.»    »Hvad i all verlden, bror, är då meningen med det här talet? Jag ­sliter värre med mina utfunderingar öfver brors funderingar än med min värsta reumatism.»    »Ordet är: jag vill hafva en köpman till måg . . . . Dotter min känner icke det ringaste af detta, vet icke ens hvart jag rest. Men nu säger jag: Vill Gudmar besluta sig för att öfvergå till handeln och ingå i bolag med Hjelm, så bygger jag till ett stort hus på Svartskär, och så börja vi ett nytt lif, der jag tror att hvarken glädje i hjertat eller välmakt i rörel- sen skall fattas . . . . Hvad säger bror nu?»    Kapellpredikanten sprang upp, utsträckte händerna och utbrast med sin starka basstämma, nu darrande af sinnesrörelse:    »Hosianna, hosianna i höjden!»    Nu sprang äfven Moss upp. Och Vivika, som i samma vändningen kom gående mellan häckarne, fick en syn, som gjorde att hon en lång stund blef stående stilla, bara för att gnugga sig i ögonen.    De bägge gamle herrarne höllo på med ett famntag, som så när ­ aldrig tagit slut.    »Så konstbesynnerligt såg jag väl aldrig förr!» mumlade Vivika. »Att det nu skall bli qvällmål och att Mossen stannar öfver natten, be­ höfver en ej slå sej i backen på för att veta. Jag hade väl en riktig lycko­ sam aning, när jag slagtade den gödda kalfven.» . . . . . . . . . . . . . . . . . . . . . . . . ..........................................................................    »Det kan väl aldrig», yttrade Moss, som först hemtade sig, »bära så topp rasande befängdt till, att din herr son skulle föredraga kontrol- lörstjensten framför min dotter och hela planen på köpet?»    »Hur kan bror ens en minut få en sådan vildhjernsfantasi för sig! Han har ju så godt som varit köpman hela vintern derborta på Svart­ skär, och är han icke just nu i Uddevalla för handelsangelägenheter 
 
 
 
 
 325 . . . . . Dessutom älskar han Hjelm som en bror, och för min del vet jag ej om jag begär att lefva längre än till den dag, då jag får se honom kasta tullväsendet öfver bord för att under brors ledning och vid sidan af Majken, den herrligaste qvinna i mina ögon som Gud skapat, blifva en stor köpman.»    »Rätt så, min bror! Köpman skulle han ha blifvit från början, men då hade han ingen håg. Nå, vettet kommer med åren, och bror må tro mig: det blir ett vigtigt grossörshus. Hjelm & Guldbrandsson – för- bannad god klang i firma . . . . Så tager jag mig en norsk byggmästare, som bygger mig ett hus till, hvilket på prydligt sätt förenas med det vi hafva. Sedan får han sätta dit något krimskrams, balkonger och framför allt torn i hörnena eller på taket, som man kan höja, så att det må se ut på ståten och bli seglare till gagn. Det är min plan, bror, präktig – icke sant . . . . Och glädjen först och främst . . . . en stor ­familj, många barn, framförallt pojkar, som tulta omkring – det ger lif.»    »Och min sköldmö vet ingenting om allt detta, som kan rycka en menniska upp i paradiset lefvande?»    »Aktade mig för det. Skulle först känna mig före . . . . Gudmar före- kommer som en satans hederlig pojke med lif i själen och hjertat på rätta stället, men tjurhufvad är han i ett och annat. Vet bror – hur löj- ligt det låter – jag är ändå icke rätt säker att hans kärlek till dotter min rår på hans inpiskade kärlek till tullkammarn.»    »Så bör bror aldrig mer misskänna honom! Kunde han föredraga kontrollören framför Majken – det fins icke en Majken till – då vore han antingen spritter galen eller henne helt och hållet ovärdig. Det säger far hans.»    »Förträffligt – brors resonemang är kort, men kärnfullt. Och jag är säker på att bror aldrig skulle kunna klandra mig med minsta ord, ifall jag under sådana omständigheter satte min eviga salighet i pant på att kontrollör Guldbrandsson aldrig i evigheternas evighet skall ega min dotter.»    »Onödiga föresatser, bror! I morgon förmiddag är han hemma, och då tager bror hälften i min son mot den hälft jag tar i brors dotter.»    »Kanske», sade Moss, fullkomligt upplifvad af kapellpredikantens säkerhet, »kanske vore det så godt att jag skickade drängen hem i afton till Majblomstret med en liten biljett, som endast sade så mycket som: Farbror längtar efter dig – kom på morgonen!» 
 
 
 
 
 326    »Gudomligt, bror, och när så son min kommer, blir allt afgjordt på en gång.»    Timman derefter var budet å väg.    I salig förtjusning och uppbyggelse sutto de gamle herrarne tillsam- mans under aftonen, roande sig med att sätta i gång den ena luft­ ballongen efter den andra, medan källaren presterade det förnämsta af kapten Geisterns sändning. 20. Tårar under en lusttur.    I sin lilla båt, förd af Storke-Pelle med långsamma, men kraftiga årtag, gungade Thorborg samma afton hem från sin lusttur åt Lyngön, der bröllop, glädje och dans snart skulle stå i taket.    Pelle smågnolade på en psalmmelodi, medan Thorborgs blick drö- jande följde hvarje större våg, som båten delade och hvilken derpå rul­ lade bort för att i sällskap med andra vågor ge sig utaf på ännu större färder.    Qvällsolen lyste i skimrande prakt på den blå vägsträckan med sina hvita vattrade ränder, i långa rader glidande efter och omkring båten och emellanåt uppkastande de silfverperlor, som skummade öfver dem vid hvarje årslag.    På samma gång föllo på den blå vägen äfven andra perlor, en ung flickas klara tårar. Det var Thorborg som lutade sig ned öfver relingen och ej kunde återhålla dessa förrädiska tecken, hvilka ej sågos af någon annan än Gud och det vida hafvet. Ty i lugnväder såg Pelle aldrig mer än lomflaskan, som nu för behofs skull fått plats bredvid honom jemte tobaksrullen.    Derjemte hade Pelle i dag slagit sig på att tänka. Hvad Sven Dill­ hufvud antydt, var ej utan grund. Pelle tyckte icke om att nu, då löjt- nanten, såsom han uttryckte sig, »lade opp», stå under en annans kom- mando. Han var gammal, kunde bygga sig en fiskarstuga med både ­sidokammare och kök, och då vore det icke heller ur vägen att hafva »ena hjelp», som kunde hålla stugan snygg och laga panacé och koka mat i köket. Hvilken hjelp kunde nu vara bättre än Vivika, som både 
 
 
 
 
 327 hade raskhet och lite stoppegods af hvarjehanda slag, pengarne obe- räknadt! Men knuten blefve att få henne på den punkten, dit Pelle ville hafva henne – och ditåt gingo just funderingarne nu, medan han små- sjöng på en psalmvers ur brudvigseln.    Med sådana fantasier var det tydligt att Pelle icke skulle blifva något besvärande sällskap; och Thorborg, som till Svens harm med flit hade valt Pelle, förstod att hon ej behöfde lägga något band på sig.    Sedan hon en stund njutit af tårarnes uppfriskande dagg, tog hon upp ett bref, icke det hon visat Majken, utan ett nytt, ankommet för tre dagar sedan och som brodern stuckit henne i handen utan att säga ett ord, då han satte sig i åkdonet vid afresan till Uddevalla.    Brefvet var icke från Flensburg.    Det var dateradt:    »Ombord å briggen Örnen, destinerad till Kadiz, kryssande i ­Spanska sjön.»    Hur många gånger Thorborg läst de der raderna är icke värdt att förtälja, men många gånger var det, ty hon hade för det mesta, innan hon hunnit halfvägs, blifvit afbruten. Nu kände hon sig kunna vara ostörd, och derföre utvecklade hon brefvet helt och hållet. I början trängde nya tårar i ögonen, men någon vänlig vindfläkt borttorkade dem snart.    »Otto Geistern till den lilla älfqvinnan vid Bottnafjorden.    Jag är ganska förvissad att ni icke trodde att det skulle blifva någon resa utaf. Jag trodde det icke heller sjelf, ty min håg stod åt en vrå af Nordsjön. Och hvad beträffar den treåriga Medelhafs-expeditionen, så fick den gå utan mig. Skulle jag dock afstå allt för en egensinnig idé?    Nej, ni vet att jag är en hård man. Det behagade mig icke att stå under den hemliga hågens kommando. Derföre, allt väl betänkt, gick jag ut en eftermiddag att närmare besinna mig och kom hem såsom fö­ rande kapten af briggen Örnen. Så der enkelt gick det till. Något vi- dare var det ej.    Men nu fordras trogna förböner af det helgon, som jag då och då vänder mig till för att få vindarna att lyda mina önskningar – och de gå ut på att, förrän år och dag gått bort, åter vara hemma. Sedan det skett, 
 
 
 
 
 328 vill jag pröfva på nytt om jag ej kan motstå den der Bottnafjords- hågen.    Det är en förundransvärd makt hafvet eger öfver den, som en gång valt det som tummelplats för sin bana.    Likväl, om det otroliga kunde tänkas, att jag åter – jag älskar icke att förutsätta det, men jag gör det ändå, ty under denna lugna, tråkiga, heta, dofva och upproriska eftermiddag har jag ingenting annat att ­bestyra, medan fartyget, i stället för att flyga likt örnen, sakta och ma- jestätiskt som svanen med sina hvita vingar sväfvar öfver vattnet – så- ledes om det otroliga likväl kunde tänkas, att jag åter trädde i nytt ­äktenskap, öfvergåfve jag bestämdt detta element, som kostat mig så mycket, qvarlemnande smärtor, hvilka aldrig fullkomligt läkas. Dock . . . det står i Herrans mäktiga hand.    Aldrig ville jag, aldrig kunde jag nu vidare medföra en hustru på mitt fartyg, och mycket svårt blefve det för mig att lemna henne, ty jag skulle oupphörligt lefva i den fruktan att någon olycka väntade mig, då jag komme hem . . . . . .    Så att ni afgjordt trodde att jag icke skulle resa?    Jag ser nog huru ni nu sätter på er den der lilla herrskarminen, som togs fram, då helgonbarnet, sedan det lekt blindbock med den natur- liga menniskan, den lilla älfqvinnan, missnöjd gick bort för att låta denna styra efter sitt behag.    Den minen är mig mycket bekant. Om ni sutte midt emot mig, skulle jag till och med se den mindre säkert än jag nu gör. Det förtretar er innerligt – icke sant – att jag här borta i Spanska sjön kan genom­ skåda er vid Skageraks strand?    Vet ni hvaraf det kommer sig? Jo, deraf att ni följer mig i trots af mitt förbud.    Men blif nu icke ledsen för det ni tog felt och för det att jag i grun- den icke alldeles var den mannen, som ni tänkte styra efter ert milda behag! Blif också icke ledsen öfver att jag så uppriktigt låtit er veta mina tankar – men ni mins ju att om någonsin två menniskor varit uppriktiga mot hvarandra, så är det vi. Och icke bör det vara annor- lunda skriftligen än det varit muntligen.    En dag lyckades jag få tag uti en gravyr, som på ett förvillande sätt liknar er som helgonbarn. Jag är högligen förtjust öfver att vara egare af den och hoppas med tiden komma öfver en annan, som liknar er just när ni läser detta. 
 
 
 
 
 329    Skola vi aldrig mera mötas?    Vid är den graf, öfver hvars förrädiska täcke sjömannen ständigt går . . . . huru hastigt är språnget dit ner, och sedan . . . . . sedan . . . .    Nåväl, om ni får höra att Otto Geistern gjort det språnget, så tänk på honom med milda känslor och förlåt honom mycket, men – icke allt – icke detta att han ej höll sitt löfte och kom detta år till er strand, ty förlåter ni äfven det, då glömmer ni mig snart, och jag känner att jag har en bestämd afsky för att blifva förgäten af den lilla älfdrottningen.    Tror ni att det alltid går så stilla i mitt sinne? Liksom »Örnen» hvi- lar, så hvilar ock nu jag, och liksom svanen med tysta vingslag utbredt sina vingar, så har jag bredt ut mina för denna flygt till ett fjerran haf, älskadt och fruktadt på samma gång.    Men då Örnen spänner sina segel, då blir jag en annan man, en hård man – folket vet det nog, ty de lyda mig så noga att jag ej kommer i tillfälle att visa det. Men finge jag ett sådant tillfälle, blefve jag en sträng herrskare.    Tror ni att jag varit sträng i andra förhållanden? Jag menar . . . . jag menar mot henne . . . . Åh, ni vet icke, jag har icke sagt er . . . . men ni bör icke tro att jag är en synnerligen god menniska. Jag är mycket misstänksam . . . . mån om mitt anseende. Jag älskar med både mjuka och starka känslor, men mild är jag icke – förstår ni det.    Jag tillbad min Henrika. Men jag vet att hon ändå någon gång fällde tårar – hör ni: fällde tårar. Jag såg det, fastän hon torkade bort dem och log åter. Huru hafva ej de tårarne bränt på mitt hjerta, i min hjerna! Hennes röst hviskade alltid om lycka, om sällhet. Var jag orimlig . . . . Tror ni, barn, att jag icke ännu sörjer henne?    Tyst, tyst, icke ett ord derom! Henrika blir mig allt dyrbarare och heligare. Och allt mer och mer inser jag huru föga jag var värd denna engel. Hon var en engel, ett verkligt helgon . . . men ni är det alldeles icke. Sök ej inleda mig på den tanken – den misshagar mig.    Dessutom är det bäst att ni nöjer er med hvad ni är. Ni kan ganska väl tåla vid ett ord, två, tre, fyra, och ni, lilla sjelfmäktiga varelse, ser er lika modigt tillbaka och gifver sex ord i stället för tre. Så göra icke eng­ larne. Deras hufvud sjunker sorgligt som dufvans under vingen, deras ögon skymmas af en fuktig slöja, de le dock ännu, men detta leende gifver döden åt den, som framkallat det.    Om vi någonsin träffas, gör ni bäst uti att aldrig vidröra detta. Jag ville en gång hafva sagt er det. Det var ett förtroende till en dyrbar och 
 
 
 
 
 330 värderad vän, men ett af dessa förtroenden, som äro bestämda att för alltid begrafvas.    Skulle ni vilja emottaga en bön från mig – nå, det kan ni lyckligtvis icke neka. Men skulle ni vilja uppfylla hvad denna bön innebär? Den innefattar en önskan: Besvara detta bref!    Jag har till er bror skrifvit för att få höra något om Hjelms. Aldrig skall jag få njuta någon full lycka förrän deras är betryggad. Ack, om ni kunde hjelpa mig att utfinna något medel, hvarigenom det blefve mig möjligt att vara dem till gagn!    Hvad jag redan längtar efter ert bref! Ni skrifver – det är afgjordt.    Men tänk er före med detta svar!    Jag vet fullkomligt väl hvad ni gör för henne, utan att ni säger det. Då ni är hos henne, mötas våra tankar ock så, men helt olika . . . . det är blott tankarne som derom få ha minne.    Ni kan skrifva om hvad som helst, till och med om edra intryck af en man, hvilken, ifall han skulle träffa er någon gång i lifvet, erinrar er om                                       Otto Geistern.    P. S. I Kadiz får jag ert bref – men skynda, så att jag ej seglar ifrån det. Jag vill ha det som sällskap för den återstående färden.»    Sedan Thorborg läst igenom detta bref ett par gånger, måtte hon ­der­uti hafva upptäckt ett och annat, som förut undgått henne.    Åtminstone voro nu tårarne försvunna, och en glänsande stråle, lånad, som det tycktes, af solen sjelf, hade intagit deras ställe till ett välsignadt tecken på själens förmåga att hastigt trösta sig sjelf, sedan den först så väl bäddat in sig i oron som om den tänkt att för allo ligga qvar på detta läger.    När hon nu äfven fått ett leende på läpparne, steg strålen i ögat upp till något vida högre än en blott och bart tröststråle. Det blef nu litet skalkaktighet, litet triumf, litet hopp och en stor del annat, som hon sjelf aldrig visste fanns deri.    Hastigt gömde hon brefvet i förklädsfickan. Men der måtte visst ha funnits en hel post, ty nu tittade fram ett annat litet bref, som hon med granskande och tankfull min genomläste. 
 
 
 
 
 331    Det var ett svar, som hon skrifvit för den händelsen att Gudmar tänkte sända något bref på Kadiz.    Och detta svar hade följande innehåll: ..........................................................................    »Till briggen Örnens befälhafvare.    Jag finner er triumf ganska måttlig.    Hvad var det då för under deruti, att jag trodde den försäkran ni gaf er sjelf att återvända till Bottnafjorden?    Ni ändrade er – det gör man ju så ofta i fråga om planen för en resa – och ingenting underligt kan jag deruti upptäcka, utom möjligtvis er förutsättning att denna förändring kunde harma mig.    Nej, kapten Geistern, jag skulle ej vara er vän, om jag icke tvärtom innerligen gladde mig åt detta ert friska begär till verksamhet. Det visar allra bäst att ni återvunnit denna andens herrliga frihet och spänstighet, som är bästa tecknet på kroppens och själens fullkomliga helsa.    Res lyckligt, res länge! En vän vid de gamla vikingarnes hem skall alltid, då hon om morgonen blickar utåt hafvet, hafva en bön äfven för er.    Ni ville veta något angående mina intryck, såsom jag förmodar, om er sjelf. Nåväl, Kapten Geistern, här har ni dem:    Ni säger ofta: »Jag är en hård man!» men ni är deremot en ganska vek man, med tio sensitivor gömda i hvarje vrå af er själ; och derjemte är ni en falsk man emot er sjelf, då ni äflas att anse er som hård och orubblig. Orubblig kan ni vara till en viss tid, men endast af envishet – sedan ångrar ni er, och då hjelper det föga att ni förskansar er bakom hårdheten.    Hvarföre är ni så rädd om ert välde? Derföre att ni i ert hjertas in- nersta erkänner ert vankelmod och inbillar er att någon kunde taga reda derpå och begagna sig deraf.    Jag tror att detta är det onödigaste af allt hvad ni oroar er öfver . . . . Ack, frukta ej att ni någonsin blir så klok, att ni låter någon få det väl- det i rättan tid. Er envishet, er skuggrädsla att ge efter för mycket, kommer alltid att ställa sig emellan. Och när den der omsorgen om ert anseende gått öfver, förmodar jag ingen anser nödvändigt att efter- sträfva någon makt, ty då tjenar den till ingenting.    Se så, nu har ni fått mina intryck af er karakter. Den står för mig 
 
 
 
 
 332 fullkomligt klar, antingen ni går öfver Spanska sjön eller vid Nord- sjöns strand. Jag kan taga reda på hvarje punkt, liksom jag hade dem alla utstakade på en karta.    I händelse ni nu, bland det hvarjehanda jag kunde tala om, skulle önska höra något om mig sjelf, så meddelar jag er att jag för alla men- niskor fortfar att vara hvad jag hittills varit – det må nu ha varit hvad som helst. Men mot er blir jag alltid någon annan än jag sjelf.    Då jag forskar efter det intryck, som förorsakat denna olikhet, så tycker jag den ligger i omöjligheten för oss två att komma fort på någon annan väg än motsägelsens – och detta är mycket illa.    Ifall ni trodde på mig, skulle jag mot er vara lika god; men som ni aldrig trott på mig, har jag heller aldrig känt mig ega hvarken kraft eller böjelse att på er slösa bort mina skatter.    Mitt lif är sig likt. Det förrinner sakta, men icke fruktlöst bland klipporna. Min far, min bror, mina vänner och mina fattiga dela det emellan sig.    Min bror skrifver säkert om allt, som rörer Hjelms. Det är mycket, men jag är icke i stånd att förklara er mer än detta: jag är stolt öfver dem. Kanhända skall jag i ett postskriptum, när brefvet afgår, säga mera. Det vill jag dock nu tillägga, att jag är fullkomligt säker att Gud nog utsträcker sin hand till hjelp. Lemna derföre åsido er ädla, men fruktlösa tanke i afseende på deras yttre ställning.    . . . Jag ser också er ganska väl, ni »hårde man», ombord på ert ­förande fartyg, tillsammans med er besättning, och jag förmodar att de fortfarande komma att utöfva sina skyldigheter så, att den styfve ­herrskaren aldrig behöfver blifva synlig.    Blif icke nu ledsen på mig för det jag säger att ni är en god och rätt- skaffens man och säkert lika väl åtlydd i edra befallningar som om de komme från salig kapten Oddjers!    Hur herrlig er färd måtte vara under Spaniens sköna himmel! Jag skulle icke blifva missnöjd, om ni ville gifva mig någon beskrifning ­der­öfver.    Och nu bjuder jag er ett hjertligt farväl. Gör icke det der språnget, som ni förespeglade mig! Har jag något att lemna oförlåtet, ser jag helst att det sker, medan ni kan godtgöra er skuld.                             Thorborg Guldbrandsson.» .......................................................................... 
 
 
 
 
 333    »Flötta sej mamsell, vi ska lägga till straxt i rappet!»    »Lägga till?» Thorborg såg häftigt upp.    Det var väl de båda orden »Spanska sjön» som kommit henne att, sedan hon slutat sista raden i brefvet, en lång stund bygga på »spanska slott».    Men vid Pelles röst nedföllo på en gång både luftslotten och brefvet. Hvad det sednare beträffar, blef det genast upptaget och helt varligt lagdt till det andra. Men hvar materialierna till byggnadsverket göm- des är ej godt att säga – troligen hade de aldrig fått rum i förkläds- fickan.    Emellertid kände sig Thorborg så uppfriskad af allt det som förefal- lit mellan henne och befälhafvaren på briggen Örnen, att hon slutade sin lustfärd utan att ens minnas att den börjat med tårar.    Detta utgjorde en kontrast till många andra menniskors lustfärder, der tårarna icke lemnas qvar, utan troget göra sällskap hem igen, hvil- ket icke hindrar läpparne att tala granna ord om nöjet och trefnaden.    »Nå, Pelle, det har gått bra!»    »Gått som gått, mamsell! Men stopp, om jag får be . . . . jag hade en mening.»    »Hvad då för mening, Pelle?»    »Tackar som frågar . . . . Jag ärnar mej spörja om mamsell Thorborg har någon verkekraft på jungfru Vivika, för jag tror att löjtnanten kan ha kontrollörsfullmakten, innan Augusti gått in . . . . te minstingen på slutet.»    »Nå», frågade Thorborg, hemligt leende vid tanken att hon kommit ur det ena kärleksbryderiet i det andra, »hvad blir meningen med det?»    »Jo, jag tackar som frågar, jag skulle vilja höra åt om mamsell märkt att jungfru Vivikas sinne saktat sej något, för har det bara stadgat sej något, så kan det nock, tänker jag, stadga sej mer.»    »Det försäkrar jag er, Pelle – jag vill häruti icke bedraga er – att hen- nes lynne betydligt har mildrats på sednare tider; och hvad som dertill är säkert det är, att någon raskare hustru ej kommer att finnas i skär- gården. Sedan får j ju pension, Pelle!»    »Skull väl tro det. Och en fiskare med pension och en hustru med 
 
 
 
 
 334 något pengar i sej sjelfver bör allt kunna lefva som hederligt folk, när en får lägga det bästa till, det deringa, menar jag, som mamsell Thor- borg sa om lynnes-dagjemningen. Det var ett skönt loford, som inte skall vara glömdt.»    »Se der kommer hon just ner åt stranden . . . Har j haft något samtal med henne åt det hållet?»    »Nej bevars, aldrig tecken, utom lite kringslagning hit och dit . . . . Men se då, så lefvande gladelig hon ser ut!»    Pelle vände bussen i munnen för att komma åt att göra ett små­ mysande, något som han glömt bort under sin långa ungkarlstid. Derpå drog han fram den rödrosiga näsduken för att på något siratligt sätt hvifta en helsning, innan han tog törn med åran.    Men om Pelle trodde att Vivika såg lefvandes gladelig ut för hans räkning eller om hon bekymrade sig om att han hade på sig sin gran- naste söndagsväst och den nyaste bundtröjan, så bedrog han sig stor­ ligen. Hon såg knappt åt honom en gång.    Det var endast till sin unga matmoder hon adresserade sig.    »Thorborg, vill hon falla baklänges i vattnet, så gör det, om det lys- ter henne – det vore ändå aldrig för mycket gjordt för den här under- fullheten, som jag skall slå öfver henne . . . . Stig ur båten, för jag vill inte att Thorborg skall falla och förderfva nya klädningen.»    »Du förvirrar mig alldeles!» menade Thorborg.    »God dag, Pelle!» Vivika nedlät sig att bestå förste jaktkarlen på kronbåten en half blick till uppmuntran, och derpå drog hon Thor- borg i armen uppåt stranden.    »Tala nu, Vivika!»    »Tänk sej då en tanke, Thorborg, men den skall vara så bålestor, att den går nära opp i sky, och den skall vara så lång som Lunkentussens längsta steg – jag tänker att han tog väl Bottnafjorden i det ena och Soten i det andra.»    »Jag har gjort mig klar för en sådan jättetanke – hvad blir det sedan?»    »Märk sej en sak . . . . Mossen har kommit! Mossen skall bli här i natt! Mossen har skickat bud på Majken till i mor’n bittida, och Mos- sen och gubben ha famntat hvarandra, och gubben har ropat hosianna – det är högt kyrketal, som han aldrig skulle ha brukat, om det inte var för någon sak, som kunde ha att göra med kyrkan. Begriper Thorborg något nu, så gör ihop resten.» . . . . . . . 
 
 
 
 
 335    Thorborg gaf sig icke tid att höra mer. Hon flög uppåt kapellbygg- naden.    Nu hade Pelle belagt båten, och Vivika stod just och hemtade efter anden. Hon hade sprungit så fort ned, att hon icke kunde springa till- baka heller. Hon hade gjort nog i den vägen för att visa Pelle att hon var så lättfotad som någon.    »Skulle erbödigst fråga, jungfru Vivika, om jag får presenta den här psalmboken med sölfverspänne, som jag beställde i Göteborg? Det behöfver inte vara någon städselgåfva för det. Men om jungfru Vivika vill ta henne god för sådan, så går jag inte i disputering om det, ty hon kan vara hvad som helst.»    »Tack, Pelle, men göm henne en tid! Jag säger inte nej till att jag framdeles tar emot henne, men ännu vill jag hålla mej i besinningen. För psalmbok med sölfverspänne håller jag för fästegåfva; och om j bjuder mej henne fram emot hösten, så skall j få det rätta svaret.»    »Sådant är ärligt och resonligt taladt, och jag skall teckna opp i al- manackan den sönda’n, som en räknar först på hösten.»    Vivika tog en mycket behaglig min och sade derpå:    »Var så god och kom med mej in i köket, Pelle, och tag er någon oppfriskning, medan jag svänger med maten!» 21. Slag i saken.    De gamle herrarne, som knappt sofvit en blund under hela natten för alla sina storartade planers skull, dem Tborborg i halfva och hela vinkar fått del af, utan att dock låtsa begripa, ty sådant hade varit mycket opolitiskt, då hon ej vågade införlifva några förhoppningar med deras – de gamle herrarne sutto nu efter slutad frukost med sista porterglaset i handen och höllo utkik från hvar sin sida af fönstret. Och de hunno endast jemt och nätt tömma glaset, då Moss’ trilla körde fram och Majken, strålande af de mest strålande förhoppningar, sprang in och kastade sig i kapellpredikantens öppna armar.    »Nå, än jag då – supponerar att det skulle falla något på min lott också!» sade Moss småskrattande.    »Det var då hit pappa reste . . . . Hvad är det, pappa? Låt det gå lika 
 
 
 
 
 336 fort som det här famntaget . . . Jag är nästan qväfd af gissningarnes tyngd – jag vågar icke säga förhoppningarnes. Men Gud välsigne pappa först och sist . . . . ty något underbart är det.»    »Sätt dig då, mitt barn!» Moss bortlade sitt vanliga sätt och kunde icke återhålla den sinnesrörelse, som nästan tvingade en slöja öfver hans ögon.    »Nu sitter jag ner mellan pappa och farbror . . . . Jag hinner knappt säga dig god dag, kära Thorborg, men du förlåter mig nog . . . . Det är icke för mycket sagdt, om jag påstår att jag blott har en idé om ande­ drägt i behåll.»    »Kanske kommer den så mycket friskare tillbaka. Det är en lång tid, mitt Majblomster, som du alltid, när frågan gällt dig sjelf, varit tålig och visat dig lydig och undergifven min vilja.»    »Det har varit min pligt, pappa!»    »Så har det varit, barn; men många döttrar göra den pligten sur för fäderna, då du deremot alltid bringat sötma i mitt lif.»    »Pappa, pappa!»    »Tålamod, mitt Majblomster . . . . Men jag har icke hjerta att be dig öfva dig vidare i den saken. Mitt sinne har mjuknat upp. Vi få nu tänka på den glada dagen.»    »O, älskade pappa! Först och främst: säger pappa detta utan för­ behåll?»    »Nej, barn, icke utan förbehåll . . . . Jag värderar Hjelm. Långt mer än jag sagt dig har det svidit i mig att se alla hans vackra sträfvanden, som ändå icke skulle taga annat än ett slut. Hjelm kan icke hjelpas på mer än ett sätt, och det är genom en bolagsman, som medför ett ansen- ligt rörelsekapital . . . . Vill Gudmar blifva köpman – han har icke visat dumhet i de negociationer, han i vinter gjort för sin väns räkning – så . . . . . .»    Majken blef snöblek. Hon såg upp på Thorborg, som slog ned sina ögon och sedan ej på länge vågade slå upp dem.    »Hvad går åt dig, mitt Majblomster? Jag vill riktigt nog tillstå, att jag väntat mig en annan rörelse. Men tala i alla fall – du förskräcker mig.»    »Pappa» . . . . färgen kom åter småningom upp på Majkens kinder; men denna dödsblekhet hade varit något som äfven skrämt den gamle kapellpredikantens hjerta.    »Nå, mera?» frågade Moss. 
 
 
 
 
 337    Majken steg upp, slog armarne om faderns hals, pressade sin kind mot hans och bemödade sig att tala.    »Flicka, flicka, det här är icke i min väg, och aldrig hänger det rätt ihop.»    »Låt mig få säga, att jag finner mig så upprörd, så öfvervunnen af tacksamhet öfver pappas ädla och vackra tanke . . . .»    »Bra, bra . . . . men det syns ingen glädje på dig.»    »Nej, det syns ingen glädje på henne!» yttrade kapellpredikanten, som hittills, af tillbörlig vördnad för faderns rätt, ålagt sig den sträng- aste tystnad.    »Jaha, bror anmärker detsamma!» återtog Moss. »Våra planer tyckas ej vilja gå framåt. Hvad i Herrans namn vill du då, flicka, om detta icke duger? Hvad begär du?»    »Ingenting, pappa . . . . aldrig det minsta.»    »Jaså, du begär ingenting nu, när du kan få allt . . . . . . De qvinnorna, de qvinnorna! Begriper bror något?»    »Nej», svarade kapellpredikanten entonigt, »må Majken förklara sig!»    »Det är min pligt, och hur tung den är, skall jag fullgöra den.»    »Nå, det skall bli märkvärdigt att få höra hur den förklaringen låter.»    »Käre, älskade pappa, det sätt, hvarpå pappa vill bereda min och Gudmars sällhet – ack, förlåt, förlåt, det otacksamma i dessa ord – är icke det, på hvilket sällheten egentligen står att vinna.»    »Huru nu», utbrast Moss, »det var ett underligt tal från din sida!»    »Nej, pappa . . . . jag känner bäst förhållandet. Det skulle icke öfver­ ensstämma med mina tankar om heder och pligt att se Gudmar ­ öfverge den bana, han i så många år egnat sig åt, för att ingå på en, till hvilken han icke har någon kallelse – ty annars hade han naturligtvis från början beträdt den. Han har visserligen varit ett underordnadt bi­ träde åt Hjelm, men det är vänskapen som har satt i gång den rörelse­ kraften, och tiden han egnade deråt, var den som tjensten lemnade öfver. Men sjelf har Gudmar icke det slags geni, som ligger åt handeln. Han har ej hufvud för spekulationer.»    »Nå, hvad fan har han mig till svärfar för, om ej för att få hufvud?»    »Jag tror», inföll kapellpredikanten, litet smått stucken, »att du näs- tan underkänner son mins förmåga. Utomdess har du fått så mycket hufvud, att du kan ge honom goda och kloka råd.» 
 
 
 
 
 338    »Brors ord är vishetstal!» återtog Moss, på nytt lifvad. »Han kunde min själ ej få bättre läromästare . . . . Men en gammal slug räf låter icke lura sig – dotter min har andra skäl, supponerar jag. Det är ordet.»    »Ja, pappa, jag har flera skäl. Gudmar skulle troligen, om han just nu – då utnämningen är afgjord och nära för handen – öfvergåfve sin bana, någon gång komma att ångra det . . . . och hvilken börda blefve ej detta för mig!»    »Ångra – ångra sig att han öfvergett tullkammarn för sitt eget kon- tor med Moss till svärfar och Hjelm, hans egen hederlige vän, till kom- panjon . . . . då skulle han ju vara dårhusmässig, just som bror sade i går . . . . eller också är det du som är dårhusmässig. Tala klokt eller låt oss lemna alltsammans!»    »Ja pappa, det röstar jag för.»    »Det vill säga att du sjelf och frivilligt afstår från all vidare förbin- delse med Gudmar – men den, som förstår sig på qvinnor, den, suppo­ nerar jag, förstår sig på mer än alla slags språk både i stjernor och skrifter, fåglalåt icke undantagen . . . . Afstår du från förbindelsen?»    »Jag tänker det får vara som det har varit, pappa!»    »Jaha, att gå hemligt trolofvad i allan tid med hemliga möten och hemliga dumheter! Men illa handlar du nu mot både dig sjelf, mig, din gamle vän och din värdiga mor, som kanske den sorgen lägger i grafven.» . . . . . . . . .    »Säg icke sådana ord, farbror!» hördes Thorborgs mjuka och milda stämma, och hennes hand smekte den hårda hand, som ej drog sig till- baka.    »Så svara du då, lilla Thorborg! Hvarföre skall Majken kasta bort den sällhet, hon så många år längtat efter, af egensinne och utan att ens ge mannen, som det egentligen rörer, rådrum att svara sjelf? Är det klokt det? Du begriper nog, liksom hon, att jag och din far uppgjort ett helt annat slut på den här planen. Ha vi icke, bror? Bror sitter så förbehållsam och tyst!»    »Det är derföre att det, som föregår för ögon och öron, fängslar tungan. I öfrigt tycker jag som bror, att om Majken gör son min den äran att anse honom som trolofvad, bör hon också visa honom den aktningen att låta honom säga sitt ord sjelf i så vigtig sak . . . . Men nu kan jungfru Liljedagg yttra sig!»    »Då säger jag», yttrade Thorborg, »att det är lätt att se hur stor smärta det kostar Majken att afstå från den sköna plan, som farbror 
 
 
 
 
 339 Moss uppgjort. Men då hon vill det, kunna vi vara förvissade om att hon dertill har något mera skäl, som det skulle vara grymt att icke göra afseende på, just derföre att det är något, som hon troligen måste be- hålla för sig sjelf. Ack, farbror, låt den vackra drömmen fara utan att Gudmar någonsin får veta något derom!»    »Nej, min lilla Thorborg, så vill jag icke hafva det! Gudmar kan vara här i hvarje stund. Supponerar det skulle anstått mig att ha fått öfver- raska honom med ett glädjebudskap. Men åtminstone skall han ha del af saken; och se’n får Majken inför den, hvilken hon efter sitt begrepp redan anser sig vigd vid, förklara och försvara sitt förhållande.» . . . . . .    »Der kommer son min!» skrek kapellpredikanten till. »Nu, min sköldmö, få vi se om det icke blir annat uppslag på knuten.»    Då Gudmar kastade sig ur åkdonet i högsta förvåning öfver alla de ansigten, som funnos i fönstren, sade Moss med kraft:    »Ingen går ut – må han komma in alldeles oförberedd!»    Majken svarade icke ett ord, och Thorborg satte sig åter.    »Klokt!» sade kapellpredikanten.    I två språng var Gudmar – icke litet förvånad öfver detta emot­ tagande – uppför trappan till sitt rum; och sedan han sköljt af sig dam- met och kastat på sig en annan rock, var han åter i två språng nere och inne i det lilla sällskapsrummet, der vi öfvervarit så många scener.    Han helsade artigt och ledigt på farbror Moss och med strålande blick på sin väna mö, hvilken sorgset gaf honom handen.    Sedan derefter far och syster fått sin del, yttrade kapellpredikanten:    »Stora nyheter, son! Farbror Moss har först ordet.»    »Vill du gifta dig?» frågade Moss kort och sträft.    »Ja, serra tre, farbror, på ögonblicket – det är icke tu tal om! Vill far­ bror hafva en son, som skall ära, vörda och hålla af farbror hela lifvet igenom, så står han här.»    »Förbannadt bra svaradt, du! Supponerar du är klokare än jag ­ibland trott . . . . Nå, du kunde väl aflägga något slags prof för att vinna dotter min? Du begriper väl att efter allt det motstånd, du rönt från min sida, samtycket icke precist är att taga på hyllan heller.»    »Prof, farbror – det skulle jag tro. Om jag icke redan tjent för Rakel i sju år, så skulle jag erbjuda mig dertill, men nu är det redan undan- 
 
 
 
 
 340 gjordt. Jag vill dock aldrig vara hederlig karl, om jag icke går in på allt hvad farbror önskar, fordrar, begär, befaller – nota bene – som icke strider mot min pligt.»    »Du håller i dig, min gosse med vettiga svar . . . . Det vilkor, jag fäs- ter vid mitt samtycke, strider icke mot någon pligt. Ty så vidt jag vet, eger en man rättighet att utbyta den ena lefnadsbanan mot den andra.»    »Utbyta – hvad för slag, farbror?»    Majken kastade en blick på Thorborg, och i den låg något, som i Thorborgs hjerta väckte öfvertygelsen att Majkens motvilja bestämdt kom från det håll, hvarifrån hon icke skulle ha velat höra den.    »Hvad för slag?» upprepade Moss. »Jag sade ju tydligt lefnadsbana . . . . . eller lefnadsyrke, om det är dig begripligare.»    Nu tog Gudmar ett steg tillbaka, och i den blick, som han kastade på Majken, uttalade sig en förebråelse, hvilken tydligt förklarade att han bestämdt ansåg idéen hafva kommit från henne.    Men då reste sig Majken, stolt och kall, sådan som man aldrig förr sett henne.    »Må alla här bevittna», sade hon, »att jag var lika okunnig och öfver­raskad af detta pappas ädelmodiga förslag som Gudmar är det. Och må äfven alla vittna, att jag motsatt mig det bestämdt och att jag önskat och begärt, hvad jag nu ytterligare önskar och begär, att allt tal om giftermål mellan mig och Gudmar må upphöra att vara beroende af den framkastade frågan. Min tacksamhet för pappas kärleksrikhet blir icke minskad häraf.»    Gudmar var liksom slagen till jorden.    En af de mest plågsamma tystnader inträdde.    Den bröts af kapellpredikanten.    »Tillåter nu bror mig taga ordet?»    »Det är brors rättighet, ehuru jag icke tror att här är mycket mer att göra än att spänna för.»    »Hör på, son, se far din rakt i ansigtet och kom ihåg, att fastän han är fattig och gammal och i all sin dar aldrig gjort sig förtjent af lof för felfri vandel, har han dock sökt vandra för Herran, verlden och sig sjelf ostrafflig i sina samvetspligter. Du har alltid visat mig mer kärlek och vördnad än jag förtjent, om jag icke varit din egen far. Låt det icke blifva kallt mellan våra hjertan! Men det säger jag dig, att låter du i denna stund några galna och dumma tjenstepligter ställa sig framföre den pligt och kärlekskänsla, som bjuder dig att i ödmjukhet tacka 
 
 
 
 
 341 f ­ adern till den qvinna, du eftersträfvar och som sjelf på dig vill slösa alla tänkbara skatter, så ställer du äfven en kall mur mellan oss, och – Gud hjelpe dig – jag tror att den skall sträcka sig än längre. Besinna dig, son! En man kan med ära taga afsked från ett yrke för att välja ett annat, helst i så läglig tid, som nu stundar för dig . . . . Se dig väl före, innan du svarar! Ånger kommer förr än du tror . . . . Vi vänta ditt ut­ låtande.»    »Tack, far – det var hjertliga och faderliga ord! Emellan oss kan aldrig bli någon kall mur, så länge det blott kommer värma från mitt hjerta . . . . Men vi ha ej hunnit så långt ännu . . . jag har icke hört huru vilkoret i bestämd form låter.»    Moss redogjorde för sin plan och slutade så helt faderligt:    »Vore du icke en större vettvilling än någon har lof att vara, suppo- nerar jag, om du ej toge emot detta! Ser du, gosse, vi skola allesam- mans, i en enda familj, bygga och bo här på stranden. Nu har du ordet.»    Gudmar vred sig i vånda, och ändå . . . . ändå . . . . Han såg på Maj- ken, men hon hade lutat sig tillbaka mot soffhörnet och syntes så strängt allvarlig, att han väl begrep att han alldeles ensam fick svara. Och nog både visste och mindes han skälet till denna stränga återhåll- samhet. Ack, det var deras gamla samtal som spökade igen – det hade hvarken hon eller han glömt.    Gudmar led ett oerhördt qval – himlen och kärleken på ena sidan, men ångern på den andra. Och när så de båda känslorna allt närmare nalkades hvarandra i framtiden, hvilkendera kunde då komma att råda öfver den andra? Köpman kände han sig ej hafva kraft att bli. Tjenste- banan ville han ej öfvergifva – det hade han dessutom med handslag lofvat sin förman . . . . Men hvilken lycka stod honom i någon väg qvar, om det förnämsta, det högst eftersträfvade icke mer ville flytta sig. Ja . . . . huru blefve det, då han öppet förkastat det tillfälle, som nu erbjöds honom, att få sin tillbedda mö till hustru? Skulle hon sjelf någonsin glömma det – skulle det någonsin åter bli full frid mellan deras hjertan?    Allt detta flög fram och åter genom hjerta och tankar. Men länge stod det ej om, innan han svarade:    »Nu, farbror, vill jag tala . . . . Jag ser ovänlighet, missnöje och för- kastelse på alla ansigten, men jag får nöja mig med mitt eget vittnes- börd att handla rätt. Mitt ord är ett: En man viker icke från sin väg – jag står fast.» 
 
 
 
 
 342    »Ja, så må du då till evig tid stå fast och njuta af det vittnesbördet!» svarade Moss. »Fördömd vare den stund, då jag kunde tänka mig till att du skulle vara värd . . . . värd» . . . . Han stannade tvärt.    »Min dyre, min käre farbror, denna bitterhet är förtjent. Men nu bönfaller jag, hur ödmjukt som helst, att farbror låter nåd gå för rätt och icke borttager den sällhet, som var oss tillärnad! Utom i detta enda fall vill jag göra allt tänkbart, och som Majkens make skall jag med ­tusenfaldig kärlek och dyrkan gälda henne denna stunds smärta och ännu en annan stunds . . . .»    »Nog», utbrast Moss i afgörande ton, »alldeles nog – mer än nog! Dotter min känner mig, och så gör du med. Det är derföre komplett onödigt att säga ett ord som svar på det vanvettet att jag skulle gå i slägtskap med tullkammarn . . . . Thorborg, vill du säga till om för- spänning . . . . Dotter, jag hoppas du följer med till Svartskär?»    »Ja, pappa, jag är färdig.»    »Bra! Du var alltid en stark qvinna, något för god att blifva för- smådd – dock, jag lägger ej sten på bördan.»    »Men», sade Majken, »innan vi här skiljas, vill jag öppet erkänna, att redan vid de första underrättelserna vi hade i afseende på omstört- ningen af Hjelms hus, föll mig den tanken in att pappa skulle gifva oss sitt bifall, om Gudmar inträdde i pappas eget värderade yrke. Jag ­ talade med honom. Han gaf mig då del af samma åsigt han nu yttrat, och det var enda orsaken att jag ej ville det pappas vackra idé skulle finna detta motstånd. Min stolthet – ty jag har väl också någon sådan – skulle gerna ha sett att hindret kommit från mig.»    »Och jag», utbrast kapellpredikanten, »som gjorde dig en förebråelse derför att du icke först ville höra son mins ord – det får du förlåta den gamle vännen! Han känner det tungt nog i dag . . . . min själ, gör han så . . . . Vackert slut», mumlade han, »vackert slut på så vackra planer!»    Under tiden stod Gudmar der, utstött ur det jordiska paradiset, knappt vågande söka någons blick.    Då kom hans lilla Thorborg fram och gaf honom handen.    »Gudmar, min högt älskade broder, känner du då bestämdt att du kan bära allt detta, när det är slut och Majken borta? Ännu har du tid. Jag vet icke hvad det är som gör att du skymmer dig sjelf, men du gör det säkert» . . . . Helt sakta hviskade hon: »Se på Majken – skynda dig och gör allt godt!»    »Jag kan icke!» 
 
 
 
 
 343    Han vände sig dock nu, gick rakt mot sin trolofvade och sade bön- fallande:    »Får jag tala några ord enskilt med dig – afslå det ej!»    Moss, som redan var vid tröskeln för att ropa på drängen, stannade tvärt.    »Nej», svarade Majken med värdighet, »vi hafva ingenting att säga hvarandra enskilt. Hvad kunde väl deraf blifva? Jag är icke den qvinna, som genom öfvertalande och kärlekssmek skulle vilja förmå dig till en handling, som strider mot din öfvertygelse, och du är icke heller den man, som vill finna en så lumpen förevändning för att gifva efter. Tro mig, vi skulle nu ovillkorligt känna oss mera förlägna mellan fyra ögon än i de våras närvaro.»    »Majken, Majken, det är något så rysligt i allt detta att mitt hjerta deraf sönderslites – och tyvärr har du ändå rätt. Må jag derföre inför din och min fader bedja dig förlåta den sorg jag i dag ökat! Men hvad vill du jag skall göra, då min själ uppreser sig mot denna boja, för hvil- ken jag skulle köpa sällheten? Man köpslår icke i kärlek. Jag kan icke redogöra för huru jag skulle handlat, om jag hemligt af någon annan fått denna idé, fått veta att detta var din högsta önskan. Då, ifall jag öfver­vunnits, hade det skett af en från mig sjelf kommen hög och ädel ingifvelse, ett nästan himmelskt begär att visa dig huru mycket din Gudmar kunde göra för sin kärlek och för att låta dig se hvad dina önskningar hade för makt. Nu deremot synes det mig ligga i allt detta någonting mindre grannlaga mot dig, huru vackert förslaget än är . . . . Ja, säg, döm huru som helst, jag vill ej betala den lyckan, som aldrig kan betalas. Och dock vågar jag säga: Jag kan icke bära minnet af dig sådan du nu står framför mig . . . . Var öm, var barmhertig, älskade Majken – jag är väl icke förkastad af både Gud och menniskor, derföre att jag handlar så som jag anser rätt.»    Majken räckte honom båda sina händer. »Mellan oss», sade hon, »är frid!» Ett småleende, men blekt och matt, vidrörde hennes läppar. »Jag blir alltid min svurna tro trogen, och må du, min Gudmar, med man- ligt mod bära din dags tunga! Vi kunna icke mera likt två barn fröjda oss åt planer, som ej skulle hafva för sig någon utsigt . . . . Nu är jag fär­ dig, pappa!»    »Bra, dotter, bra – du vanslägtas icke . . . . Herr kontrollören förstår nog att en sådan förlofning är liktydig med en förlofning i månen . . . . Petter, spänn genast för och kör fram med trillan!» 
 
 
 
 
 344    Kapellpredikanten nalkades helt modfälld sin store vän:    »Bror . . . . menniskan spår, och Gud rår. Bror må icke resa ifrån mig med afvogt hjerta – mitt är fullt af sorg.»    »Och mitt, bror, är fullt af både skam och sorg . . . . Försmå min dot- ter, och prata om köpslagande på köpet! Men supponerar att Moss är Moss, och slut är slut . . . . Låt mig nu komma i väg!»    Det famntag, som beseglade den gamle kapellpredikantens och hans sköldmös afsked, var lika varmt som fordom, men de par ord, som de bytte, sade bägge att alla förhoppningar nu kunde läggas afsides.    Gudmar och hans mö togo ännu ett farväl med ögonen, men det gaf ingen tillfredsställelse – tvärtom.    Och så for trillan af. 22. En nedfallen bomb.    De unga makarne på Svartskär hade nyss hemkommit från en mor- gonpromenad tillsammans, under hvilken de ytterligare språkat om alla dessa ljufva framtidsplaner, som föregående aftonens välsignelse- rika nyhet gifvit lif och lifsluft, och det oaktadt det i verkligheten ej fanns mer hopp till planernas realiserande än förut.    »Nu», sade Hjelm, »är det tid för mig att gå till göromålen, och på Guds makt skall jag i dag icke sluta mina kalkyler, innan jag fått någon ljus idé. På eftermiddagen reser jag ned till Siversen för att tala om ut- vägen att komma i åtnjutande af Kerstin Ingegärds hemgift. Du får se om min filosofi nu går ut på annat än att förbrödra mig med hvarje slags göromål, som blir nödvändigt.»    Att säga det Emilia vid sådana ord såg lycksalig ut, är öfverflödigt: hon strålade, och aldrig blef väl en man uppmuntrad af vackrare leen- den.    »Och jag», svarade hon, »skyndar ut att se till min middag – det skall bli festivitet i dag på två de mest förledande vildänder, och kaka som desert att fullända högtiden.»    Men Emilia hade nätt och jemt hunnit sluta sina anordningar, då ­Uljana kom inrusande och förkunnade att Gläborgsherrskapet körde upp på gården. 
 
 
 
 
 345    Den unga frun ilade ut, och både hon och Majken blefvo vid deras möte lika förvånade, Emilia öfver Majkens så djupt nedslagna och all- varsamma utseende, och Majken öfver Emilias så underbart sprittande och sällhetsbådande väsende.    »Hvad i Guds namn har händt?» frågade de ömsesidigt, utan att nå- gondera fick svar.    Nu kom Moss fram med sin stora hand, och han såg så hjertegod ut, ehuru dyningarne efter en stor uppröring ännu voro synbara på hans ansigte, att Emilia med en känsla af tydlig välvilja gaf honom sin hand.    »Hvad höll fru Hjelm på med? Det måtte icke ha varit något led- samt.»    »Jo, jag var sysselsatt att i köket ställa litet med min middag för att sedan kunna hjelpa Gustaf i boden.»    »Fru Hjelm förstår sig på det också?»    »Ja, lita på att jag har både handlag och tur i handeln, och reda hål- ler jag på gossarne – det har jag lärt af Majken . . . . Men nu får jag ge min man bud. Han blir mycket glad öfver att träffa herr Moss . . . . och för väl var det att han icke redan hade rest.»    »Han skall således fara bort i dag?»    »Ja, för en affär» . . . . Emilia kände sig mycket stolt öfver att få med- dela detta . . . . »I går var Olle i Bjelkeboda och Bernt Karolsson, hans måg, här och erbjödo min man att emottaga den hemgift, som Olle ger sin dotter.»    »Åh, knäfveln . . . . åh, fan! Det visar förtroende till honom.»    »Nå, hvem skulle icke hafva det?» frågade Emilia litet onådigt. »Vårt hus kommer nog på fötter igen, fastän» – tillade hon i blygt bry- deri – »det kanske nog torde töfva en smula.»    »Hm, hm . . . .» sade Moss. »Bed honom komma ned nu!»    »Straxt, herr Moss . . . . Kära Majken, följ mig till dörren!»    »Hvad i guds namn är åt dig?» frågade Majken. »Säg då, säg fort!»    »Åh, du, det är något som rörer en enskilt sak – jag skall sedan säga dig det. Men hvad är det som händt dig?»    »Jo», svarade Majken, »det är också något helt och hållet enskilt, som du sedan skall få veta, men nu låter det ej säga sig.»    »Då får jag vara ädelmodigare mot dig . . . .» Emilia nickade, små- skrattade och hviskade i Majkens öra: »Du måste kläda dig i stor paryr – på fadderskapet.»    I detsamma ilade Emilia bort. 
 
 
 
 
 346    »O, min Gud», utropade Majken, »hvilken lycka och hvilken glädje!»    »Hvad då för lycka?» frågade Moss undrande.    »Jo, pappa, Emilia nämde någonting om fadderskap!»    »Säger du det . . . . Nå, det kom då fan så väl till pass, supponerar jag, för det, som jag ärnar.»    »Men hvad är det då pappa ärnar? Under hela vägen har pappa icke sagt ett endaste ord, och det har jag i mitt hjerta hållit pappa räkning för. Gifve Gud att denna dagens morgon kunde för alltid utplånas! Men hvad är det pappa har i hufvudet? Trots mitt eget sjunkna mod undrar jag ändå deröfver.»    »Vänta, vänta, du får väl höra! Jag skall muntra dig med något annat, mitt barn, sedan det första slog felt, som vi aldrig vidare tala om . . . . Men se här ha vi nu både mannen och hustrun.»    »Hjertligt välkommen, herr Moss!»    »Gratulerar, herr Hjelm! Jag går rakt på saken, som mitt lag är. Dot- ter min hörde nyss en nyhet af ungafrun, och jag lyckönskar än en gång af hela mitt hjerta – det kan aldrig slå felt, supponerar jag, att det icke blir en son.»    »Tack, herr Moss – den lyckönskan var så varm, att jag kände den i mitt eget hjerta. Och med Guds bistånd och träget arbete skall jag slå mig igenom så pass, att vårt barn icke får känna nöden från början.»    »Jag har hört talas om att man kan bjuda sig sjelf till fadder. Låter det sig göra?»    »Hvem eljest skulle det vara, herr Moss . . . . Och gubbarne på Uf­ klippan måste vara med till tack och heder för den tjenst de gjorde mig. Men om icke Majken haft sin kloka hand med i spelet, så hade de kunnat sitta på Ufklippan tills tinget varit slut?»    »Skötte dotter min om det der?»    »Pappa vet ju att Gudmar sökte upp de gamle männen. Det var på min anhållan. Icke visste jag deras hemlighet, men de hade en gång sagt sig känna något farligt om Holt, och derföre . . . .»    »Begriper, begriper alltsammans . . . . Den sakramenskade dumma pojken! Vi kunde nu fått ihop det så bra . . . . Nå, nu är det förbi, förbi . . . . Vi talade om faddrar, och när en man talar om den saken, talar man äfven om faddergåfva. Jag har en skäligen egen att bjuda min gudson, men supponerar dock att den icke skall blifva ett grand mindre kär- kommen för det.» 
 
 
 
 
 347    »Hvad i Guds namn kan det vara?» frågade Hjelm och Emilia med allt det spännande intresse, som Moss beräknat att väcka. Till och med Majken blundade för sitt eget lidande för att med nyväckta lifsandar följa det, som tycktes blifva lofvande för hennes vänner.    »Jo, jag bjuder pilten i faddergåfva – hade väl bjudit det i alla fall, men det träffar sig nu så mycket bättre – jag bjuder huset Hjelm, hvars arfvinge han skall blifva, en ny bolagsman!»    »En ny bolagsman?» ropade Hjelm, Emilia och Majken om hvar­ andra.    »Går det an att firman förändras till Moss & Hjelm?»    »Huru . . . . huru . . . . huru . . . .»    »Nå, förstår att det godkännes. Se der, herr bolagsman, der är hand och handslag! Jag hade väl tänkt att skaffa en yngre och driftigare i mitt ställe, men jag förmodar att jag ännu kan fylla Holts plats. Sup- ponerar det väl icke går för sig med mindre än jag afstår från smugel­ affärerna. Jag har i alla fall haft nog att sköta med tullkammarn och är icke lysten efter vidare kommunikation.»    »Men är det sant – är det verkligen sant att en så oerhörd, en så utom­ordentlig lycka tillfaller mig?» utropade Hjelm, och glädjens rodnad strömmade öfver de af bekymren blekta kinderna.    »Ack, herr Moss, herr Moss» . . . . Emilia kom flygande fram. »Jag hembär mitt barns tacksamhet i detta famntag» . . . . . Och innan Moss tänkt sig till en sådan utmärkelse, hade Emilia verkligen gjort allvar af saken och rätt grundligt omfamnat gubben, under det hon flera gånger utropade: »Moss & Hjelm . . . . Moss & Hjelm!»    »Herre min Gud!» sade Moss, dragande andan efter all denna tack- samhet. »Supponerar detta går mig rakt till hjertat. En familj, en familj – går det an att bli farbrors- och duskap? Jag kan icke säga herre åt min bolagsman.»    »Ja, ja, heders farbror, vi skola nog komma om sams i smått och stort!»    »Jag har haft mina ögon på dig hela tiden och känt mig belåten. Det är ordet.»    »Och vi bo ju tillsammans?» återtog Emilia.    »Skall bygga till, min lilla fru, skall bygga till! Och på gudsons ­döpelsedag öppnar huset Moss & Hjelm sina affärer, och det icke i småskala. Under tiden står naturligtvis äldsta firmans kassa till den yngres disposition, så att allt hinner bli klareradt tills unga frun be- 
 
 
 
 
 348 stämmer den nya tidräkningen . . . . Men hvar i Herrans namn är Maj- blomstret – hvar har jag dotter min?»    »Här pappa!» Majken trädde fram från det öppna fönstret, mot hvilket hon lutat sig. Hennes ögon voro fulla af både sorge- och gläd- jetårar, de senare för hennes vänner, de förra för henne sjelf.    »Nå, mitt barn, hvad säger du nu?»    »Att pappa lyckliggjort mig öfver all beskrifning genom att åter på detta sätt träda i verksamhet och att jag ber Gud välsigna den nya fir- man.»    »Liksom jag ber Gud välsigna dig, mitt barn . . . . Spring nu och se åt i den lilla källaren, som jag har qvar från gammalt, om der icke fins ett par buteljer bästa champanj – supponerar att der inte skall vara allde- les tomt.»    Medan Majken gick att hörsamma sin fars begäran, sade han med kort och hastig ton till de qvarvarande:    »Stora förvånande saker ha tilldragit sig. Jag ville ha haft Gudmar till den mannen, som jag sjelf nu tänker bli, men den galningen kastade bort lyckan ifrån sig, mågskap, kompaniskap, alltsammans, radikalt alltsammans, för att bli tullkammarns trogne slaf i lif och död! Dotter min sade honom sjelf – satan till klok qvinna – att det nu skulle bli en­ dast barnfantasier att tänka derpå . . . . Tyst, tyst, hon är straxt tillbaka . . . Har du nu champanjen, mitt Majblomster?»    Majblomstret och champanjen uppenbarade sig. Och nu dracks skål på skål för den nya firman och dess supponerade arftagare.    »Det skall bli ett hus, bror», försäkrade Moss, »ett hus i stor skala. Fördömme mig, skall det icke – det dricka vi på.» . . . . . . . . . . . . . . . . . . . . . . ..........................................................................    Sedan förfogade sig de nya bolagsmännen till kontoret, medan frun- timren utbytte sina förtroenden och emellanåt tittade in i köket till ­desertkakan och de förledande festivitetsänderna. 
 
 
 
 
 349 Ord- och sakförklaringar 
 
 
 
 
 350 
 
 
 
 
 351  3  gemen enkel  3  drickeklart kaffe trol. kaffe som har klarats, dvs. avlägsnats från grumlig­ heter  5  mjälla liljekinden hade en starkare skiftning mellan ros och purpur blom- morna lilja och ros används under 1800-talet för att beskriva kvinnors skön- het; den vita liljan symboliserar renhet och kyskhet medan den röda rosen står för kärlek och passion  6  hålla i hejd tygla, hålla i styr  6  kofferdimän män som hör till handelssjöfarten eller ett handelsfartyg  7  lägga något snödoft öfver avkyla  8  dagskymtar till glimtar av  9  prejeri anropande av ett fartyg för att med signal eller skott anmoda det att stoppa; prejning utförs av kustbevakningen 10  väckte […] till vaknade 11  höra åt höra efter, höra sig för 13  tatt’en i skriftning tagit någon i upptuktelse, läxat upp 13  billiga befogade, skäliga, rättvisa 13  gästabådsomakningen gästabudsomaket, besväret med gästfriheten 14  på den trån här: ordagrant 14  närskyldt nära besläktat 14  utgör garnison håller ställningarna 14  tar mej till sigtehåll tar mig i betraktan, tittar på mig 14  regalt dial. verkligen 14  svär jag vid den stora bullaroxen, som de fördömda norrmännen pro­ vianterade ur lefvande vilken händelse som åsyftas har inte gått att fast- ställa; den kan bygga på en historisk händelse under striderna mellan svenskar och norrmän i Bullarbygden under krigen i slutet av 1700-talet och början av 1800-talet eller vara påhittad 21  ölosten dryck bestående av kokt mjölk blandad med öl eller svagdricka; den dracks varm och var vanlig under 1800-talet 22  tråk enformighet 23  visitation genomsökning, undersökning, besiktning 24  lurendrejning smuggling 25  »Det gamla Göta lejon hvilar» tryckt första gången i skillingtryck 1822; urspr. skriven av Esaias Tegnér som hyllning på Oscarsdagen 1818 till prins Oscar, sedermera Oscar I och tonsatt av J.P. Cronhamn och Bernhard ­Crusell 26  kaplans-enka änka efter komminister med underordnad ställning som präst 26  truthuggare trol. örfil 26  stillsam fridsam 26  fjerding laggkärl som rymmer en fjärdedels tunna, dvs. 31,5 liter 
 
 
 
 
 352 27  klafven nyckeln, förklaringen 28  förråret våren, men här kanske snarare i fjol 28  sockertoppar socker förvarades hoppressat i konform som sockertopp 29  remnor revor 30  sparlakan sängdraperi 30  »fracka» dugliga, flinka 30  främlingsfiskaren fiskare som bedriver sin verksamhet på andras fiske- vatten 30  sakta tyst 30  ett pustande ett slag 30  kontrabandsgömning gömmande av smuggelgods 31  förgrufva dej grufva dig 31  estmera sej estimera sig, anses vara fin nog, värdigas 31  styfver svenskt silver- eller kopparmynt, vid denna tid värd 1/6 skilling banko 31  ankarn tunna (med konjak) som rymmer ca 40 liter 32  löckt trol. rätt, rakt 30  stå’et stå ut, uthärda det 33  ganska mycket 33  vågsam djärv 33  kommer fort kommer vidare 34  barkeskeppet barkskepp, tremastat skepp med rår på de båda förligaste ­masterna 43  aggande plågsamt, oroande 43  underbart förundransvärt, märkligt 47  småfnask småskräp 47  löpa aprillspring syftar trol. på den typ av barfotaspring som var vanlig om våren, t.ex. första april; man sprang då barfota runt huset, gårdsplanen eller ladugården för att försäkra sig om god hälsa eller god skörd; denna sedvänja kan också ses som en markering av att årets ljusa tid tog sin början 47  billar er in inbillar er 48  rolighet ro, lugn 48  lave väggfast säng 49  stort spännetag ungefär: allvarligt beråd 49  kyrkelysningen kungörelsen från predikstolen i kyrkan 49  bia bida, vänta 50  schikanefläck skamfläck 50  reda härvetrån lösa problemet 50  misskunde-mildelig förbarmande 50  vanbördigt vanvördigt 51  billigheten se komm. till s. 13 51  slår vi oss i rolighet tar vi det lugnt 51  något i kak-sta’n trol. något i magen 52  erbödigst ödmjukast 52  förspörja få kännedom om 54  dalershögar myntet daler motsvarade 1830 1 kr 50 öre 55  hemgång hemfridsbrott 
 
 
 
 
 353  55  mandelfjerdingen fjärding, se komm. till s. 26  56  pertinent verkligen, precis  57  komma foderranson  64  högtänkta högsinnade  67  tro och lofven hedersord  69  spånad spunnet garn, spinning av garn  69  aparte-ord ord i enskildhet  70  i närvåna i närheten  83  for […] till spratt, ryckte till  84  föregycklas er inbillas, förespeglas er  85  stassar prunkar, prålar  85  ruff fart, kläm  86  partu partout, prompt  86  tvinsjuka tärande sjukdom  86  i olaga tid vid fel tid  88  släpper vantarna står sysslolös, utan att ha något för händer  88  svinta sej skynda sig  89  sylfens sylfidens, luftandens  91  karmosin röd färg, av färgämnet koschenill  93  »Tungan kan ingen menniska tämja, det oroliga onda, full med dödlig förgift» från Nya Testamentet, Jak. 3:8 103  ganska helt, fullkomligt 106  »ändamålet helgar medlen» sats som tillvitats jesuitorden 110  imaginerade påhittade, inbillade 113  kattuner tunt, tätvävt, tryckt bomullstyg i brokiga färger 113  shirting tätvävt skjorttyg till foder och skjortor 116  pasmetråden en tråd som binder ihop en garnhärva 120  värjo vård 125  svindelväf möjl. spindelväv 125  är aldrig kors i bröstet trol. ger aldrig upp 125  krusera krusa 125  lomflaska fickplunta 126  vara folkig visa sig bland folk 126  Börta dial. för Berta 126  bröllopsskänkaserna bröllopsgåvorna 126  spöka för illa ve förebåda något otäckt 126  hustaflan i den katekesiska undervisningen ingick den s.k. hustavlan, dvs. tolv korta av bibelspråk sammansatta lärostycken för att inskärpa lärares, husfäders, husmödrars, barns och tjänstefolks plikter 127  kommit riktigt på kneken blivit rejält berusad 127  är flitig skyndar 127  slår på näsetrån talar föraktfullt 127  lerker lirkanden 128  går det så trent om trent går det så sakteliga, pö om pö 128  häradshöfdingen urspr. den av häradsmenigheten valde ledaren av härads- tinget i Götalandskapen; häradshövdingeämbetet infördes senare i hela 
 
 
 
 
 354 Sverige och häradshövdingen var domare vid domstolsförhandlingar inom häradet 128  dusör vederlag, mutor 129  utliggare trol. advokater utifrån 129  avertera upplysa om, tillkännage 130  Bacchi […] fana romerske vinguden Bacchus flagga 130  argare gruvligare 133  bringar […] om berövar 134  stubb kjol 134  på stat i ämbetsmannaställning 134  brännvinsadvokater försupna före detta advokater som åtar sig vilka mål som helst mot betalning 137  resolverade beslutsamma, bestämda 137  frimurerinickning nickning i hemligt samförstånd 139  fräjd rykte, anseende 142  medikolegal besiktning rättsmedicinsk undersökning 145  täcktes bevärdigades, behagades 150  kronorättaren person som var i administrativ juridisk tjänst vid domstols- förhandlingar eller underställd kronolänsman; se komm. till s. 162 151  klarar skärper 152  sessionen domstolssammanträdet 160  läsesvarena svaren som vittnar om kristendomskunskap och läskunnighet 162  kronolänsmannen eller länsmannen hade som uppgift att förvalta krono- godsen, uppbära skatter, åtala, häkta och verkställa straff samt vara biträde till kronofogden; sedan 1855 hade han bl. a. uppsikt över allmän ordning och säkerhet, verkställde häktning och biträdde vid fångforsling 172  liqvideras betalas 173  vettarne sjömärkena 173  »björnynglet» syftar på bröderna Esbjörnsson 174  domslösen tillfälle då skriftlig dom kan lösas ut 175  lägga in göra konkurs 176  fågelfri fredlös 176  vigilera låna pengar 176  cedera cedera bonus, göra bankrutt 179  plåt mynt motsvarande 16 skillingar 180  bresilja persilja 182  Emellertid under tiden 183  strandlaget laget som uträttar gemensamma sysslor vid stranden 184  »en vän i viken» hänsyftar på befolkning som bodde i Viken, dvs. landet kring Oslofjorden från Göta älv i öster till Grenmar i väster och omfattade nuvarande Bohuslän; befolkningen i Viken ansågs under vikingatiden vara mycket mäktiga och inflytelserika 184  läsareböcker religiösa böcker, trol. frikyrklig litteratur 184  inhysesspis syftar på att gumman är en inhysesgumma, dvs. en egendoms- lös kvinna inneboende hos någon, för vilken hon eventuellt måste arbeta för mat och husrum 
 
 
 
 
 355 187  vecka på dej ett veckande trol. underordna dig 188  regalt se komm. till s. 14 188  skyllerpost vaktpost 188  reel rejäl, väl tilltagen 191  misshag obehag 194  tuktig dygdig 194  förringsåret förra året 195  svinta se komm. till s. 88 197  står i diskonten står i borgen 199  jobspost hänsyftar på berättelsen om Job i Jobs bok i Gamla Testamentet och den rättfärdiges lidanden 201  slängrätt rätt utanför den vanliga menyn 201  sätter alla segel till gör sitt yttersta 202  vigilansresor affärsresor 203  hvars vems 209  aldrig grand inte det minsta 210  medborgensman ytterligare någon som går i borgen för lånet 217  menlösa oskyldiga, oskuldsfulla 222  stickenhet lättretlighet 223  rolighet se komm. till s. 48 226  meranämnde berörda 226  beskickning uppdrag 226  ge in sin stat dra in på sina utgifter 228  främlingsfiskaren se komm. till s. 30 231  håtten person från Håttebygden i Bohuslän 231  förskilligheter trol. olika personer; jfr no. och da. forskellig, olik 231  dår’spetal dårhospital, sinnessjukhus 231  traseqvickhet trol. dåliga, tvivelaktiga kvickheter 231  Bottnafjoln Bottnafjorden 231  Soten Sotefjärden 232  En ungersven … trol. lokal dansvisa, vilken inte har nedtecknats 232  ändtligen slutligen 232  gumman Arnmans balsaminer anspelar på Emilie Flygare-Carléns genom­ brottsroman Rosen på Tistelön, där den mördade tullöjtnantens rättrådiga hustru och hjältens mor, fru Arnman, är känd för sina praktfulla balsaminer hon har som krukväxter i fönstren 233  »Snille, snille … trol. barnramsa som uppmanar barn att hitta en snigel, se Johan Nordlander, Svenska barnvisor och rim (1886) 233  trekarlen, träkarl, kortspel där man inte har någon fjärde man; den obesatta fjärde platsen, vars kort alla tre spelarna obesedda bjuder på, spelar den högstbjudande med 235  roberten spelomgången 235  gör nog ingen molest gör nog ingen skada 236  fris-kavay kavaj i fristyg, tjockt, långluddigt ylletyg 237  sinkesamt försinkande, tidödande 237  mysning leende 
 
 
 
 
 356 238  piraten sypåsen, damväskan 239  fiskrarne ålderdomlig böjning, best. form plur. av fiskare 250  »ärnesven» dial. för springpojke 250  gran under medeltid minsta viktenheten 250  kasta […] ett snödoft öfver se komm. till s. 7 253  egendomliga originella 259  sinkesölsbänken trol. bänk där man sitter och fördriver eller slösa bort tid 259  skallergång skallgång 260  regalt se komm. till s. 14 260  store kortmålare i Åbo förstärkande uttryck som trol. alluderar på en känd händelse 260  skänkaser se komm. till s. 126 261  vettuger vettig, klok 261  rigabalsam balsam från Riga bestående av sprit, timjan- och rosmarinolja för sårbehandling 261  hålla fort fortsätta 261  näskastning föraktfull behandling 263  sprungo hoppade 264  konstantiabutelj flaska med vin från distriktet Constantia utanför Kapsta- den 264  en verklig Thorborg, som försvarar sin borg enligt fornaldarsagan Rolf Götrikssons saga bodde Uppsalakonungens dotter Torborg på gården Uller­ åker, som hon tappert försvarade mot angrepp 266  sölfverrullen silverpengen 266  på fallrepet vid avskedet 266  fyrtändarna fyrvaktarna 266  riksdaler riksgäld svenskt mynt, 1 riksdaler riksgäld = 2/3 av 1 riksdaler banko; 1830 bestämdes att 1 riksdaler banko skulle vara 3/8 av 1 riksdaler (specie) i silver; 1855 infördes att 1 riksdaler riksmynt = 100 öre 271  kristlighet gudsfruktan 271  billigt se komm. till s. 21 273  under täckelset i det fördolda 274  irymda segel fulla segel 275  kistlerken kistbotten 275  bålelycka stor lycka 276  »changemang i affärer» förändringar i affärer 278  gått i hängesjuka varit småkrasslig 279  kläckande sprittande av sinnesrörelse 280  vad tron nöttar en till vad tron förmår en till 281  utarribel oerhört, förfärligt 281  tumlarna små bägare med rund botten utan handtag och fot 281  pickelhättan kalottliknande mössa som liknar pickelhuvan, den bäckenlik- nande hjälm som under 1800-talet användes för uniformskaskar 281  dagens tunga arbetets möda, uttryck från Bibeln, Matt. 20:12 281  pröfveruna svår fråga 281  panacé universalläkemedel, här avses kaffe med brännvin 
 
 
 
 
 357 284  ha’n förkortning för hafven, har 285  nettelduksstyckena stycken av tyg vävt av brännässlans stjälktrådar, även tunt bomullstyg eller muslin 288  ängslig sorglig, tråkig 288  korderojsbyxorna byxor av melerat, randigt eller rutigt tyg av ylle eller halvylle till enklare herrkläder 288  anständigt värdigt 289  utminuteras säljas i små mängder 289  bergpall stenhög 289  uteliggare se komm. till s. 129 291  mat-tinor matkärl 291  markententerskor kvinnor som säljer dryck, mat och tobak 291  kjortelsäcken kjolfickan 293  kultje kuling, vind med en styrka på 12–18 meter per sekund 294  däfveln säcke mej kraftuttryck, däfveln, djävulen 295  handfäste löfte bekräftat med handslag 295  allarmerades larmades 295  mak ro, bekvämlighet 295  joneblund alluderar på John Blund 295  rolighet se komm. till s. 123 295  hela hurfven alltsammans 296  för något för något, sa’ tusken tusken, tysken; »Något för något, sa ­knallen, gav synål för frukosten» förtecknas som ordstäv från Bohuslän i Fredrik Ström, Svenska ordstäv, Stockholm 1929 296  Ändtligen se komm. till s. 232 296  plockgods skräp 298  kubb kort stycke av stock 298  släpper inte vantarna se komm. till s. 88 298  intresse förhållande 299  Liljorna […] rosensky se komm. till s. 5 304  kullerstolar stolar utan ryggstöd och karmar 305  taga lifvet i gross taga livet i stort 308  revidera i rota, rumstera i 308  plär av pläga, brukar 309  kommissionshandel handel för annans räkning med betalningsskyldighet 311  skålpund viktmått, efter 1855 motsvarande 425,076 g 312  dypdjefveln stordjävulen 312  rusla leva i sus och dus 312  säkert som banko absolut säkert 314  dam damm 317  afvig avog 318  trillan fyrhjulig, tvåsitsig och obetäckt vagn, oftast enspänd åkvagn på ­fjädrar 319  blåser på struntar i 319  skammar er skäms för 319  stickrock trol. stickad rock 
 
 
 
 
 358 319  näskastat klandrat; jfr komm. till s. 261 319  skymfeskänkaser gåvor som är en skymf att erhålla, skymford 320  går på klädsöm i husena försörjer sig på att sy kläder mot betalning 320  löckt in kraftuttryck, ända in i, jfr komm. till s. 32 320  Lomma sej till släpa sig upp 320  likstoln avgift till pastorn för någon som har avlidit 320  nattkappa löst, stärkt skjortbröst 320  sätta på strunten trol. sätta eld i spisen 322  råslipade opolerade, okultiverade 322  ruff se komm. till s. 85 322  för mindre knäck för mindre skada, motgång 324  »Hosianna, hosianna i höjden» alluderar på en adventpsalm 325  grossörshus grosshandlarhus, betydande handelshus 326  lomflaskan se komm. till s. 125 328  tummelplats plats för brokig och intensiv verksamhet 330  för allo för alltid 331  sensitivor överkänsliga människor 332  komma fort se komm. till s. 33 333  spanska slott luftslott 334  lynnes-dagjemningen harmonin, mildringen av humöret 334  bundtröjan ett slags stickad (ylle)tröja 334  kronbåten kronans båt, här: tulljakten 334  bålestor jättestor 334  Lunketussens längsta steg Lunkentus är namnet på en jätte som kunde ta hundra mil i varje kliv; historien om Lunkentus var en populär folkbok från slutet av 1700-talet 335  erbördigst se komm. till s. 52 335  städselgåfva gåva till en anställd 335  fästegåfva fästmans- eller fästmögåva 339  serra tre minsann, bevars 339  redan tjent för Rakel i sju år syftar på hur Jacob tjänade Laban i sju år för att få gifta sig med hans dotter Rakel men blev bedragen och fick den äldre systern Lea till hustru, se Gamla Testamentet 1. Mos. 29:20 ff. 342  skymmer dig själv hindrar dig själv, gör dig själv skada 343  bära dagens tunga se komm. till s. 281 345  töfva dröja 345  paryr stass, grannlåt 346  lag sätt 
 
 
 
 
 359 Innehåll Första Boken. Visitationen   1.  Klöfverbladet i Majkens rum ...................................................  3   2.  Sedan dimmorna skingrats ....................................................... 13   3.  Hvad som tilldrog sig i och bredvid bodkammaren ................. 22   4.  Holts nattarbete ......................................................................... 29   5.  Mellan Moss, hans hustru och verlden ................................... 39   6.  Fem scener .................................................................................. 46   7.  Angifvelsen ................................................................................. 56   8.  Blommorna vid randen af djupet ............................................ 65   9.  Husvisitationen .......................................................................... 73  10.  Hvad som hände kapten Geistern vid hemkomsten ............... 85  11.  Mannen och hustrun ................................................................. 95  12.  Hustrun och älskaren ................................................................ 105  13.  Kallelsen ..................................................................................... 115 Andra Boken. Rättegången och dess följder   1.  Förspelet ..................................................................................... 125   2.  Domstolen. Förhöret ................................................................ 137   3.  Domstolen. Vittnesmålet .......................................................... 147   4.  Åskslaget. Domstolen. Förhöret .............................................. 164   5.  Dagen efter åskslaget ................................................................ 173   6.  Gäddas och främlingsfiskarens mission .................................. 183   7.  Köpmanshuset börjar stå på osäkra fötter ............................. 196   8.  Majkens beskickning ................................................................. 203   9.  Mötet .......................................................................................... 211  10.  Små läckor och stora bekymmer ............................................. 221  11.  Emilia på värfning efter det resterande borgensnamnet ........ 229  12.  Huru kontrollören höll på att gå öfverbord ........................... 240  13.  Kapten Geisterns afsked från Svartskär ................................... 250  14.  Afskedet från Kapellgården ..................................................... 259  15.  Hvad lots-far hade hört i kyrkan ........................................... 273  16.  Auktionsdagen ........................................................................... 282  17.  Majblomstret och helgonbarnet på vandring .......................... 297  18.  Sex veckor senare. Emilias bref och förtroenden ................... 307  19.  Hvad Moss resa gällde .............................................................. 316 
 
 
 
 
 360  20.  Tårar under en lusttur .............................................................. 326  21.  Slag i saken ................................................................................. 335  22.  En nedfallen bomb .................................................................... 344 Ord- och sakförklaringar ..................................................................... 349 
 
 
 
