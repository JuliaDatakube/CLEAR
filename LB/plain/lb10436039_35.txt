 
 
 
 
 
 
 
 
 
 
 
 
 
 
 
 
 
 
 
 Emilie Flygare-Carlén ETT KÖPMANSHUS I SKÄRGÅRDEN 
 
 
 
 
 ii 
 
 
 
 
 iii SVENSKA FÖRFATTARE NY SERIE Emilie Flygare-Carlén ETT KÖPMANSHUS I ­SKÄRGÅRDEN Förra delen Utgiven i tre delar med inledning och kommentar av Yvonne Leffler Huvudredaktör Barbro Ståhle Sjönell Biträdande huvudredaktör Petra Söderlund S V S SVENSKA VITTERHETSSAMFUNDET STOCKHOLM 2007 
 
 
 
 
 iv Utgiven med bidrag av Stiftelsen Riksbankens Jubileumsfond Abstract Emilie Flygare-Carlén, Ett köpmanshus i skärgården. Utgiven i tre delar med in­ ledning och kommentar av Yvonne Leffler. (Emilie Flygare-Carlén, A Merchant House in the Archipelago. Edited in three volumes with introduction and com- mentary by Yvonne Leffler.) Skrifter utgivna av Svenska Vitterhetssamfundet, Svenska författare. Ny serie, XXII+ 486 pp., Stockholm ISBN 978-91-7230-131-3. The Swedish author Emilie Flygare-Carlén (1807–1892) was one of the most popular and prolific authors of the mid-19 th century, and one of the leading ­novelists in the new breed of professional, market-driven authors. Her last novel about the people on the west coast of Sweden, Ett köpmanshus i skärgården (1859), which is written in the realist mode, has never before been published in a critical edition.   The text, based on the edition from 1860, is preceded by an introduction pre- senting the author, the creation and reception of the novel, and is followed by a commentary. ©  Svenska Vitterhetssamfundet ISBN 978-91-7230-131-3 Svenska Vitterhetssamfundet c/o Svenska Akademiens Nobelbibliotek Box 2118, SE-103 13 Stockholm http://www.svenskavitterhetssamfundet.se Printed in Sweden by Trycktjänst i Eslöv Eslöv 2007 
 
 
 
 
 
 Inledning 
 
 
 
 
 vi 
 
 
 
 
 vii Emilie Flygare-Carlén (1807–1892) kom från en bohuslänsk köpmans- släkt i Strömstad och debuterade 1838 med romanen Waldemar Klein. Efter den framgångsrika debuten flyttade hon till Stockholm och kom där att tillhöra de liberala kretsarna. År 1841 gifte hon sig med skriben- ten och Bellmansutgivaren Johan Gabriel Carlén och deras hem blev en mötesplats för flera av tidens författare och kulturpersonligheter, såsom förläggaren Niclas Thomson, författarna August Blanche, Gustaf Hen- rik Mellin, Oscar Patric Sturzen-Becker och Wilhelm von Braun. Också Carl Jonas Love Almqvist sågs ibland som gäst i hemmet.    Paret Carléns huvudsakliga försörjning kom från hustruns litterära framgångar. Emilie Flygare-Carlén var nämligen vid mitten av 1800- talet Sveriges mest lästa, mest produktiva och bäst betalda författare. ­Till­sammans med Fredrika Bremer, Sophie von Knorring och Carl Jonas Love Almqvist dominerar hon svensk romanlitteratur under 1830- och 1840-talen i dagens litteraturhistorieskrivning. Hennes publika genom­ brott kom 1842 med Rosen på Tistelön, som kan ses som den första svenska västkustskildringen. Det är denna roman tillsammans med hen- nes sista skärgårdsroman, Ett köpmanshus i skärgården (1859), som är hennes mest kända romaner idag.    Flygare-Carlén intar en särställning i den bemärkelse att hon, i mot- sats till sina samtida kvinnliga kolleger, valde att publicera sina verk under eget namn och därför framstår som ett tidigt exempel på en själv- försörjande kvinnlig yrkesförfattare som använde sitt namn som varu- märke. Fastän hon själv skildrar sin romandebut mer eller mindre som ett resultat av omständigheterna, så lyckas hon ändå inte framställa sig som en ödmjuk debutant. Hon förklarar i Skuggspel (1865) att hon bör­ jade skriva för att få intellektuell stimulans och för att hon hade ett behov av att skapa »historier». 1 Flera år senare beskriver hon i Minnen af svenskt författarlif 1840–1860 (1878) hur upprörd hon blev när recen- senten Nils Arfwidson i samband med debutromanen Waldemar Klein (1838) karakteriserar henne som »en blygsam sippa» från landet. Själv 1   Emilie Flygare-Carlén, Skuggspel. Tidsmålningar och ungdomsbilder, II (Stockholm, 1865), s. 438. 
 
 
 
 
 viii såg hon sig nämligen som »kustens och sjölifvets dotter, den på vexlande öden så erfarna qvinnan». 2    Att Emilie Flygare-Carlén var en både driftig och affärsbegåvad kvinna framgår av hennes sätt att marknadsföra sig som författare. Till skillnad från flertalet av tidens kvinnliga författare skötte hon själv ­förhandlingarna med förläggarna. Hon valde med omsorg sina förlag och var duktig på att förhandla sig till ett bra arvode. När hon skulle publicera sin debutroman Waldemar Klein år 1838, kontaktade hon bok­ förläggare Niclas Thomson. Hon hade nämligen i hans Kabinettbib­ liothek sett svenska originalverk som hon ansåg sig »kunna täfla med». 3 Under 6–7 år var hon sedan knuten till Thomsons förlag. Efter succén med genombrottsromanen Rosen på Tistelön (1842) insåg hon sitt värde och sina möjligheter att spela ut förläggare mot varandra. För Waldemar Klein fick hon fem riksdaler riksgäld per ark (16 sidor) men vid tiden för Rosen på Tistelön hade hon kommit upp i 45–50. Det normala arvodet vid denna tid var ca 25 riksdaler riksgäld. Flygare-Carlén tjänade alltså dubbelt så mycket som normalförfattaren. Hon lyckades på fyra år näs- tan tiodubbla sitt arvode, från 5 till 50 riksdaler. Med tanke på att hon under 1840-talet producerade minst 11 196 trycksidor, alltså ca 700 ark, var hennes inkomster betydande. 4    Att Flygare-Carlén gjorde succé som författare berodde naturligtvis främst på att hennes verk uppskattades av publiken. Hon var skicklig på att skriva spännande, känsloengagerande och händelserika romaner, där hon kombinerade inslag från tidens mest populära prosagenrer. Fler­-  talet av hennes romaner uppvisar en både personlig och lyckad kombi- nation av skräckromantik och folklivsskildring, äventyr och romantik, brottmålsdrama och familjeroman. På så sätt tilltalade hennes berättel- 2   Emilie Flygare-Carlén, Minnen af svenskt författarlif 1840–1860, I (Stockholm, 1878),   s. 124. 3   Ibid. s. 123. 4   Om arvodesersättningar se Johan Svedjedal, Almqvist – berättaren på bokmarknaden. Berättartekniska och litteratursociologiska studier i C.J.L. Almqvists prosafiktion kring 1840, Skrifter utgivna av Avdelningen för litteratursociologi vid Litteraturvetenskapliga institutionen i Uppsala, nr 21 (diss., Uppsala, 1987), s. 26–34, 232–235; Yvonne Leffler, »Rosen på Tistelön 1800-talets stora bestseller. Emilie Flygare-Carléns roman i ett littera- tursociologiskt perspektiv», En ros, ett år. Artiklar kring Emilie Flygare-Carlén, Skrifter från Emilie Flygare-Carlén Sällskapet nr 1 (Göteborg, 1994), s. 10 f.; Johan Svedjedal, »Inledning», i Emilie Carlén, Pål Värning. En skärgårds-ynglings äfventyr, utgiven med inledning och kommentar av Johan Svedjedal, Svenska författare, Ny serie, Svenska ­Vitterhetssamfundet (Stockholm, 2000), s. X f. 
 
 
 
 
 ix ser en stor del av den samtida publiken och de fungerade antagligen också som underhållande högläsning i många hem.    Ytterligare en förklaring till Flygare-Carléns framgång kan vara att hon placerade handlingen i en både igenkännbar och exotisk miljö be­ folkad med färgstarka karaktärer. Hon framträdde som västkustför­ fattare vid en tid då Bohuslän började upptäckas av konstnärer och ­kurortsresande sommargäster. Många av hennes mest lästa romaner ut- spelar sig i den Bohusländska skärgården och skildrar en helt ny befolk- ningskategori i svensk litteratur: tulltjänstemän, smugglare, sjökaptener, köpmannafamiljer och fiskare.    Under Emilie Flygare-Carléns mest produktiva år 1845 till 1851 ­förändrades emellertid det litterära klimatet i Sverige. Den tidigare så rosade författaren blev alltmer kritiserad av tidens ledande recensenter. Om litteraturkritikern Bernard Elis Malmström hyllade hennes roman Enslingen på Johannesskäret (1846) för dess »rena sedliga tendens», jämfördes den vid samma tid i Aftonbladet med den franska romanen, vars »förskämda vätskor» kunde »besmitta ungdomen», eftersom den ansågs vara »den hufvudsakliga lektyren för en hel klass av menniskor, hvilkas andliga helsa icke kan vara likgiltig för ett samhälles moraliska bestånd». 5 Än mer ogillande var recensenterna till En natt vid Bullar- sjön (1847). I denna roman kritiserade Flygare-Carlén tidens läseri och dess predikanter, något som väckte ont blod bland såväl religiösa skri- benter som läseriets försvarare. Därtill kom romanen att användas som ett exempel på den typ av rafflande intriger, överdrivet tecknade karak- tärer och starka effekter som ansågs utmärka den franska »sensations­ romanen». 6    Samma kritik drabbade några år senare även romanen Ett rykte   (1850), som i en osignerad artikel i Nya Wexiö-Bladet beskylldes för att vara genompyrd av »[e]n qväfvande atmosfär af o r e n h e t». 7 Den mest ödesdigra domen över Flygare-Carléns roman och hennes författarskap i allmänhet fälldes emellertid av tidens ledande smakdomare Carl Fred­ rik Bergstedt, som arbetade för Tidskrift för litteratur och därtill var 5   Bernard Elis Malmströms recension av Emilie Flygare-Carléns roman Enslingen på J ­ ohannesskäret, Frey 1846, s. 341, rubrik: »Original-Bibliothek i den sköna Litteratu- ren/. . ./»; recension av Enslingen på Johannesskäret [osign] Aftonbladet 17/10 1846. 6   Jfr t.ex. Gunnar Wennerbergs recension av En natt vid Bullar-sjön, Frey 1847, s. 183– 187, signaturen Ignells recension i Dagligt Allehanda 29/4 1847, de osignerade recensio- nerna i Post- och Inrikes Tidningar 1/9 1847 och Tiden 15–16/10 1847. 7   Osign. recension i Nya Wexiö-Bladet 5/7 1850. 
 
 
 
 
 
 ­redaktör för samtidens mest inflytelserika tidning Aftonbladet. I hans ofta anförda artikel »Om den usla litteraturen» i Tidskrift för litteratur 1851 fick Ett rykte schavottera som hörande »till det orenaste och vid­ rigaste kanske något lands romanlitteratur kan uppvisa». 8    Den nedgörande kritiken i kombination med den äldste sonens hastiga död fick Emilie Flygare-Carlén att tillfälligt lämna den litterära scenen. Kanske kan hennes avbrott också sättas i samband med den allmänna nedgången i romanutgivning under 1850-talet. När hon så småningom återvände till publiken valde hon nämligen att göra det som följetongs- författare i Aftonbladet. Det är här som romanen Ett köpmanshus i skärgården publicerades för första gången för den svenska publiken våren 1859. Ett köpmanshus i skärgården Ett köpmanshus i skärgården kan ses som Flygare-Carléns svar på den kritik som hade drabbat några av hennes tidigare romaner. I förordet framställer hon sig själv som ett värnlöst offer för de instabila litterära konjunkturerna och poängterar att denna skärgårdsskildring inte är en vanlig förströelseroman. Samtidigt som hon vädjar till publikens förstå- else och medkänsla understryker hon att hon här återger sin barndoms­ miljö, dvs. en autentisk miljö som hon hade god kännedom om. På så sätt tycks hon mena att hon uppfyller de ledande kulturskribenternas krav på trovärdighet och verklighetsförankring.    I skildringen av karaktärerna och miljön i romanen märks också tyd- ligare än i hennes tidigare författarskap en strävan mot realism i linje med kritikernas krav på en god roman i den engelska traditionen, alltså en roman som ger uttryck för samhällsansvar och uppbygglig borgerlig moral. I Ett köpmanshus i skärgården skildras hur hjältinnan Emilia, efter giftermålet med handelsman Åke Hjelm och parets bosättning i skärgården, utvecklas från en svärmisk och pjoskig överklassfröken till   en duglig, förnuftig och handlingskraftig köpmansfru. De olyckor som drabbar henne och maken framställs som välgörande prövningar som befrämjar hennes karaktärsutveckling. Också hennes två väninnor, Maj­ ken Moss och Thorborg Guldbrandsson, bidrar till hennes utveckling och fungerar som positiva kvinnliga förebilder. Detta hindrar inte att 8   Carl Fredrik Bergstedt, »Om den usla litteraturen», Tidskrift för litteratur 1851, s. 367. 
 
 
 
 
 xi både Majken och Thorborg tar stort utrymme i romanen som två s ­ jälvständiga karaktärer. Om det är Emilia som är romanens självklara huvud­person i de första böckerna får hon längre fram träda tillbaka för skildringen av Majken och Thorborg. Den sjunde och sista boken hand- lar huvudsakligen om väninnornas kärleksbekymmer och hela romanen avslutas med deras bröllop.    I Ett köpmanshus i skärgården utmejslas således i högre grad än i Emilie Flygare-Carléns tidigare romaner porträtten av karaktärerna och det är relationerna och spelet mellan dem som driver handlingen framåt. Det är de tre unga kvinnornas vardagsbekymmer och kärlekskonflikter som utgör berättelsens kraftcentra. I samtalet mellan kvinnorna och i skildringen av deras tankar och upplevelser sker den egentliga händelse­ utvecklingen. Det är här betydelsen av tidigare händelser bekräftas och som nästa drag i handlingen förbereds.    Det som framför allt skiljer Ett köpmanshus i skärgården från Fly- gare-Carléns övriga romaner är att de enskilda karaktärerna i större ut­ sträckning kommer till tals. Återgivningen av rättegången mot Åke Hjelm sker i dramatisk form, där varje karaktärs repliker återges med direkt anföring utan att förmedlas av någon extern berättarröst. Vid   flera tillfällen uppträder också karaktärerna som brevskrivare och för- fattare. I romanen återges nästan 50 brev och dessa brev tar allt större utrymme i slutet av romanen. Det externa auktoritära berättarperspekti­ vet är på så sätt bitvis åsidosatt för ett mer varierat karaktärsperspektiv. I de många infogade breven skildras karaktärerna från intern synvinkel, samtidigt som de i sina brev också beskriver både direkt och indirekt såväl sig själva som varandra på ett sätt som gör karaktärsteckningen både mångfacetterad och trovärdig. Därtill ger brevformen romanen en mer autentisk och realistisk prägel. Spelet mellan brevens olika berättar- röster får romanen att framstå som en mångstämmig dramadokumentär om livet i den bohuslänska skärgården. Romanens tillkomst Emilie Flygare-Carlén skriver i Minnen af svenskt författarlif att hon sedan länge hade en idé om en ny skärgårdsberättelse »som väl inslum- rade emellanåt, men dock stundom sökte komma till lif». 9 Att uppslaget 9   Flygare-Carlén, Minnen af svenskt författarlif 1840–1860, II, (Stockholm, 1878), s. 164. 
 
 
 
 
 xii slutligen resulterade i en roman berodde till stor del på den intensiva övertalningskampanj Aftonbladets redaktör August Sohlman utsatte henne för. Att få avsättning för en ny stor roman i just Aftonbladet upp­ levde Flygare-Carlén kanske också som en revansch mot tidningens förra redaktör Carl Fredrik Bergstedt och hans kritikerkår, som tidigare hade anklagat henne för att servera publiken demoraliserande sensations­ effekter.    En sensommardag 1858 gav hon så slutligen vika för Sohlmans på- tryckningar och den 28 september undertecknades det synnerligen för- delaktiga kontraktet. Hon erbjöds ett större arvode än någonsin, 200 riksdaler riksgäld arket i duodesformat. 10 Honoraret var inte bara rikligt tilltaget; Sohlman gav henne också tillåtelse att låta översätta verket och ge ut det på tyska efter det att det hade gått som följetong i Aftonbladet. Enligt Flygare-Carléns egen redogörelse hade hon både erbjudande från bokhandlare Philip Maass att publicera den på tyska i Leipzig och från förläggaren Snee i Bryssel.    Det blev dock bokhandlare Maass som först fick rättigheterna att översätta romanen. Flygare-Carlén fick alltså till ett avtal med en tysk förläggare, trots att det vid denna tid inte fanns några förlagsrättsliga avtal mellan Sverige och Tyskland, vilket innebar att en tysk förläggare kunde låta översätta och trycka en svensk roman utan att bli ålagd att betala författaren något honorar. Men trots att Flygare-Carlén lyckades få till stånd ett kontrakt med en tysk förläggare kom den tyska utgåvan att vålla oanade bekymmer. Redan en vecka in i december 1858 fick ­Flygare-Carlén höra att första häftet av den tyska upplagan hade anlänt 10   Kontraktet förvaras i Nordiska museets arkiv. Flera forskare har försökt beräkna hur mycket Flygare-Carlén fick betalt för hela romanen. De har dock kommit till olika resul­ tat, vilket kan bero på att det ursprungliga manuskriptet som lämnades till Aftonbladet inte finns bevarat och att de beräkningar som gjorts har varit uppskattningar utifrån den tryckta textmängden i Aftonbladet eller antalet ark i bokutgåvans format. Gunnar Hans- son har, i Den möjliga litteraturhistorien (Stockholm, 1995), s. 62, beräknat honoraret för hela romanen till 12 800 riksdaler. Dag Nordmark har däremot beräknat arvodet på annat sätt då han hävdar att Flygare-Carlén av Aftonbladet fick ett anmärkningsvärt högt hono­ rar på över 6000 riksdaler, Dag Nordmark, »Ny offentlighet», Den svenska pressen histo­ ria II: Åren då allting hände (1830–1897), red. Karl Erik Gustafsson och Per Rydén, (Stockholm, 2001), s. 86. Även om hon inte fick mer än 6000 riksdaler av Aftonbladet är detta ett anmärkningsvärt högt honorar. Flygare-Carlén fick därtill ytterligare 2000 riks- daler när romanen ett år senare trycktes på Bonniers förlag enligt det kontrakt hon upp- rättade med Adolf Bonnier 8 mars 1860. Om arvodet från Aftonbladet jfr också Johan Svedjedal, »Kvinnorna i den svenska bokmarknaden», i förf:s Författare och förläggare och andra litteratursociologiska studier (Stockholm, 1994), s. 80. 
 
 
 
 
 xiii till Maass bokhandel i Stockholm, trots att romanen först skulle komma som följetong i Aftonbladet i början av januari 1859. Det som hon mest bekymrade sig för var att författaren och pamflettisten Magnus Jakob Crusenstolpe, som låg i fejd med Aftonbladet, skulle få nys om detta och utnyttja händelsen. I Minnen skildrar Flygare-Carlén med stor ­dramatik hur hon nåddes av nyheten att den tyska upplagan hade anlänt till Stockholm och hur hon och maken hals över huvud gav sig iväg till bokhandlare Maass för att få honom att dra tillbaka upplagan. 11 Trots att en del häften, med beteckningen »Deutsche Original-Ausgabe» på omslaget, redan hade spridits lovade Maass att han skulle försöka få ­tillbaka dessa exemplar. Flygare-Carlén berättar hur paret lättade över detta återvände hem. Väl tillbaka i hemmet väntade emellertid en biljett från Sohlman, där han meddelade att han var att vänta nästa morgon och att han därtill anmodat bokhandlare Maass att infinna sig. Crusenstope hade nämligen redan skaffat sig det tyska häftet och därtill skrivit en artikel för tidningen Folkets röst.    Flygare-Carlén beskriver ingående hur hon och Sohlman tillsammans planerade att förekomma Crusenstopes förutsedda angrepp genom att redan samma kväll få in en artikel i Aftonbladet och därtill en i nästa nummer av Folkets röst. Mitt under förhandlingarna anlände emellertid senaste numret av Dagbladet. I tidningen tillkännagavs på första sidan att Flygare-Carléns senaste arbete på tyska – Ein Handelshaus in den Scheeren (Ett köpmanshus i skärgården) – var under översättning till svenska. Artikeln fick Flygare-Carlén att omedelbart annullera sitt kon- trakt med Maass. Men hon hade ännu inte gjort upp affären med den tyska bokhandlaren förrän ett exemplar av Folkets röst anlände till hemmet.    Händelseutvecklingen går att följa i Folkets röst. I tidningens första spalt den 11 december tillkännages att »en ny skandal inom pressen uppstått, mera kolossal än någon som hittills förelupit på den svenska litteraturens och publicitetens område». Här hävdas att Aftonbladet fört allmänheten bakom ljuset när tidningen jagade prenumeranter genom att påstå att de hade fått förlagsrätten till Flygare-Carléns senaste roman och därtill försäkrat att ingen bokutgåva skulle komma förrän året efter det att romanen hade gått som följetong i tidningen. Författaren till arti- keln menar att Aftonbladet avsiktligt vilselett sina läsare, eftersom första häftet av romanen redan hade kommit i bokform. Det framhålls också att Flygare-Carlén i förordet till denna utgåva meddelar att förlagsrätten 11   Se Flygare-Carlén, Minnen, II, 1878, s. 163–178. 
 
 
 
 
 xiv till den tyska upplagan endast är såld till bokhandlare Maass. I insinu- anta ordalag försäkras därför att författarinnan som skrev detta förord naturligtvis inte kunde veta att Aftonbladet hade påstått något annat, nämligen att tidningen ensam förvärvat förlagsrätten till romanen. 12 Verkan av detta angrepp förtogs dock något av att Flygare-Carlén i samma nummer hade fått in en anmälan om att hennes senaste roman var under översättning till tyska. 13    I Minnen redogör Flygare-Carlén livligt för den fortsatta utveck- lingen av affären och hur hon i Aftonbladet måste tillkännage att hon hade inhiberat kontrakten med Maass, samtidigt som hon skrev ett svar på artikeln i Folkets röst. 14 Resultatet av den senare blev ett svar i samma tidning som gav både Flygare-Carlén och Aftonbladet upprättelse. 15 Vad Flygare-Carlén inte nämner i Minnen är att det trycktes flera senare artiklar i Folkets röst som återkommer till och raljerar över händelsen. 16 Trots den relativt lyckliga utgången av affären beklagar emellertid   Flygare-Carlén att Crusenstolpes agerande hade berövat henne en del fördelar; förutom indragningen av den tyska utgåvan gick också den belgiska ifrån henne, vilket naturligtvis innebar uteblivna ­honorar.    Kanske var uppmärksamheten kring utgivningen av Ett köpmanshus i skärgården inte bara av ondo. Möjligen ökade artiklarna och insändarna i Aftonbladet, Dagbladet och Folkets röst intresset för den nya och långa följetongen i Aftonbladet med början den 3 januari 1859 och som sedan löpte fram till och med den 20 juni samma år. Med få undantag publi­ cerades den varje dag på första och andra sidan under strecket, dvs. den heldragna linje som avskilde tidningssidans nöjesläsning från nyhets­ materialet på sidans övre del. Först under de sista månaderna blev pub­ liceringen mer oregelbunden med ibland ett par dagars uppehåll för annan nöjesläsning. Flera dagar i slutet av perioden publicerades dess­ utom bara kortare avsnitt på första sidan. Trots att den omfångsrika ro- manen hade fungerat som underhållningsläsning för tidningens publik i nästan ett halvår förefaller det alltså som om Sohlman var angelägen om att dra ut på slutet av romanen så länge som möjligt, i varje fall fram till midsommar. 12   [Osign.] »Till våra läsare i landsorten», Folkets röst 11/12 1858. Folkets röst 11/12 1858. 14   [Osign.] »Förklaring», Aftonbladet 10/12 1858; [osign.] »Till brefskrifvaren i Folkets Röst!», Folkets röst 15/12 1858. 15   [Osign.] »Till våra läsare i landsorten», Folkets röst 15/12 1858. 16   Se t.ex. Folkets röst 18/12 och 29/12 1858. 13   
 
 
 
 
 xv    Ett år senare kom Ett köpmanshus i skärgården ut som bok på Bon­ niers förlag. Den 8 mars 1860 undertecknade Emilie Flygare-Carlén kontrakten med Adolf Bonnier, vilket gav Bonnier förlagsrätten till ver­ ket och Flygare-Carlén ytterligare 2000 riksdaler riksgäld i arvode. Kontraktet gav också Bonnier rätt att mot en summa av 6000 riksdaler ge ut hennes tidigare tretton romaner samt att publicera övriga verk till en summa av tio riksdaler riksgäld arket. 17 Förhållandet mellan följetongs- och bokutgåvan Ett köpmanshus i skärgården är indelad i sju böcker, fyra böcker i förra delen och tre i senare delen, och varje bok innehåller tretton till tjuguett kapitel. Det är uppenbart att Emilie Flygare-Carlén skrev Ett köpmans­ hus i skärgården som en roman som skulle publiceras i bokform med kapitelindelningar som mer passar en bokutgåva än en tidningsfölje- tong. Någon hänsyn till spaltformatet i de enskilda tidningsnumren har hon heller inte tagit; hon har inte utformat de enskilda följetongsavsnit- ten som självständiga enheter med inledning och tydlig spänningssteg- ring på slutet för att få publiken att med iver vänta på nästa dags fort- sättning. Istället är det mer en slump än det specifika tidningsformatet som bestämmer hur de enskilda följetongsavsnitten börjar och slutar. Ibland råkar ett nytt tidningsavsnitt sammanfalla med ett nytt romanka- pitel, ibland slutar och börjar ett kapitel mitt i eller precis i början eller slutet av ett följetongsavsnitt.    Publiceringen av Ett köpmanshus i skärgården som följetong i Afton- bladet blev emellertid så framgångsrik att romanen kom i bokform på Adolf Bonniers förlag redan 1860. Några mer omfattande bearbetningar eller redigeringar av följetongsversionen gjordes inte inför bokutgiv- ningen. De mer genomgående ändringarna gjordes i förordet, där texten inför bokutgåvan sattes i kursiverad stil och dessutom försågs med för- klarande noter. Därtill strök Flygare-Carlén ett längre avsnitt, där hon förklarade att hon sedan länge planerat att ge ut en ny upplaga av de ar- beten som inte längre fanns tillgängliga i bokhandeln men som hon själv hade förlagsrätt till. Hon tillade också att hon till dessa verk avsåg att »bifoga en eller annan tafla ur författarinnans eget lif». Möjligen har hon 17   Kontrakten förvaras i Nordiska museets arkiv. 
 
 
 
 
 xvi skrivit detta inför följetongsutgåvan med avseende på de turer som före- gick tryckningen i Aftonbladet.    De övriga ändringar som Flygare-Carlén eller möjligen någon annan har gjort inför bokutgivningen är att betrakta som små redigeringar. ­Kapitelnumreringen har ibland ändrats men detta har inte alltid lett till mer konsekvens. I första volymen har kapitlen löpande numrering obe- roende av indelningen i fyra böcker, i andra volymen börjar varje bok med kapitel ett. Ibland har dock vissa kapitel fått fel numrering. Detta gäller också bokutgåvan där numreringen ibland har blivit felaktig i andra volymen, vilket framgår av den textkritiska kommentaren till denna utgåva.    De redigeringar som Emilie Flygare-Carlén troligen själv har gjort inför bokutgivningen är oftast av ringa betydelse för innehållet. Det är bara på ett par ställen som hon har valt att stryka hela meningar, då ­  oftast i slutet av ett stycke eller kapitel. Vid några enstaka tillfällen har också enstaka ord strukits eller lagts till och på några ställen är ordfölj- den ändrad. Här och var har också kommateringen ändrats, och semi­ kolon har ofta bytts ut mot komma inför bokutgivningen.    Varken Flygare-Carlén eller någon annan har heller gjort några ­genomgående ändringar av ortografisk art och liksom i första trycket är stavningen i 1860 års utgåva inkonsekvent. Verbet »finns» kan ibland stavas »fins» i samma utgåva. Inför utgivningen 1860 har ibland ord­ formen eller stavningen av ett ord moderniserats, ibland är en mer ålder- domlig variant vald. Följetongsutgåvans »begge» och »grannt» skrivs oftast i bokutgåvan »bägge» och »grant». Den tidigare ordformen »pas- sagerarne» har ändrats till »passagerarna» medan »skybankarna» har ändrats till den ålderdomligare ordformen »skybankarne». Detta gäller också »fientliga» som vid revideringen skrivs »fiendtliga», eller »tvenne» och »sant» som ändrats till »tvänne» och »sannt».    Bindestreck i sammansatta ord används mer flitigt i bokutgåvan: »berserkavrede» och »håttevisor» skrivs här »berserka-vrede» och »håtte-visor». I vissa fall har skrivningen av sammansatta ord ändrats i motsatt riktning, som när »Englands-saker» blir »Englandssaker». Stav- ningen av franska ord förefaller medvetet ha försvenskats inför den ­senare utgivningen, som exempelvis »tujour» som ändrats till »tujur». Genomgående används versal vid alla namn med förledet »Mörkö-»;   det som i följetongen skrivits »mörköbåten» har i bokutgåvan blivit ­»Mörköbåten». I andra fall har emellertid versal bytts ut mot gemen, 
 
 
 
 
 xvii som i fallet »Sardinaren» som i 1860 års upplaga har blivit »sardinaren». I bokutgåvan skrivs också månadernas namn genomgående med gemen.    En annan noterbar ändring som genomförts är att vissa ord vid några tillfällen får mer emfas i bokutgåvan genom kursivering. I en av Emilias repliker till Åke har exempelvis det possessiva pronomenet »mitt» kur- siverats inför Bonniers utgivning: »Nu farväl, min älskade Åke, fundera du och sök att reda sakerna, medan jag går att utföra mitt parti.» Ibland har ett par förstärkande ord strukits inför bokutgivningen. »Jag tackar nu innerligt och obeskrivligt Gud» har ändrats till: »Jag tackar nu in- nerligt Gud.» Ingrepp i ordvalet sker också. I samband med rättegången mot Åke Hjelm i andra delen har »domstol» byts ut mot »ting» och »häradshöfding» mot »domare».    Huruvida flertalet smärre redigeringar är gjorda av författaren eller ej är svårt att avgöra. Ibland är kommateringen ­ ändrad och då ofta utan konsekvens. Ibland fattas skiljetecken där Flygare-Carlén normalt bru- kar ha dem, och på några enstaka ställen finns uppenbara sättningsfel som lett till att bokstäver fattas, har hamnat i fel ordning eller upp och ner.    Grundtext för föreliggande textkritiska edition av romanen har varit 1860 års bokupplaga. Trots att osäkerhet råder om vem som gjort vissa av ändringarna i följetongstexten inför bokupplagan, är den senare trots allt godkänd av Emilie Flygare-Carlén själv, och den upplagan har legat till grund för senare forskares stu­dier av romanen. Senare utgivna upp- lagor av romanen är nämligen ofta mer eller mindre bearbetade eller för- kortade. Mottagande och forskning Trots att Ett köpmanshus i skärgården först gick som följetong i Afton- bladet under våren 1859 och sedan kom ut som bok på Bonniers förlag 1860 väckte den mindre uppmärksamhet i pressen än flertalet av Emilie Flygare-Carléns tidigare romaner. Hennes sista roman fick nämligen inte en enda recension i någon av de större tidningarna. En förklaring till detta kan vara det Alf Kjellén har kallat »tidens bristande skönlitte- rära intresse». 18 Det mest tydliga tecknet på detta är den påtagliga 18   Alf Kjellén, Emilie Flygare-Carlén. En litteraturhistorisk studie (diss., Stockholm, 1932), s. 468. 
 
 
 
 
 xviii minskningen av recensioner och litterära debattartiklar i samtidens tid- ningar under 1850-talet. Men Flygare-Carlén fick ändå ett tydligt erkän- nande för sin sista roman. År 1862 belönades hon med Svenska Akade- miens guldmedalj för »det natursanna och fosterländska i hennes taflor, icke minst der de skildra det svenska skärgårdslifvet med dess faror, ­lidanden och försakelser». 19    Sedan 1860 har Ett köpmanshus i skärgården hittills kommit i 12 upp- lagor i Sverige. Det kom ytterligare två upplagor på 1800-talet under Flygare-Carléns livstid, 1885–1886 och 1892–1893, men huruvida Fly- gare-Carlén själv läste korrektur eller översåg publiceringen av dessa båda är osäkert. Under 1900-talet fram till 1973 har det kommit ytterli- gare tio upplagor. Flertalet har kommit på Bonniers förlag men också Saxon, Wahlström, Norden samt Åhlén & Åkerlunds bokförlag har gett ut romanen. Bonniers och Åhlén & Åkerlund gav också gemensamt ut den som 25-öresbok 1913. I samtliga dessa senare utgåvor är texten be- arbetad i den bemärkelsen att den kortats för att få ner romanen i ett mer hanterbart format. I alla upplagor efter 1860 saknas förordet. För övrigt är det främst karaktärernas brev och deras längre och argumenterande samtal som har utsatts för mer eller mindre hänsynslösa strykningar. Med dessa ingrepp har sentida utgivare således till viss del förvandlat romanen till just den typ av flyktig förströelseläsning som Flygare- ­Carlén tar avstånd från i romanens förord. Som så ofta vid ­nyutgivningar av omfångsrika 1800-talsromaner är det alltså här snarare sentida för­ läggares version av texten än författarens egen roman som nutidens ­läsare möter.    Den mest uppmärksammade lanseringen av romanen i Sverige på 1900- talet var antagligen Åke Falcks dramatisering som gick som tv-serie i Sveriges television 1 januari till 4 februari 1973. Till denna tv-serie   gjorde Bengt Röhlander ett 30 minuters förprogram eller en drama­ dokumentär med titeln »En köpmansdotter i skärgården». Denna var   tänkt som en introduktion till serien och sändes en dag innan serien bör­ jade, alltså på nyårsaftonen 1972.    Ett köpmanshus i skärgården har översatts till flera andra språk. Den kom, som tidigare nämnt, på tyska redan 1858. Därefter gavs den snabbt ut på danska 1859 och på nederländska 1860. Den kom senare i ytter­ ligare tre upplagor i Danmark. Den har också på 1900-talet översatts till finska och tjeckiska. 19   Citeras också i Kjellén 1932, s. 468 och Hansson 1995, s. 64. 
 
 
 
 
 xix    Fastän Karl Warburg anser att Ett köpmanshus i skärgården är bland det bästa Emilie Flygare-Carlén har skrivit, ägnar han inte romanen något längre avsnitt i Illustrerad svensk litteraturhistoria. 20 Också i fler- talet senare litteraturhistoriska översiktsverk får romanen bara ett om- nämnande. I Den svenska litteraturen (1988) använder Arne Melberg romanen som ett exempel på hur Flygare-Carlén förmår »dra ut på sina poänger», medan Lars Lönnroth i samma bok framhäver dess realistiska kvaliteter. 21 För Göran Hägg i Den svenska litteraturhistorien (1996) är det just romanens verklighetsskildring som gör att den, tillsammans med Rosen på Tistelön, är hennes »mästerverk». 22 I andra bandet av Nordisk kvinnolitteraturhistoria. Fadershuset (1993) framhåller Yvonne Leffler och Ebba Witt-Brattström Flygare-Carléns realistiska ambitio- ner och deras betydelse för romanens kvinnoporträtt. 23    Inte heller senare tiders litteraturforskare har ägnat romanen någon större uppmärksamhet. I Alf Kjelléns doktorsavhandling Emilie Fly- gare-Carlén. En litteraturhistorisk studie (1932) får romanen inget eget kapitel utan behandlas tillsammans med Skuggspel. Kjellén fäster här särskild vikt vid det han kallar »verklighetsproblemet», folklivs- och skärgårdsskildringen, och hur romanen kan jämföras med andra sam- tida romaner. 24 Romanens miljöskildring och realism intresserar än mer Assar Janzén, när han i Emilie Flygare-Carlén. En studie i 1800-talets ­romandialog (1946) studerar Flygare-Carléns användning av dialektalt språk och i vad mån det kan jämföras med nordbohuslänska dialekter 20   Karl Warburg, »Fru Carlén», i Henrik Schück och Karl Warburg, Illustrerad svensk l ­ itteraturhistoria: Svensk litteratur under realismens och efterhumanismens samt naturali- mens tid (från senare hälften af 1830-talet till inemot sekelskiftet), IV, Förra bandet av   Karl Warburg (Stockholm, 1915), s. 431. Samma bedömning och behandling får romanen i den av Henrik Schück bearbetade och nedkortade versionen av samma av­snitt i tredje upplagans band 6 från 1930. Warburgs lovprisning kan jämföras med Harald ­Svanbergs protester mot att den sista romanen ofta framhålls på de tidigare skärgårds­romanernas bekostnad, se Harald Svanberg, Emilie Flygare-Carlén. En studie (Stock­holm, 1912),   s. 61. 21   Arne Melberg, »Den melodramatiska berättelsen», Den svenska litteraturen. III: De ­liberala genombrotten 1830–1890, red. Lars Lönnroth och Sven Delblanc (Stockholm, 1988), s. 66; Lars Lönnroth, »Flygare-Carlén och badgästerna», ibid., s. 69. 22   Göran Hägg, »Romanens mödrar – Bremer, von Knorring, Flygare-Carlén», i förf:s Den svenska litteraturhistorien (Stockholm, 1996), s. 264. 23   Yvonne Leffler och Ebba Witt-Brattström, »Skräck och skärgård. Om Emilie Flygare- Carlén», Nordisk kvinnolitteraturhistoria: Fadershuset 1800-talet, II, red. Elisabeth Møl- ler Jensen (Höganäs, 1993), s. 268. 24   Kjellén, 1932, s. 413–456. 
 
 
 
 
 xx under Janzéns samtid på 1940-talet. Också Victor Svanberg poängterar romanens realism, om än utifrån ett mer socialhistoriskt synsätt, och   hans studie Medelklassrealism (1980) avslutas med att han ser Flygare- Carléns sista roman som »den borgerliga realismens huvudverk i svensk litteratur». 25    Någon närmare analys av romanens realistiska drag gör emellertid inte Svanberg. Den första mer ingående analysen av romanen görs av Lars Lönnroth, när han i »Tistelön och societetshuset» (1984) intresse- rar sig för hur romanen kan ha fungerat som en spännande och verk­ lighetsförankrad västkustskildring för samtidens underhållningshung- rande badortspublik. 26 En något annan aspekt av romanen behandlas i Yvonne Lefflers »Ett nytt kapitel i äktenskapshandboken: Emilias brev till modern i Ett köpmanshus i skärgården av Emilie Flygare-Carlén» (2001). Här diskuteras de många infogade brevens betydelse för hand- lingen och karaktärsskildringen, isynnerhet med avseende på porträttet av romanens huvudperson Emilia och hennes utveckling från över­ romantisk överklassflicka till duglig köpmanshustru och mor. 27 Om ­tidigare forskare främst behandlar miljöskildringen och dess verklig- hetsförankring är det alltså karaktärsteckningen och dess psykologiska trovärdighet som intresserar Leffler. 25   Victor Svanberg, Medelklassrealism (ursprungligen i Samlaren 1943–1944 och 1946), Skrifter utgivna av Avdelningen för litteratursociologi vid Litteraturvetenskapliga institu- tionen i Uppsala, nr 14 (Stockholm, 1980) s. 181. 26   Lars Lönnroth, »Emilie Flygare-Carléns västkustromaner som läsning för 1800-talets badortspublik, fortsatt.» Kattegat-Skagerrak projektet. Meddelelser 1984:5, s. 104. 27   Yvonne Leffler, »Ett nytt kapitel i äktenskapshandboken. Emilias brev till modern i Ett köpmanshus i skärgården av Emilie Flygare-Carlén», Kvinnan, kärleken och ­romanen, red. Yvonne Leffler (Göteborg, 2001), s. 63–89. 
 
 
 
 
 xxi Käll- och litteraturförteckning OTRYCKT MATERIAL Nordiska museets arkiv Kontrakt upprättat mellan Aftonbladets redaktion och fru Emelie Carlén den 28 septem- ber 1858 Kontrakt till bokhandlaren herr Adolf Bonnier från Emilie Carlén den 8 mars 1860 TRYCKT MATERIAL Aftonbladet 17/10 1846, [osign.] recension av Emilie Flygare-Carléns Enslingen på Johan- nesskäret —  10/12 1858, [osign.] »Förklaring» Bergstedt, Carl Fredrik, »Om den usla litteraturen», Tidskrift för litteratur 1851 Flygare-Carlén, Emilie, Ett köpmanshus i skärgården, I–II, följetong i Aftonbladet 3/1– 20/6 1859 —  Ett köpmanshus i skärgården, I–II, (Stockholm, 1860) —  Skuggspel. Tidsmålningar och ungdomsbilder, I–II (Stockholm, 1865) —  Minnen af svenskt författarlif 1840–1860, I–II (Stockholm, 1878) —  »P.S.», Folkets röst 11/12 1858 —  »Till brefskrifvaren i Folkets röst!», Folkets röst 15/12 1858 Folkets röst 11/12 1858, [osign.] »Till våra läsare i landsorten» —  15/12 1858, [osign.] »Till våra läsare i landsorten» —  18/12 1858, [osign.] »Till våra läsare i landsorten» —  29/12 1858, [osign.] »Till våra läsare i landsorten» Hansson, Gunnar, »Emilie Flygare-Carlén», i förf:s Den möjliga litteraturhistorien (Stock­ holm 1995), s. 60–94 Hägg, Göran, »Romanens mödrar – Bremer, von Knorring, Flygare-Carlén», i förf:s Den svenska litteraturhistorien (Stockholm, 1996), s. 253–265 Ignell (sign.), recension av En natt vid Bullar-sjön, Dagligt Allehanda 29/4 1847 Janzén, Assar, Emilie Flygare-Carlén. En studie i 1800-talets romandialog, Göteborgs kungl. vetenskaps- och vitterhetssamhälles handlingar, sjätte följden, ser. A, Band 3,   N:o 4. (diss., Göteborg, 1946) Kjellén, Alf, Emilie Flygare-Carlén. En litteraturhistorisk studie (diss., Stockholm, 1932) Leffler, Yvonne, »Ett nytt kapitel i äktenskapshandboken. Emilias brev till modern i Ett köpmanshus i skärgården av Emilie Flygare-Carlén», Kvinnan, kärleken och romanen, red. Yvonne Leffler (Göteborg, 2001), s. 63–89 —  »Rosen på Tistelön 1800-talets stora bestseller. Emilie Flygare-Carléns roman i ett lit- teratursociologiskt perspektiv», En ros, ett år. Artiklar kring Emilie ­Flygare-Carlén, Skrifter från Emilie Flygare-Carlén Sällskapet nr 1 (Göteborg, 1994) s. 9–19 Leffler, Yvonne och Witt-Brattström, Ebba, »Skräck och skärgård. Om Emilie Flygare- Carlén», Nordisk kvinnolitteraturhistoria: Fadershuset 1800-talet, II, red. Elisabeth Møller Jensen (Höganäs, 1993), s. 261–268 
 
 
 
 
 xxii Lönnroth, Lars, »Emilie Flygare-Carléns västkustromaner som läsning för 1800-talets bad­ ortspublik, fortsatt», Kattegat-Skagerrak projektet. Meddelelser 1984:5, s. 101–118. —  »Flygare-Carlén och badgästerna», Den svenska litteraturen, III. Det liberala ge­ nombrottet 1830–1890, red. Lars Lönnroth och Sven Delblanc (Stockholm, 1988),   s. 68–69 Malmström, Bernard Elis, Recension av Emilie Flygare-Carléns roman Enslingen på ­Johannesskäret, Frey 1846, s. 341 Melberg, Arne, »Den melodramatiska berättelsen», Den svenska litteraturen, III. Det ­liberala genombrottet 1830–1890, red. Lars Lönnroth och Sven Delblanc (Stockholm, 1988), s. 61–67 Nordmark, Dag, »Ny offentlighet», Den svenska pressens historia, II. Åren då allting hände (1830–1897), II, red. Karl Erik Gustafsson och Per Rydén (Stockholm, 2001),   s. 86–114 Nya Wexiö-Bladet 5/7 1850, [osign.] recension av Emilie Flygare-Carléns Ett rykte Post- och Inrikes Tidningar 1/9 1847, [osign.] recension av Emilie Flygare-Carléns En natt vid Bullar-sjön Svanberg, Harald, Emilie Flygare-Carlén. En studie (Stockholm, 1912) Svanberg, Victor, Medelklassrealism (ursprungligen i Samlaren 1943–1944 och 1946), Skrifter utgivna av Avdelningen för litteratursociologi vid Litteraturvetenskapliga ­institutionen i Uppsala, nr 14 (Stockholm, 1980) Svedjedal, Johan, Almqvist – berättaren på bokmarknaden. Berättartekniska och littera- tursociologiska studier i C.J.L. Almqvists prosafiktion kring 1840, Skrifter utgivna av Avdelningen för litteratursociologi vid Litteraturvetenskapliga institutionen i Uppsala, 21 (diss., Uppsala, 1987) —  »Inledning», i Emilie Carlén, Pål Värning. En skärgårds-ynglings äfventyr, utgiven med inledning och kommentar av Johan Svedjedal, Svenska författare, Ny serie, Svenska Vitterhetssamfundet (Stockholm, 2000), s. VII–XXV —  »Kvinnorna i den svenska bokbranschen», i förf:s Författare och förläggare och andra litteratursociologiska studier (Stockholm, 1994) Tiden 15–16/10 1847, [osign.] recension av Emilie Flygare-Carléns En natt vid Bullar- sjön Warburg, Karl, »Fru Carlén», i Henrik Schück och Karl Warburg, Illustrerad svensk litte­ raturhistoria: Svensk litteratur under realismens och efterhumanismens samt naturalis- mens tid (från senare hälften af 1830-talet till inemot sekelskiftet), IV, Förra bandet av Karl Warburg (Stockholm, 1915), s. 431 Wennerberg, Gunnar, recension av En natt vid Bullar-sjön, Frey 1847, s. 183–187 
 
 
 
 
 
 ETT KÖPMANSHUS I SKÄRGÅRDEN ROMAN Förra delen 
 
 
 
 
 
 
 
 
 
 
 
 Hvarföre det blef »Ett Köpmanshus».     Ifall jag icke för några år sedan nedskrifvit de orden: »En dag skall jag måhända åter låta höra af mig», så hade jag ej heller gjort det, ty jag ville ej, i likhet med en annan författare, hafva börjat denna nya kommunikation mellan mig och den läsande verlden med ett slags ur­ säkt för det jag lefde och ännu en gång beträdde den bana, från hvil­ ken jag utfäst mig vara för alltid försvunnen.    Men huru innehållslösa ha ej sedan under årens lopp dessa ord före­ kommit mig! Jag har frågat mig hvarför jag någonsin nedskref dem, då jag sjelf var öfvertygad att de aldrig blefve till verklighet. Nu tror jag, att det skedde derföre att de skulle bilda en bro mellan detta för­ flutna och detta närvarande.     »Så skall jag då åter taga upp pennan för att skrifva, skrifva ett   större arbete! Jag vill det – ty jag har slutligen tröttnat på sjelfva trött­ heten.»     Detta beslut var resultatet af en hastig ingifvelse, men det åtföljdes af en tänkvärd varning: »K a n jag nu skrifva? . . . . . Låt mig först öppna fönstret och betrakta huru det gestaltat sig derute i den litterära ­verlden, sedan den tiden jag var med och såg hur der gick till.»     Ack, att några år kunnat intaga så rika skördar!     De hafva gått hem den ene efter den andre af dessa stora andar, som illustrerat vår samtid. Men deras verk stå qvar, sublima minnesvårdar som de upprest, icke blott åt sitt land och sig sjelfva, utan dem de qvar­ lemnat för att tjena sina efterföljare till glänsande fyrbåkar, varnande för de blindskär, hvilka ligga emellan unga förhoppningar och häfdad ära.     Men är det inom Sverge allena som skördemannen gått fram öfver litteraturens fält? Åh nej, nu, såsom förr, visar han icke anseende till land eller person. Äfven derute hafva de blifvit inbergade dessa skal­ der, kritici och romanförfattare, hvilka ständigt tillsände oss de friska bladen från sina nya lagerkransar.     Hvad hafva vi fått igen för allt detta? Utan tvifvel förhoppningar – men dessa kunna lika väl felslå som rättfärdiga sig . . . . 
 
 
 
 
 
     Denna blick utåt var hvarken uppmuntrande eller tröstrik, så mycket mindre som det mörkaste återstod att se.     Att lemna den stora scenen, medan ännu framgångens och ärans seger­palmer vifta sitt farväl och verldens hyllning hissar sin förgäng­ liga flagg för att dermed gifva signal till den sista äresaluten – att   lemna den så, kan ej anses annat än afundsvärdt. Men hvad som i c k e är afundsvärdt, det är d e r a s öde, hvilka tvingas att dö, medan de känna sig ännu ega qvar några krafter att offra åt denna samma ­otacksamma verld, som en gång lät berömmets ström brusa friskt för att sedan låta den utsina, då en ny opinions förtorkande hetta strök öfver den.     Och likväl – om en human billighet, i stället för ett förkrossande maktspråk, suttit till doms vid denna opinions bildande, skulle den måhända hafva funnit att hemligheten af den öfverklagade föränd­ ringen bör sökas icke allenast hos den, som skrifver, utan hos den, som läser. Och denna hemlighet ligger i tidens förändrade anda, dess oupp­ hörliga stegringar, vexlingar och framåtskridande.     Detta hemma hos oss.     Låt oss nu kasta en blick öfver de kolossala rykten, hvilkas lof åter­ klingade hit från den briljanta sfer, der man lofsjöng »Parisermyste­ riernas» och »Musketörernas» verldsbekanta författare. Tusentals ra­ keter bullrade och gnistrade omkring hvarje arbete, som utlemnades. Men en dag tystnade fyrverkeriet och dess i otaliga färger brutna skim­ mer bleknade allt mer och mer: solarne föllo till jorden – och jorden såg ej mer sina solar.     Den förre af dessa författare måtte haft underliga känslor, då han, en folkets man, genom despotismen landsflyktig, förtärd af sjukdom och hemlängtan, i minnet såg tillbaka, såg sig stående på en pyramid af grönskande, nu nästan förvissnad lager, och besinnade att ett så litet antal år behöfts för att åstadkomma detta förvissnande, denna tystnad, detta mörker. O, huru gerna hade han ej velat dö, innan han bevittnat sin egen begrafning, såsom verlden begrafver den, hvilken hon ej mera minnes utom för att smäda!     Och denne andre – Musketörernas ryktbare och glänsande förfat­ tare – huru har det gått honom? Har ej han lefvat för att se s i t t rykte gå i delning och på ett eget sätt sönderslitas genom en sällsynt rätte­ gång.     Se vi nu öfver till andra sidan af Kanalen, så finna vi der de store 
 
 
 
 
 
 skriftställarnes allra innersta familjlif gifvet till pris åt den offentliga pressens offerknif. . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . .     Hvart man vänder ögat, synes således på den litterära horisonten från gamla tider ingenting uppmuntrande inom synhåll.     Huru mäktigt, huru sorgligt och förbryllande måste ej allt detta verka på en person, som efter en så lång afsöndring stod i begrepp att sätta sig i förbindelse med denna verld, om hvilken under tiden ingen­ ting annat erinrat än ett bref då och då från någon artig in- eller ut­ ländsk förläggare, som ännu ansåg sig kunna våga på att låta sina pres­ sar gå för en gammal firma.     Förläggare . . . . Se der åter ett ord att hvila vid!     Förläggare – recensenter, tidningar . . . . Hvilken fullständig om­ störtning hade ej alltsammans genomgått! Mina förläggare hade alla nedlagt sin rörelse. Mina recensenter, de offentliga, liksom de enskilta, hade utträdt en del ur tidningsredaktionerna, en del ur lifvet. Och tid­ ningarna sjelfva hade en del bytt om färg, en del om namn, en del bytt om chefer och en del försvunnit, äfven de, från de lefvandes antal. . . .     Nej, på hela denna förbistring ville det ej taga ända. Allt var främ­ mande – och det gamla, som fanns qvar, har väl också det blifvit nytt.     Jag stod just och besinnade mig på att det klokaste jag kunde före­ taga vore att tillsluta fönstret och afstå från den nyväckta idéen, då A f t o n b l a d e t som med någon undran varseblef mig, innan jag hun­ nit lägga på fönsterhaken, fann för godt att öfvertyga mig det jag ännu icke vore alldeles glömd af allmänheten.*)     D e t t a förvissade mig, mer än något föregående, om de litterära före­teelsernas föränderlighet . . . . Aftonbladet, som år 1851, under sin dåvarande nye chef, med fruktande oro trodde sig varsna någon brist på högre moralitet i mina romaner, visade år 1858 samma humana hjertlighet, hvarmed det vid mitt första uppträdande 1838 mötte mig, då min förste recensent, kapten Lindeberg, gjorde mig bekant för den läsande verlden.     Dessa sammanställningar frapperade mig så, att jag bortslog min tveksamhet och ansåg stunden vara kommen.     Sedan det hunnit så långt, blef nästa fråga hvad slags väg som nu borde följas.     En roman ur salongslifvet? *) Närvarande roman gick sedan som följetong i nämde tidning. 
 
 
 
 
 
     Men – det var ju så längesedan jag befann mig i någon societet, att jag utan tvifvel skulle känna mig lika litet hemmastadd i min egen bok, om den komme att röra sig inom salongslifvet, som jag numera skulle känna mig sjelf inom detta lif.     En tendensroman?     Nej – jag minnes, att då jag en gång skref en sådan *), ville man be­ röfva mig min arfsrätt icke allenast till denna verlden, utan äfven till en annan.     Således: ingen salongsroman och ingen tendensroman . . . . Hvarje karakter må dessutom utveckla sin egen tendens.     Det l a n d t l i g a folklifvet är visserligen rikt på både egendomlighet och ämnen. Men om det framdroges i sin oslipade enkelhet, torde all­ mänheten, som har sina reminiscenser från det märkvärdiga sätt, hvarpå det återgifves på våra teatrar, tro sig få en falsk bild i det sanna.     Således: icke heller folklifvet.     Under dessa funderingar slöto sig mina tyngda ögonlock; och medan jag kände mig allt mer och mer afsöndrad från de ovanligt mångfär­ gade tankar, i hvilka jag nyss lefvat, uppdykade så småningom bil­ derna från min barndom i det patriarkaliska köpmanshus, som stod och ännu till största delen qvarstår vid en af de stränder, der Skageraks mörkblå vatten slungar upp sitt silfverskum.     O, min barndomsverld – dina stränder anses kala, mörka och gläd­ jelösa för dem, hvilkas ögon ej tränga genom den skrofliga ytan. Men jag vet att poesi, styrka, mannakraft och uppoffrande trofasthet bo bland bergen, bland sjöarna, bland holmarna och skären.     Hvilka ljufva bilder!     Är det ej i soluppgången . . . . Hör jag ej huru det knackar på rutan . . . . Det är en af gamla stammens båtkarlar, en af gunstlingarne, som med sakta röst varskor om vinden. »Patron, det blåser en frisk nor-  dan» . . . . Tycker jag mig icke åter springa upp – skall jag ej följa min far på resan till Orust, till Morlanda, det gamla herresätet, der farty­ gen och båtarna byggas och hvarifrån spannmålen skeppades hem . . . . Nu äro vi ute . . . . Men har ej vinden kastat om? Ligga vi ej än här, än der vid stränderna . . . . Hvilken mängd af minnen, hvilken mängd, af vexlande karakterer . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . .     Bilderspelet fortfor. Och under det de friska vindarne från denna *) »En natt vid Bullarsjön». 
 
 
 
 
 
 Sveas vestliga vrå omsusade mig och det tysta sqvalpet mellan dess ste­ nar hviskade om längesedan flydda skiften, blef det mig slutligen klart att just dit var bäst att äfven i dikten återvända. Och så uppstod idéen om ett ungt och nytt köpmanshus.     Om det gamla, det aktade och patriarkaliska köpmanshuset, emel­ lan hvars långa, mörka, nu nedrifna sjöbodar jag under så mången timma drömt mina barndomsdrömmar, får jag kanhända tala någon gång framdeles. Nu vänder sig hela min återvaknande verksamhet kring K ö p m a n s h u s e t v i d B o t t n a f j o r d e n . . . . . . . . . . . . . . . . . . . . .     Kanhända var det förmätet att tro det de små enskilta detaljer, som utgöra ämnet för detta förord, kunde ega något intresse för mina   gamla och nya läsare. Men det har ibland kommit till mig en hviskning från den yttre verlden, och denna hviskning har gifvit mig den öfver­ tygelsen, eller åtminstone hoppet, att jag icke ännu betraktas som död.     Måtte det då lyckas mig, sedan jag åter börjat arbeta, att icke arbeta fruktlöst! Måtte denna skildring skänka icke blott några flyktiga stun­ ders förströelse åt de lyckliga, utan framför allt några stunders upp­ muntran åt dem, som, trötta af dagens tunga och bråk, söka en annan vederqvickelse än blott förströelsens!         Stockholm den 27 December 1858.                              Emilie Flygare-Carlén. 
 
 
 
 
 
 
 
 
 
 
 
 F ö r s t a B o k e n. Nya och gamla firman. 1. De nygifta.    »Vid salig fru Arnmans balsaminer – som säkert en gång blomstrade på detta lilla fiskläge, ja, kanske just i det der fönstret – här måste sof- fan stå, midtemot dörrn, min gode Åke!»    »Jo, du har reda på saken – gumman Arnmans hem låg ju åt Mar- strandstrakten, då vi deremot befinna oss i norra delen af skärgården. Men om detta lilla hus verkligen tillhört henne, skulle ingenting ha så mycket fröjdat hennes ärliga själ som att se enighet, uppriktighet och trofasthet bosatta under hennes tak . . . . För öfrigt kan du sätta soffan just hvar du behagar, kära barn!»    »Kära barn . . . . Vet du, Åke, jag känner mig också frestad att genast taga i tu med uppriktigheten.»    Detta samtal hade tagit sin början, medan herr Åke Hjelm och hans unga hustru, Emilia, höllo på att iordningställa sitt till fiskläget med- förda bohag. Men vid Emilias sista ord fällde mannen rullgardins­- snöret i golfvet liksom frun soffdynan, från hvilken hon höll på att ­aftaga öfver­draget.    Det var i hennes röst en brytning från den vanliga ljufva tonen, en blandning af förtrytelse och hämmade tårar; och hvad rösten i öfrigt icke uttryckte, det förklarade de bruna ögonens blixtrar och de lätt rynkade ögonbrynen. Den af lifsvarm skönhet strålande qvinnan blef liksom omsvept af en sky, der vredens karmosin utgjorde hufvudfär- gen.    Åke Hjelms ädelt markerade och allvarliga anletsdrag upptogo för ett par sekunder en anstrykning af förvåning. Derefter svarade han lugnt: 
 
 
 
 
 10    »Tala! Uppriktighet är en dygd, såvida den begagnas för ett godt ­ändamål.»    »Kan någon dygd användas för annat?»    »Vi få se . . . . Den blossande rodnaden på dina kinder tycks mig icke båda godt.»    »Nå, hör på då . . . . Vi hafva varit gifta i fyra dagar, och jag vill min- nas att den så kallade smekmånaden räcker fyra veckor.»    »Vet du, Emilia, att sjelfva uttrycket smekmånad har för mina öron något riktigt osmakligt! Om man håller hvarandra verkligt kär, bör det väl vara för längre tid än en månad; och om man icke gör det, så . . . . »    ». . . är smekmånaden ännu dummare, menar du?»    »Det var icke precist det jag ville säga – men din tanke, min vän, är slående.»    »Nåväl», återtog Emilia, »om jag nu antager att du håller mig kär – och det tror jag att du gör – så bör du väl tilltala mig på ett menskligt sätt!»    »Min gud, gör jag då icke det?»    »O nej, allt annat! Jag, som älskades och fjäsades i hemmet, är van vid smeknamn, som uttrycka ömmare känslor. Men i stället att kalla mig älskade, dyraste, ljufvaste eller rätt och slätt min engel – och en engel bör väl hvar nygift hustru vara för sin man – så heter det aldrig annat än min vän, kära barn och så vidare.»    »Hör på, Emilia lilla . . . .»    »Ja, se der åter igen: Emilia – helt allvarsamt Emilia . . . . Hemma hette det Mimmi. Mitt hjerta mins så gerna det lilla namnet.»    »Men, mitt gull, du är ju ett riktigt barn, och detta är för mig långt säkrare än att du är en engel, hvilket ej kunnat utredas på fyra dagar.»    »Åke, Åke» – den unga frun slog med talande afsky ihop sina hän- der – »mitt gull . . . . har du väl någonsin hört annat än småfolk ge hvar­ andra dylika kärleksnamn?»    »Nå, hvad äro då egentligen vi för slags folk?»    »Pappa är adelsman, major, riddare och godsegare!»    »Godsegare – ja, så till vida att han förvaltar sina kreditorers gods . . . . Men det hör icke hit.»    »Åhjo, ty det erinrar mig att du fick en hustru utan hemgift . . . . Men hör nu, Åke, hvad jag vill förklara dig – och mins det väl! Min natur är häftig. Jag är stolt och ofördragsam emot hvem det vara må, som vill nedsätta mig inför mig sjelf, men mild och mjuk i dens hand, som be- handlar mig med ömhet.» 
 
 
 
 
 11    »Nå, men säg, hvilken natur antager du, när du sjelf nedsätter dig inför din man?»    Emilia blef dödsblek. Hon kramade i sin hand de mjuka lockar, som hon förut rullat omkring fingrarne. Men sedan hennes ögon ett par gånger öfverhalkat mannens ansigte, som uttryckte en fullkomlig ­sjelf­beherrskning, vände hon sig om och gick ut i nästa rum.    Då hon var borta, tog Åke sin hatt, lade bort den igen, såg åt dörren och gick tre eller fyra gånger öfver rummet. Derefter fattade han hat- ten på nytt och gick ut hvarken mer eller mindre fort än en menniska, som går i vanlig bekymmerslöshet . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . .    Det nygifta paret hade ankommit till fiskläget under en af dessa sommareftermiddagar, hvilkas skönhet är skönast bland haf och klip- por. ­Solens glödande strålar voro gömda bakom en kolossal molnstod, hvilken, tidtals sönderdelad i hvarjehanda gigantiska dimbilder, klart afspeglade sig i gamla Kattegats blågröna vatten. Och så djupt var det lugn, som rådde i hela naturen, att endast de obetydligaste miniatyr- vågor sqvalpade mot sandrefvens stenar och tång.    Ett haf i sömn är någonting gudomligt. Vi tycka oss i det se bilden af den gudomliga långmodigheten. Dock, långmodigheten tager slut, och åskorna rulla. Så ock hafvets långmodighet. Men då hafvet vaknat, öfver­röstar det åskorna; och på samma gång som det i stränghet tuktar sina barn, bestänker det dem med skummande tårar. Det gråter öfver sina fallna: det suckar och det klagar, men det hejdar sig ej förr än ett allsmäktigt »Varde stilla!» bjuder det att somna på nytt.    . . . Dock vi återvända till Åke Hjelm, den unge resanden, som hyrt sig en bostad på denna strand.    Han hade satt sig vid sjön på en gammal kullstjelpt båt.    Om det icke nu varit så tomt på alla de »kaptener» d. v. s. alla de skut- och slupskeppare, som eljest gåfvo lif och rörelse åt fiskläget, skulle han troligen icke fått sitta der så ostörd. Men alla dessa kaptener voro nu ute på färder åt Jutland och Norge; och ehuru en och annan af de badgäster, som blifvit hitlockade af hoppet om billigt pris, gerna velat göra hans be- kantskap, afhöllos de dock af den allvarsamme mannens tankfulla utse- ende. Hvem ville väl störa en person, som satt så fördjupad i sig sjelf fyra dagar efter bröllopet? Ty ifall man i en småstad vet allting om sin nästas angelägenheter, så måste man väl på ett fiskläge veta mer än allting. 
 
 
 
 
 12    Troligen var det den instinktlika idén härom som kom herr Åke Hjelm, den fattige arftagaren till en fattig, men hederlig handelsfirma utan handel, att med elektrisk hastighet resa sig upp och liksom skaka ifrån sig den enda tanke, han hela tiden haft: »Hvad skall blifva af allt detta?» Härpå gick han tillbaka till sin bostad, med gammaldags frynt- lighet helsande kaptensfruarne Svensson, Rasmusson med flera, som vid denna tid plägade gå till hvarandra på kaffe och småsqvaller.    Nu trädde han in med hopp om något godt möte.    Rummet var dock lika tomt som då han lemnade det.    Han gick fram till rullgardinssnöret och fortsatte sitt arbete; men hur krångligt än snöret löpte på messingstrissan, hann dock allt att blifva klart och färdigt utan att hustrun visat sig. Mannens tålamod tog likväl ännu icke slut, ty den mannen hade ett tåligt sinne och stor ihär- dighet i hvad han företog . . . Men de, som ega dessa goda egenskaper, komma också någon gång till gränsen för desamma. 2. Brefvet till hemmet.    I det inre rummet satt emellertid den nygifta frun och skref till sin mor följande epistel:    »Älskade, dyra mamma!    Det är blott fyra dagar sedan jag reste hemifrån, dagen efter mitt bröllop, och redan har det händt mig tusen saker . . . hvad säger jag – saker – ack, nej, öden . . . riktiga öden; och jag tror icke att jag bedrar mig, om jag anser dem såsom inledningen till millioner andra. Jag ­lofvade mamma att börja vid början, och det vill jag.    Då den stora annandagsfrukosten var slutad och mamma tog mig in i blå kammarn för att tala litet apart med mig, sade mamma bland annat:    »Min lilla Mimmi, du har haft så kort tid att lära känna din man, att du troligen alls icke känner honom. Glöm icke att din förlofning kom så hastigt, nästan besynnerligt, att jag måste säga: Gifve Gud att du icke genom någon oförsigtighet . . .»    Der stannade du, mamma, troligen derföre att du hade miskund med min brännande rodnad och mina förvirrade ord om skilsmässan 
 
 
 
 
 13 från hemmet. Men nu, då många mil ligga mellan våra ögon, fast ej mellan våra hjertan, gör jag den bekännelsen att . . . . att . . . o, min Gud, hvilket svårt, hvilket förtretligt ord . . . att han blef så uppmuntrad, att han icke kunde undvika . . . Dumma hjerta, som tog några ord, ej be- räknade för så mycken vigt, liksom de varit fullvigtiga! Eller ville jag med beräkning taga dem så? Troligen, ty det var hvarken månsken eller någon annan yttre romantik den aftonen, och ännu mindre fanns der romantik inom – åtminstone på ena sidan.    Nog af: vi blefvo förlofvade. Dock – det har jag sagt mig sjelf – kunde förlofningen tusen gånger ha brutits, om han så velat. Och ­brölloppet, som kunnat uppskjutas ännu längre efter hans fars död, hvarföre uppsköt han ej det? Tvärtom ville han med bestämdhet, att det skulle afslutas nu på sommaren, så att vi under ett par månader kunde bosätta oss här i vattenöcknen.    Efter att ha förutsändt denna inledning, börjar jag med vårt uppsti- gande i resvagnen.    Mamma, pappa och flickorna, vänner och bekanta stodo hviftande med näsdukarne. Jag såg dock intet annat ansigte än mammas. Men jag gret endast inom mig, ty jag tyckte att min man såg ut som om han icke älskat tårar. I öfrigt var det ej annat än hjertlig godhet i hans ­väsende.    Första ord, han talade, var detta:    »Kära barn, icke behöfver du visa något onaturligt mod – gråt du!»    Dessa ord, så der lugnt och faderligt uttalade, väckte min innerli- gaste harm. Han försatte oss med ens in på det triviala området af ett minst femtonårigt äktenskap. Jag, som är endast aderton år och som vågat drömma om en roman – man har ju sagt och visat mig att jag är tillräckligt vacker att väcka kärlek – jag måste på en gång inträda i ett slags matronvärdighet, uppträda lik en fru, som öfverlefvat sin ung- dom och som för sina döttrar kan berätta om flydda dagar!    Emellertid teg jag och qväfde min så naturligt upprörda känsla, ­hvilket likväl icke alls rörde honom, ty han kallade mig jemt »Emilia,» »lilla du,» »min vän,» och framför allt »kära barn,» liksom han vid ­tju­gufem års ålder vore en i visdom mognad man!    »Han har bekymmer!» tänkte jag, och så satte jag mig i sinnet att vara ända till oändlighet förnuftig. Och sedan vi ätit middag, och han blifvit lite språksammare, började jag förklara att jag ville deltaga i hans affärer och, om han så önskade, ibland till och med titta in i boden. 
 
 
 
 
 14    »Fruntimmer och affärer – nej, kära barn!»    Hvad säger mamma om det der? Jag skulle icke begripit, om han värdigats tala med mig. Men jag ville vara ännu tåligare och sade der- före (detta var bestämdt en klok idé af mig): »Hvad behöfva väl vi, som äro friska menniskorna, att bada här i skärgården? Men om det nu ändtligen så skall vara, hvad behöfdes då att en båt lastades med pro­ viant och möbler – ty du säger ju att den båt, som väntar oss vid Hake­ fjorden, innehar både möbler och proviant?»    »Så är det, min vän! Jag har mina uträkningar med det der.»    »Dem du ej kan nämna för din hustru?»    »Jag skall säga det, Emilia, så snart jag finner tiden vara inne.»    Mamma, sådant är frestande för en qvinnas tålamod – och jag vill icke påstå att tålamodet är något hufvuddrag i min karakter. Jag ser tydligt att han blir en af dessa äkta män, hvilka anse qvinnans bestäm- melse bestå uti att vara ett slags nolla, som först får betydelse, då den ställes bredvid sitt nummer, hvilket alltid blir – han.    Min själ revolterade härvid. Om jag blott begrepe en sak, den nem­ ligen huru menniskor, som hafva lättretliga känslor och tankar, kunna beherrska båda delarne! Han kan beherrska sig han.    När vi kommo fram till stranden, låg den stora däcksbåten och vän- tade oss. Min man begärde genast de bref, skepparen medfört. Då han öppnade det första, såg jag honom skifta färg, hvarefter han helt lugnt stoppade det i fickan och sade i sin vanliga ton:    »Nu skall jag först följa dig upp på det lilla värdshuset och rekom- mendera dig i värdinnans hägn. Vinden faller ej till förrän i dagningen, och du behöfver hvila dig.»    Vi inträdde i det så kallade värdshuset. Men så fort han ställt allt i ordning för mig, gjorde han sig färdig att gå.    »Käre, älskade Åke,» tilltalade jag honom helt modigt och lade mitt hjerta i ögonen, »säkert var det något ledsamt bref du fick?»    Han betraktade mig med en sorgsen, nästan ängslig blick.    »Hör på Emilia,» svarade han, »jag tror att du menar väl med alla dina frågor, men lär dig från början att fatta en sak, som enligt min för­ mening är af stor vigt i äktenskapet: Begär aldrig med barnslig en­ trägenhet att dela bekymmer, som ej ligga inom din krets! Mannens tankar, hans oro och omsorger äro hans egendom. Hvad han vill och kan dela, det delar han med sin maka; hvad han vill och bör behålla, det behåller han, och till ingenting tjenar det att deröfver taga humör.» 
 
 
 
 
 15    Och så, kan mamma tänka, gick han bort utan att en gång afvakta mitt svar och kom ej hem förrän klockan 11 på aftonen. Klockan 2 stego vi ombord, och half 3 voro vi under segel med god vind.    Den lexa, jag fått, gaf mig mycket att tänka på – men det var, gudnås, kära mamma, alltigenom inga englatankar. Och om han icke såge så obeskrifligt bra och manlig ut, när han så der moraliserar mig, skulle jag få ännu elakare tankar. Så mycket är då säkert, att aldrig blir han en af dessa stolta romanhjeltar, som, insvepta i mörka, vida kappor, taga sig så bra ut, då de tala om kärlek och poesi. Det var nog det han visste, eftersom han endast hade på sig en stor blå fris-kavaj med de obehag- ligaste hornknappar.    Solens uppgång var ett skådespel, som lugnade mig något. Jag tyckte att mina lidanden blefvo som knappnålshufvuden, när jag såg mig omkring på alla dessa mörka berg och öar. Hu, hvilka stränder, hvilken omätlig ödslighet, ju närmare vi nalkades fiskläget – och dock var denna ödslighet bebodd af bevingade varelser, hvilka ega frihet att utan hinder och tvång fara mellan himmel och jord. Det var stort och allvarligt, och jag blef upplifvad i denna genomskinliga vattenöcken: också var min man nu älskvärdare. Han lät mig erfara några milda om- sorger till skydd mot morgonkylan, och i rätt hyggligt lynne kom jag fram till vår bestämmelseort och till det lilla hus, som Åke på förhand hyrt och hvilket jag känner mig kunna älska.    Men något är det som jag icke älskar: det är början af vårt lif här. Och nu äro vi vid punkten . . . Jag nämde för mamma, hvad mamma förut vet, om en brist hos mig – tålamodet. Det brast i eftermiddag, just tyvärr på första dagen i vårt eget hem.    Men också när känslorna lefva och blodet springer varmt i ådrorna, när det är en ärbar och tillåten sak att älska sin man, då är det föröd- mjukande att icke få visa det och mera förödmjukande ändå att visa det utan att det väcker några motsvarande känslor.    Jag medgifver att kärleken icke ligger i ord – men Gud, hvad orden äro ljufva, och jag vill hellre heta Emilia utan alla epiteter än höra hans triviala huldhetsuttryck . . . Nu ser jag hur orolig mamma blir! Nå ja, jag har varit häftig, jag har talat ut. Han har retat mig genom sin odräg- liga flegma, sitt stora lugn, och då satte jag mig att utgjuta mitt hjerta för mamma och har derunder sjelf blifvit så mycket lugnare, att jag börjar tro det jag kanske handlat mindre bra.    Det är en lång stund sedan han gick ut . . . men nu hör jag honom 
 
 
 
 
 16 återkomma. Jag vet att jag finner honom som om ingenting passerat, och kanske är det bäst att också jag låtsar så.    Ack, om mamma ögonblickligen kunde råda mig! Hade icke vår förlofningsafton haft sina egenheter, så skulle jag alltid känna mig mera obesvärad och mindre misstänksam, ja, till och med mera god.    Men ehuru jag hellre ville dö än låta honom ana att jag vet något om dessa egenheter, så gör dock det inre medvetandet och missnöjet med mig sjelf att jag ständigt tror min värdighet vara i fara – och ifall jag är rädd om något, så är det om denna värdighet, som jag väl sjelf kan för­ olämpa, men aldrig tillåta någon annan att förolämpa . . . Nog! Nu skyndar jag in till honom och litar på ögonblickets råd.    Fortsättning härnäst . . .» 3. Förklaringar.    Mot aftonen hade solstrålarne trängt sig ut ur molnen och jagat dessa på flykten. De lekte nu öfver vattnet, hvilket de purpurfärgat, och förgyllde segel efter segel, som omärkbart gled fram under ­stiltjen.    Åke Hjelm stod qvar vid fönstret, försänkt i djup beundran. Han var en man, som både begrep och älskade en sådan tafla, och han satte den långt öfver den med ljus och lampor bländande salongen. Inga be­ kymmer hvarken nu eller framdeles förmådde beröfva honom den tröstrika känsla, hvilken hos hvarje god menniska uppstår vid betrak- tandet af en stor naturscen. Mästaren, som frambragt detta verk, låter känna sin närvaro, äfven om betraktaren icke kan redogöra för den fridfulla sinnesstämning, som så mildt smyger sig öfver honom.    Då Emilia steg in, gick Åke emot henne, och ett vackert småleende hvilade på hans läppar.    Detta var ett godt ögonblick, som gaf goda råd.    Den unga frun räckte sin man handen och sade enkelt, icke undfal- lande, men ej heller med någon skymt af kufvadt högmod:    »Tror du på min fasta vilja att icke mer framkalla något sådant upp- träde som det vi hade i eftermiddags?»    »Det gör jag fullkomligt i hvad viljan beträffar, ty du eger en vilje­ kraft och är tillräckligt god att vilja det rätta, men du har en fiende i 
 
 
 
 
 17 din häftighet. Sök att kufva den – eljest skall du finna det svårt, om icke omöjligt, att vinna det första, som hvarje förnuftig varelse be­ höfver: välde öfver sig sjelf.»    Emilia rodnade och bleknade och rodnade igen. Hon var redan fär- dig att utbrista på nytt. Hvilken hjertlöshet var ej detta yttrande af den man, som bort blifva öfverraskad af hennes högsinthet – och nu låt- sade han ej ens se hennes strid! Det säkra är att vår Emilia ansåg sig föga mindre än ett helgon, då hon härvid teg och sväljde den frambry- tande tåren.    »Kom nu och sätt dig här, min lilla hustru» – detta var ett nytt och för Emilias öron behagligt talesätt, som lät henne förstå att, om hennes man också varit tystlåten med berömmet, han ändock uppskattade hennes bemödande – »kom, så skola vi språkas vid om ett och annat!»    De togo plats i soffan. Åke fattade sin hustrus hand och sade hjertligt:    »Skulle de här små fingrarna kunna duga till att arbeta?»    »Om det vore för dig, Åke, så skulle de förmå arbeta både natt och dag.»    »Godt – men jag menar ett annat slags arbete än det, som förrättas med sefirgarn och stråperlor.»    »Åh, tro mig, jag förstår nog att se efter både hur det skall spinnas och väfvas och huru det för öfrigt går till i ett hus, så att ingenting sak- nas eller har utseende af konfusion vid oförmodadt främmande.»    »Allt detta är förtjenster, som varit utmärkt förträffliga, om ditt val fallit på en man med förmögenhet . . .»    »Mitt val fallit på – hvad menar du med det?» Och den blossande rodnaden var åter uppe.    »Kan jag mena annat än hvad jag säger? Är icke qvinnans val fritt – och då hon beslutat att dela en makes öde, bör hon på förhand veta om hon är beredd att vid alla tillfällen vara honom en värdig följesla­ gerska.»    »Nå, det är just hvad jag vill vara. Men mannens val är långt friare än qvinnans, och sålunda bör väl han veta hvad lit han kan sätta till den hustru, som . . .»    ». . . Gud beskärt honom. Låt vara nog om det kapitlet!»    »Nej, nej, Åke, det är något i det här, som misshagar mig! Jag tror icke att du har för afsigt att säga något sårande, och du bör påminna dig att det var du som påskyndade bröllopet.»    »Önskar du veta hvarför jag gjorde det?» 
 
 
 
 
 18    »Åh, det vet jag just icke precist . . . Kanske är det bättre att, såsom du föreslog, låta ämnet falla . . . Men nej, jag vill ändå veta hvarföre du så snart påyrkade vår förening?»    »Då skall du också få veta det. Det var derföre att, ifall den ej skett vid denna tid, den säkerligen aldrig blifvit af.»    »Huru du talar!»    »Jag talar den enkla sanningen, Emilia! Jag stod vid en vändpunkt af min lefnad, och antingen skulle jag taga min följeslagerska och ned- sätta mig med henne hvar det behagade Herren att visa mig vägen, eller ock skulle jag ha gifvit mig ut till nya verlden, till Amerika, att der söka arbete och lycka.»    »Detta, Åke, förstår jag ej! Äro då dina affärer på sådant obestånd?»    »Mina affärer – jag har ännu inga. Min fars affärer, som jag hittills utredt, voro både vidlyftiga och intrasslade vid den tid han i sin fulla mannakraft rycktes bort (hvilket du vet skedde efter vår förlofning), och Gud må veta att de affärerna gifvit mig sysselsättning nog!»    »Men ändå förstår jag ej . . .»    »Du skall snart förstå – afhör mig blott med tålamod . . . Jag inträdde med ovilja i kontorsgöromålen. Min håg låg åt mera kontemplativa sysselsättningar, och jag skulle kunna säga att min far på visst sätt hade orätt, då han lät mig åtnjuta en uppfostran, som befanns, om icke öfver min ställning, så åtminstone i strid med de vanor, jag såsom kontorist måste underkasta mig. Ännu mindre lämpade jag mig för det sätt och väsende, som en köpman i ett gammalt hus antager i sin bod med bön- derna och folket i allmänhet.»    »Du är dock så mild, rättfram och enkel.»    »Det är icke de egenskaperna som erfordras. En köpman skall kunna berömma sina varor, skrodera, hålla tal med bönderna, skämta med deras qvinnor och till och med vid vigtigare tillfällen bjuda de förra på middag eller panacé.»    »Och det der kunde du ej?»    »Nej! Jag respekterar menniskan som min like i hvarje stånd, men hvarken kunde jag buga mig djupare för herr grefven, som med vigtig min kom in för att göra sin årsreqvisition eller bjuda den halfrusige bonden in på kontoret för att enskilt vid groggen uppgöra affärerna. Kortligen – för att säga allt på en gång – man fann att huset Hjelms bod och bodkammare ej voro hvad de fordom varit. Allmänheten sade: »Krutet duger inte. Annat slag var det i gubbens tid!» De kring- 
 
 
 
 
 19 boende magnaterna sade: »Den der karlen förstår ej att lefva. Det går utför med honom!» Och så gjorde det. Jag såg husets fordna kunder gå öfver till grannen, och ändå lärde jag mig ej att blifva köpman efter ortens och tidens sed.»    »Men, Åke, du sköter ju ännu dina köpmansaffärer – eller gör du det icke?»    »Icke numera.»    »Huru – hvad säger du!»    »Huset Hjelm slöt sina affärer, under det jag var borta och stod brudgum. Den sista bestod uti att tillrigla den gamla boden, sedan det mesta af lagret bortflyttats.»    »Men du har då kanhända . . .» Emilias röst uttryckte fruktan att såra.    »Var lugn – jag har icke gjort cession. Allt är på skillingen utredt, och bodlokalen jemte huset uthyrd åt en person, som säkert bättre än jag skall förstå uppskatta vändningar och förhållanden.»    »Men, min Gud» – Emilia såg i en sorts drömmande häpnad på sin man – »hvad är du då nu?»    »Ingenting i dag, min vän! Men det skall ej länge vara så. För dem, som vilja arbeta, stå alltid utvägar öppna.»    »O, jag får en så grym tanke!» utropade hastigt den unga frun. »Du tänker visst företaga dig något just här i denna ödsliga trakt. Men kan sådant vara möjligt – kan du vilja att vi bosätta oss här?»    »Nej, icke här!»    »Nå, det var då för väl. Det är så tomt på detta fiskläge – så trivialt sällskap. Det hade varit mer än outhärdligt.»    »Bästa Emilia, du yttrar underliga tankar! Jag trodde att vid afslu- tandet af ett äktenskap sällskapskretsen minst kom i beräkning.»    »Ja, ifall hustrun har hopp om att blifva sin mans sällskap.»    »Du kan vara viss om,» svarade Åke med vigt på meningen, »att då jag finner dig värd min fulla aktning, du alltid skall utgöra mitt bästa sällskap. Men ifall du tycker ensligheten här vara för stor, fruktar jag att du ännu mer ogillar hvad jag härnäst har att säga dig.»    »Tala, tala!» utbrast Emilia.    »Jo, vet du, jag ärnar på denna ort sammanträffa med en person, som är sinnad att med mig ingå bolag. Han eger ett litet disponibelt kapital, lika stort med mitt; och i den händelse att en viss handels­ lägenhet, belägen vid en större strand här i närheten, blir, såsom jag 
 
 
 
 
 20 fått löfte på, ledig i höst, så är mitt beslut – notabene om jag finner mig vid såväl säljarens som bolagsmannens idéer – att bosätta mig i skär- gården.»    »Bli skärgårdshandlande!» utbrast Emilia med hopknäppta händer. »Bo för evigt i en vattenöcken, höra höststormarna liksom rifva ner hela stranden, höra sjöfåglarna skrika efter lik och bli ihjälskrämd af förlista besättningar – allt medan hafvet går skyhögt!»    »Det kan icke gå stort skyhögare än din fantasi, kära barn!»    »Nå, är det underligt om den går skyhögt vid tanken på allt detta? Den staden, der du hade din handel, låg endast fem mil från pappas egendom. Nu är jag skild mer än tjugu mil från hemmet, och du hade bort – detta måste jag säga, Åke – du hade på förhand bort underrätta mig om dina planer.»    Här inträdde några minuters tystnad i samtalet.    Derpå sade mannen med djup och tankfull ton:    »Det var en dag – jag mins icke precist när, men jag vill minnas att vi reste hem från ett slädparti . . .»    »Åke, Åke, hvad vill detta blifva af – tänker du såra mig?»    »Gud bevare mig! Jag tänker endast upphjelpa ditt minne. Vi reste, som sagdt, hemåt . . .»    »Nej, för Guds skull» – Emilia blef feberglödande – »jag vill ingen- ting mer höra!»    »Min vän,» svarade Åke, och ett fint leende smög sig öfver hans läp- par, »jag menar icke det slädpartiet, då vår förlofning skedde.»    När intet svar följde härpå – den unga frun satt med hufvudet lutadt mot handen, hvilken tydligt rördes af en nervös darrning – återtog mannen:    »Det var en tid efter min fars död, då jag besökte dig . . . .»    »Vidare!»    »Jag sade då till dig dessa ord: Emilia, har du fullkomligt tänkt dig in i de många förhållanden, som kunna möta en hustru? Mannens affärer torde råka i förfall – mina äro redan brydsamma. Sjukdom, fattigdom, mångahanda bekymmer infinna sig måhända i vårt äktenskap, liksom i många andras. Är du beredd att bära allt det der med mig, eller skulle du medan tid ännu är, föredraga . . . Mins, du, Emilia, huru du här af- bröt mig och huru dina ord föllo?»    »Fullkomligt. Jag försäkrade dig att kärleken skulle göra hvarje lott med dig glädjande för mitt hjerta.» 
 
 
 
 
 21    »Tack för din sanningskärlek! Men inse nu, att just det svaret gjorde att jag som hederlig man icke vidare kunde bedja dig besinna dig. Det är möjligt att jag dref grannlagenheten för långt och att jag bort upp- draga framtiden med ännu skarpare konturer, men något inom mig lade sig deremot. Och då vårt öde sålunda var bestämdt – ty märk, jag ansåg att du fullkomligt menade hvad du sade – slog jag min andra plan, resan till Amerika, ur hågen och beslöt att på annan ort börja min bana med någon bolagsman . . . och så blefvo mig vid efterfrågan såväl bolagsmannen som platsen rekommenderade.»    »Och derföre skulle vi bada här?»    »Först och främst skulle vi någorstädes bo under sommaren, och för det andra lämpade det sig bättre att vara på platsen än att resa fram och åter. Men då den tilltänkta affären ännu, enligt alla parternas öns- kan, var en fullkomlig hemlighet, så hade jag ingenting att meddela dig innan vi kommo hit.»    »Ja, nu vet Gud att du meddelat mig nog!» suckade Emilia. »Du skall icke tro, Åke, att jag ej tänker detsamma nu, som då jag sade de der orden. Men i alla fall – i alla fall . . .»    »Hvad mera?»    »I alla fall är det omöjligt att jag ej skulle fråga dig om det icke kan bli på något annat sätt? Orter för handel finnas ju öfverallt.»    »Det är mycket som finns, men ej allt som passar.»    »Ack, Åke, tänk på mig, tänk på att jag är ung . . . . Gode, käre vän, tänk på någon utväg!»    »Visserligen vet jag en.»    »O, låt oss då gripa efter den, så att jag slipper blifva innestängd här i öcknen!»    »Emilia, Emilia, detta var ej bra – men jag skall öfvertänka.»    »Nej, öfvertänk icke – säg mig genast hvad du menar!»    »Jag måste besinna mig till i morgon, mitt barn! Vi hafva talat nog . . . Låt oss nu göra en liten utfart på sjön!» 
 
 
 
 
 22 4. Säljaren och bolagsmannen.    Sedan ett par timmar tillbaka skulle man från någon vindsglugg på fiskläget ganska väl kunnat observera en mindre båt, prydligt målad, som i nordlig riktning kryssade fram och åter, utan att få så mycket vind som kunnat rymma upp en näsduk, mycket mindre då ett segel.    Det är ombord på denna båt som vi nu skola förflytta oss.    I aktern sutto tvänne män. Den ene, vid roret, var en man omkring sextio år, men ännu till fullo bibehållande kraften af mannaålderns raskhet. Hans stadiga, kärnfulla gestalt, hans röda, väderbitna och ­kärfva ansigte, plöjdt af fåror, hvilka snarare vinningslystnadens be- räkningar än några sorger tycktes hafva ingräft, visade sig i allt som ett fullkomligt motstycke till den unge, smärte reskamraten, hvars rosiga kinder, ljuslockiga hår och glänsande grå ögon egde något qvinligt, åt- minstone för de blickar, som ej voro vana att af ansigtet, denna själens prägel, se mer än en sida.    Korteligen: den ene af dessa herrar, köpmannen Moss, var en erkänd vän af allt slags finare oärlighet, som på hyggligt sätt kunde drifvas under en i öfrigt så kallad hederlig firma. Han affekterade ej heller att skryta med någon öfverdrifven grannlagenhet och heder. Han gick, så att säga, under öppen flagg och hade blott ett valspråk: »Man är sig sjelf närmast.»    Den andre, Wilhelm Holt, hade ännu ej hissat någon flagg, hur stort besvär än den gamla firmans nyfikne representant gjorde sig för att få veta något om hans åsigter. . . .    »Petter Gädda, gamle buss, hör hit du», ropade herr Moss till tredje och siste mannen ombord, »här har du en konjackare att uppfriska dig med! Tala se’n ett ord apart med hafsfrun – du och hon ha väl icke haft förtrolighetsband ett halft århundrade er emellan utan att du skulle kunna förmå henne att göra ett skjutande på båten för oss.»    En gammal fiskare i bohuslänska skärgårdskostymen blef nu synlig; och medan han tog sydvesten i ena handen och glaset i den andra, gaf han åt sin förman en nick, som tydligt utvisade att han icke öfver ­höfvan uppskattade dennes artighet.    »Supponerar att det skall smaka skönt?» utlät sig herr Moss med ett nedlåtande småleende.    »Fråga katten om han tycker om fisk . . . Skål, patron, skål, unge 
 
 
 
 
 23 herre! Petter Gädda är för gammal nu att ha lycka hos qvinfolken – har kurtserat dem nock i ungdomen – men han kan allt ge ett råd, om det anbelangar någon att spörja’n till.»    »Nå, hvad råd ger du då?»    »Jo, ser patron, en kan ge sej både den och den på att en blir lig- gande här hela natten och kafva utan att komma ur fläcken. Och när det inte är för någon sak som nöttar» – han gjorde här en betydelsefull blinkning åt sin förman – »så kan en gerna lägga till vid Rankholmen.»    »Det var ett ord så godt som två, du! Supponerar jag icke kunde hitta något bättre sjelf. Olle på Rankholmen står på rest hos mig sedan sista uppgörelsen, och så har han en bra sid-kammare vid stugan, som allt duger att sofva i för en natt, sedan käringen hans rustat upp den. Supponerar herr Holt icke har något emot förslaget? I morgon bittida, se’n vi frukosterat, ge vi oss ut att söka upp vår man.»    »Jag ställer mig helt och hållet under Herr Moss’ ledning», svarade artigt den unge mannen, i det han ledigt framräckte sin cigarr för att få eld.    »Supponerar, herr Holt, att det icke blir sista lånet . . . . ha, ha, ha . . . . står gerna till klokt folks disposition . . . Som sagdt då, gamle Gädda – efter nästa lof lägga vi väl till der borta! Den här gången har det ingen fara att komma på vår Herres ljusa dag.»    Gubben lomade af till sin tofta, och herr Holt fann skäligt att genom ett uppmuntrande småleende antyda att han förstod den gjorda anspelningen.    »Ja ja, man har haft sina äfventyr, herr Holt – kan ej neka till det. Ungdomen är en skön sak: då kan något blifva uträttadt af den, som förstår sitt eget bästa.»    »Mannaåldern bör icke klaga, herr Moss, när den visat sig kunna lägga upp slika behållningar som fordrats för att köpa en sådan egen- dom som Gläborg.»    »Åh ja, köpet gick an. Supponerar dock att en sak aldrig kommer att bli mindre misshaglig än jag nu finner den: gården ligger för långt från den här herrliga stranden – två mil äro alltid två mil.»    »Men i det fallet?»    »I det fallet supponerar kanske herrn att det var underligt att jag köpte den? Jag skall säga hur det kom sig. Jag hade aldrig lagt ned rö- relsen, om det icke varit för hustruns och dotter mins skull. Flickan lemnade mig ej i ro, så att jag slutligen för husfridens behåll gaf efter. 
 
 
 
 
 24 Men jag är ännu icke nog gammal att draga mig helt och hållet undan alla affärer; och» – han blinkade betydelsefullt med ögonen – »finner jag ett par flinka, dugtiga och företagsamma karlar i mina efterträdare, så ser jag icke något hinder för att ej ett och annat särskilt intressent- skap kan ega rum.»    »Utan tvifvel, herr Moss, skall ett sådant förslag – antaget att affären går in i ömsesidigt intresse – smickra så väl mig som min tilltänkta kompanjon.»    »Supponerar, herr Holt . . . . fyll på toddyn: man har alltid klarare för sig hvad man vill säga, när det icke är läns i glaset . . . . supponerar att jag hört mig om efter ett och annat, såsom både min rättighet och min pligt fordrade. Och, oss emellan sagdt, så måtte det vara f-n till besynnerlig patron den här herr Hjelm!»    »Höjden af redlighet, heder och humanitet – så har jag låtit mig be- rättas.»    »Humanitet, humanitet – slidder sladder! Hvad tusan djeflar, tror herrn det lönar mödan blifva sin egen på strandbacken, om man icke har mer geni än humanitet! Supponerar, herre, att geniet alltid är ­hufvudsaken.»    »Vist sagdt och tänkt, herr Moss!» svarade Holt och småskrattade. »Vi kunna klinga på den saken. Men hvad herr Åke Hjelms geni be- träffar, så har det redan visat sig att det icke är af den art, som här tro- ligen menas.»    »Just dit ville jag komma . . . . Gädda du, gör ett sträckande i fock- skotet! Få vi oss icke en liten körare?»    »Pytt, blås det!» sade gamle Gädda, i det han flegmatiskt reste sig från toftan, på hvilken han legat utsträckt, och tog en klunk af sin ranson.    »Nå, vi kunna väl tåla oss en halftimma ännu . . . . Det var just det jag ville säga, herr Holt, att Hjelm skötte sina trumf likt ett barn, som icke kan skilja figurerna på korten, då han ej förmådde hålla uppe fadrens hus, icke värre än den kärran var fastkörd.»    »Huru?» frågade Holf med synbart intresse. »Har herr Moss sig be- kant de der sakerna?»    »Supponerar jag känner alltsammans. Svåger min är tullfiskal i den goda staden.»    »Åh hå, det var då genom honom som förslaget till den här handeln uppstod?»    »Ackurat, herre!» 
 
 
 
 
 25    »Nå, men var huset verkligen i någorlunda godt skick vid herr Hjelm seniors död?»    »Det var i ett sådant skick som ett hus ofta nog kan vara för en köp- man, då han lagt stora kapitaler i spekulationer, som måste skötas af erfarna händer, ifall konjunkturerna gå emot.»    »Jag förstår – de ha gått emot, och . . . .»    »Riktigt!» afbröt Moss. »Och jag supponerar att herr Hjelm juniors hand icke var stark nog att genom någon behändig sväng få spekula- tionerna att balansera, då konjunkturerna ändrade sig. Ännu mindre, supponerar jag, hade han geni att skapa konjunkturer.»    »Hm . . . . hm . . . .»    Holt tittade på skyarne, på bergen, på vattnet och slutligen ned i toddyglaset.    »Dessutom», återtog herr Moss, »var han för stolt att ställa sig med folket. Hög och låg var ett för honom; och jag supponerar han gjorde det bästa, han kunde göra, då han med heder lade ned. Om han hållit på ett år till, hade han varit cessionsmässig.»    »En sak begriper jag ej», sade Holt, »den att han vidblef yrket, då det visat sig att det ej passade honom.»    »Korttänkt, herre! Supponerar det är med ungt förstånd såsom med ungt vin: det behöfver ligga till sig för att få den rätta och fina smaken – ursäkta uppriktigheten! Herr Hjelm kan passa illa för städernas han- del, särdeles uppstädernas, stäld mellan tvänne bortskämda ytterlighe- ter: possessionaterna och allmogen. Härute bland sjöfolk och fiskare behöfs hvarken krus eller onödigt sladder. Man erbjuder varan, den antages eller förkastas: goddag och farväl – se der hela hemligheten! Den bör anstå en man af herr Hjelms karakter.»    »Herr Moss tecknar med raska drag . . . . Men har skärgårdshandeln icke mer än denna sida?»    »Supponerar den sämsta icke är den, som kommer från landbacken. Herrarna få emottaga en firma, som innehar solida förtroenden från flera städer. Belägenheten för utskeppandet af spannmål – äfven om man som nybörjare endast har att påräkna sitt kommissionsarfvode – är så fördelaktig, att man i hvad fall som helst bör kunna hålla sig uppe i vinden.»    »Jag inser redan alla fördelarne af det tilltänkta köpet, men frågar ändå om det icke finnes några andra chancer att tillgå i skärgårdshan- deln?» 
 
 
 
 
 26    »Ah ha – den frågan och den minen, supponerar jag, äro värda minst tio procent på vår första affär. Men om det finnes flera sidor af han- deln, så supponerar jag att det ock finnes flera sidor af sättet att gå tillväga i en firma, som har två delegare. Hvar och en har sin mening och troligen hvar och en sitt fack i rörelsen.»    Ett långt blossande för att få den nära utslocknade cigarren att lefva upp, var herr Holts enda svar, under det han i sorglös vårdslöshet ­lutade sig mot relingen och tycktes med ett slags uteslutande vällust öfverlemna sig åt behaget af de sakta vaggande rörelser, som båten under sitt framskridande åstadkom. Den lediga handen lekte med en i vattnet släpande tågända.    »I alla hänseenden» – återtog köpmannen, som genom ett slags fri- mureri förstod hvad denna sorglösa hvila betydde – »i alla hänseenden prydes hvarje firma af en solid namnteckning. Supponerar den är ­jemn­god med ett tio gånger så stort rörelsekapital som herrarne kunde förfoga öfver.»    »Fördöme en sådan cigarr!» Holt bortkastade tågändan för att helt och hållet egna sin uppmärksamhet åt den förtretliga cigarren. »Ja ja, herr Moss, jag hoppas att, om bolaget blir utaf, vi nog skola göra oss kända för så väl hurtighet som soliditet.»    »Supponerar så med. Och jag skall ej bli njugg på goda råd, liksom jag lofvat goda vilkor. Leben und leben lassen! som tysken säger. Jag har tillräckligt för en enda dotter, som ärfver hela tutten och som för resten är tös att försvara sin plats i verlden, om hon också ej egde mer än kjorteln, som hon står och går i.»    »Jag fick ej den äran att se mamsell Moss under mitt vistande på Svartskär, men att döma af hennes mor . . . .»    »Åh ja, gumman min var ej så illa tacklad i ungdomen. Fagert skinn – men fattig som en skåpråtta. Jag har aldrig sett på rikedomen i min dar; supponerar det är bäst, när en förvärfvar sig den saken sjelf. Så har jag gjort. Och om min dotter gifter sig med en rik eller fattig karl, det qvittar mig lika, blott han har sådant sätt och vett, som anstår mig.»    »Jag tyckte fru Moss nämde att hennes dotter är på en resa.»    »Till Fredriksstad, ja – hon helsar der på en kusin. Men så godt kan jag vara uppriktig och säga rent ut att jag ville hafva henne ur vägen på en tid. I förtroende: vår kapellpredikants son, en sakramenskadt dum pojkvasker, som i fjolårs blef jaktlöjtnant i vårt distrikt, en utnämning, som jag supponerar är bästa beviset på hvilka åsnor vi ha i tullstyrelsen 
 
 
 
 
 27 . . . . nå, den slyngeln – jag önskar att jag en gång väl hade honom mel- lan fyra ögon – har förgapat sig i Majken och understått sig att begära henne till äkta . . . . begära min dotter!»    »Partiet konvenerar icke herr Moss?»    »Supponerar, herre, att det just är rätta uttrycket!»    »Hurudan karl är han då?»    »En struntkarl, en pappersmenniska – jag undrar bara att han icke blåser öfver bord, när jakten kränger . . . Gädda du, har j bortåt er strand icke nyss sport något till den der tulljakts-skatan?»    »Inte något som är värdt att tala om, sedan den sist skratta utanför patrons sjöbod.»    »Skärgårdsqvickhet, herr Holt – gubben har sina friheter. Vi hade visst lite oklart emellan oss, herr jaktlöjtnanten och jag. Nå, det hör ej hit. Men det gör mig, för fadrens och systerns skull, ondt om pojken: han har redan många fiender, och jag supponerar att man icke kommer långt här i verlden med kitslighet och fjäsk, gåfve man dem också hundrade gånger namn af pligt, heder och slika granna fraser. Nej, tacka vill jag far hans – så prest han är, har han tio gånger bättre gry i sig.»    »Pastorn, ja . . . . Mins patron passaschan om hans makrillspredi- kan?» inföll helt ogeneradt gamle Gädda, i det han vände bussen åt andra sidan och tömde sista droppen i glaset. »Af den kan en få hans riktiga fundament så att en vet hvad han går för.»    »Ja, hur var det nu igen med den historien . . . berätta den för herrn här, så blir han litet underkunnig om sin tillkommande själasörjare!»    »Jo, ser herrn, jag hörde det med mina egna öron», tog Gädda ifrigt till orda, »och derföre mins jag det ackurat så klarsynt som hade det händt i går . . . . Det var, må veta, så att vi alla i fiskläget gick i väntande dagar på att makrillen skulle gå till. Allt var i görningen och vi hade det klart med både vad och dörj och alla båtarna. Men så kom sön­ dagen och predikan med den, och ingen hade ännu varskott makrills- timmen, fast det inte kunde slå felt att den var i farvattnet. . . . Nå, gub­ ben Guldbrandsson, kapellpredikanten vår, hade just kommit i taget med sina utförsgåfver och gått väl sina tolf eller tretton knop i farten framåt på himlavägen, allt medan han jemt och samt tittade genom fönstret ut i sjön – för se, kapellet ligger ytterst på udden, liksom en kan föreställa sej Noaks ark på berget Ararat, och predikstolen står vid ena fönstret . . . . Nå, han hade redan läst opp vanjelt och huggit ett 
 
 
 
 
 28 godt stycke in på ingångspråket. »Vi bedje Gud, kristlige åhörare,» sa’ han, »att j må uppfyllde varda med kunskap om Hans vilja uti all an- delig vishet och förstånd», sa’ han, »så att j vandren värdigt Herran, till all välbehaglighet», sa’ han, »samt uti alla goda verk fruktsamme ären och» – och immer bas hade han ögat i fönsterrutan – »och», sa’ han, »tillväxa i Guds kän . . . kän . . . kän . . . Ta mej fan, ha vi inte der mak­ rilln!» svor han tvärt till . . . . »Amen!» Och med detsamma rusade han ned från predikstoln och vi alla åhörare efter ut.»    »Trefligt – fan så roligt!» utbrast herr Moss, skrattande. »Jo, det är en tujur karl, den der Guldbrandsson, må herr Holt veta. Ruter i kropp!»    »Nå, hur fritt det än gick till här i skärgården på den tiden, fick han väl ändå sota för det der?» frågade den sednare, lifvad.    »Ja, nu påminner jag mig: han blef inkallad till biskopen i Göteborg att stå till ansvar. Men Guldbrandsson är ingen lätt fisk att fjälla. Han hade letat opp en gammal förordning från Carl XI:s tid, som säger att när hval kommer till strand, då må gudstjenst afbrytas; och som gub- ben förklarade – han har sjelf berättat mig det: jag var icke här den tiden – att makrillen har mycket bättre kött än hvalfisken, hvarföre förordningen vida mer borde gälla den, så kunde konsistoriigubbarne icke annat än dra på munnen och låta honom fara sina färde *) . . . Men stopp – nu äro vi framme. Gör klart Gädda! Vi lägga till vid neder- bryggan.»    »Jag får tacka herr Moss för den första delen af en nöjsam afton!» sade Holt förbindligt.    »Nå, den andra delen skall icke bli sämre, supponerar jag. Hvad morgondagen beträffar, så hoppas jag att herr Hjelm, då han har sin unga hustru med sig, bjuder oss på middag. I nödfall ha vi kapten Ras- mussons hus, der jag alltid håller till.»    »Jag fortfar att gå under herr Moss’ flagg!» inföll Holt skrattande och med tydlig insinuation.    »Lycka då till präktig seglats!» mumlade gamle Gädda, i det han ha­ lade ned focken. »Den, som seglar under den flaggen, får min själ inte vara så noga med hvart kursen sättes eller bry sig om att hålla utkik på småfnask . . . Han tör nog vara god den der, fast han är liten.» *) Sann händelse. 
 
 
 
 
 29 5. Emilias sista ressurs.    Följande morgonen blåste en frisk kultje, hvilken sände sina behag- liga fläktar in genom de öppna fönstren i det rum, der den unga frun ordnat kaffebordet för sig och sin man.    Hon såg blek och sorgsen ut. Spår af tårar voro synliga, hur om­ sorgsfullt de än skulle vara dolda; och hennes stora, eljest så klarbruna ögon fästade sig med ett uttryck af djup ängslan på vigselringen, den hon likväl med detsamma förde till läpparne.    Emilia var en vacker qvinna, icke blott i salongen, hon var det äfven inom den husliga kammarens lilla ram; och sådan hon nu stod der i sin ljusa muslinsklädning med den höga, lätta gestalten framåtlutad mot bordet för att synas sysselsatt, ifall mannen kom, gaf hon en anblick, som tjuste sinnet och smekte hjertat. Ty oaktadt den något trotsiga stoltheten i hennes lynne, oaktadt hennes sjelfförtroende och häftig- het, fanns det dock en fond af sann godhet i hennes själ, och det var denna godhet som återspeglades i hennes ansigte och fängslade så många hjertan. Hennes kraft var ännu icke annat än ett barns, hvilket tror att allt hvad det försöker måste gå. Men barnet växer snart ifrån den öfvertygelsen – tiden är alltid samme gamle outtröttlige läromästare.    För tredje gången sköt Emilia skorpkorgen tillbaka på dess plats, då Åke inträdde med ett friskt och upplifvadt utseende.    Den unga hustruns hjerta klappade häftigare. »Ja», sade hon för sig sjelf, »han är då en verklig man, min man! Och det är derföre mycket orätt att jag alltid, just när jag vill tänka på hans redbara egenskaper, får hans vackra gestalt för ögonen. Det måtte vara en underbar kärlek den der själens kärlek, som ser just ingenting annat än själen sjelf och som älskar äfven den fula gestalten.»    Medan hon tänkte allt detta, följde hon sin mans rörelser och öns- kade innerligt att han genom någon vänlig smekning ville inleda det sedan gårdagen afbrutna samtalet.    »Nå, det här är ju ganska trefligt, kära Emilia lilla!» Han tog hennes hand och kysste den.    Detta var en mera sällsynt artighet. Men just emedan Emilia märkte att det var en artighet, så gick både glädjen och förhoppningen upp i rök.    »Slå nu i kaffet, min vän! Jag är hungrig som en af Coopers indianer, då de hela morgonen ströfvat omkring för att finna ett spår.» 
 
 
 
 
 30    »Och på det poetiska indianspråket skulle du säkert fått bära till- namnet: Den höga Tallen . . . . Men för att begagna din egen bild – har du icke under ströfvandet bland klipporna sett något spår på vattnet?»    »Nej, men jag har fått höra att herr Moss’ båt i går afton varit sedd här ifrån fiskläget. Han har väl fått lägga till någorstädes för stiltjen, och det töfvar kanske icke så länge innan vi ha honom här.»    »Och din tilltänkte bolagsman . . . .» Emilias röst blef nu osäker.    »Herr Holt? Jag förmodar att han är med. Han skulle först taga vägen åt Svartskär.»    »Svartskär» – utropade Emilia i det de bägge uppstego från kaffe- bordet – »det var ett betecknande namn!»    »Jag är rädd för, min vän, att du har en god del barnslighet att öfver- vinna . . . . Men låt oss nu göra slut på vårt samtal sedan i går, ty innan herrarne komma, måste allt vara afgjordt.»    »O, min gud, det kan då finnas hopp om att icke allt redan är af- gjordt? Du har besinnat dig – du vill något annat?»    »Ifall du kände mig bättre, skulle du inse att jag icke har en tanke i dag och en annan i morgon.»    »Ja, men du lät mig ju förstå . . . .»    ». . . att du skulle få ha ett ord med i affären, ja. Ty du mins ju att jag hade två vägar att välja på: antingen den, som nu är i fråga, eller ock ut­ flyttningen till Amerika.»    »Då tusen gånger hellre Amerika! Der kunde du nog bli professor vid någon skola.»    »Möjligt – men dit vet du väl att jag måste resa ensam.»    »Ensam – ensam, då du har mig, din hustru?»    »Hör och fatta dig, Emilia! Jag reser ej ut till nya verlden som en ­äfventyrare i sällskap med en ung qvinna, hvars mod och ståndaktig- het – ursäkta uppriktigheten – äro så föga att bygga på, vore än denna qvinna tusen gånger min hustru. Alltså: om jag reser, blir det under fullkomligt oberoende. Du blefve mig till hinder i alla mina bemödan- den och företag; och det kapital, jag kan disponera, skulle endast räcka till öfverfarten och första halfåret.»    »Men hvar i Guds namn vill du då göra af mig? Åke, Åke, tänk äfven du på hvad du talar!»    »Det har jag längesedan gjort. Jag hade efter förmåga velat betrygga vår gemensamma lycka och lefnadsställning och föredrog derföre den delen af min plan, som, vid Gud, minst ligger åt mig; men denna 
 
 
 
 
 31 l ­ efnadsställning, den enda jag kan föreslå dig, är dig ju helt och hållet motbjudande.»    »Nåväl,» inföll Emilia häftigt, »hvad kommer härnäst?»    »Jo, det återstår dig en ressurs, Emilia, och du måste sjelf bestämma om den anstår dig.»    »Åke, jag blir rädd, jag blir grufligt rädd!»    »Min vän, här är nu icke tid längre för preliminärer. Du har sjelf framkallat den fråga, som jag nu ärnar göra dig . . . Vill du återflytta till dina föräldrar?»    Den unga qvinnan sprang upp, likt en fjäder som påtryckes.    Men mannens afvärjande rörelse bjöd tystnad.    »Låt mig tala ut . . . Jag skall genom ett passande årligt underhåll häfda den pligt, jag iklädt mig, och på samma gång lemna dig i ett full- komligt oberoende. Om fem år, ifall jag lefver, vill jag återkomma, för att antingen föra dig med mig eller också, rik eller fattig, bjuda dig ett hem här i vårt eget land . . . Gör nu ditt val!»    »Till mig, till mig – till mig framställer han detta förslag!»    »Naturligtvis. Jag har ju icke mer än en hustru.»    »Ha . . . Vi talade nyss om indianerna. Du har just detta afskyvärda lugn, som de ha, och du vill göra mig till din squaw*), som skall bära dina bördor, mala ditt korn och hemta ditt vatten!» Emilias ögon ­verkligen gnistrade.    »Tvärtom, min vän – jag vill befria dig från allt, som du finner för svårt. Ty i alla möjliga fall torde den gifta qvinnan såväl bland vildarne som i den civiliserade verlden, åtminstone den enklare, få bära sina barn och hafva omsorg för både brödet och vattnet.»    Nu brast Emilia i tårar – en hel flod. Detta lättade sinnets uppror.    »Åke, käre, käre, älskade man, jag tror att jag är mycket orimlig!»    »Framför allt ombytlig . . . Men i alla fall tycks det nu arta sig till något bättre. Tag ditt förnuft i rådslaget, eftersom hjertat – tvärtemot hvad jag förmodade – håller sig neutralt!»    »Du har hundrade gånger orätt i detta, Åke! Och om jag finge visa dig allt hvad varmt det gömmer . . .»    »Ingenting godt förlorar på att gömmas, så framt det förnuftigt vår- das – tvärtom. Och hvad nu beträffar det varma och goda, som ditt hjerta möjligen gömmer för din make, så vore kanske icke skäl att söka *) Squaw eller squau: indiansk qvinna i Norra Amerika. 
 
 
 
 
 32 bevisa det i samma stund du gifvit honom helt andra prof på dina känslor.»    »Nå, hvarföre har jag så gjort?»    »Den frågan måste du sjelf besvara.»    »Ja – och jag skall besvara den. Jag skulle vilja följa dig, om du så önskade, ända till Spetsbergen och lefva hela mitt lif bland isar och snö, ifall du riktigt älskade mig; men det är så oharmoniskt, så bittert, att ständigt känna de kyliga fläktarna af din evigt ljumma känsla, som hvarken kan höja eller sänka sig.»    Åkes känslor måtte dock nu hafva antingen höjt sig eller sänkt sig, ty hans kind blef blek och en nervryckning störde jemnheten i hans anletsdrag.    »Emilia – är det rätt af en ung hustru att tvinga sin man till svar på dylika anklagelser? Man kan komma långt på det viset.»    »Just nu vill jag komma långt – ja, så långt jag kan komma. Jag vet nog att jag står på en osäker planka . . . . må det bära eller brista!»    »Vänta lite . . . Om plankan brister? Det är ju alltid bättre att tänka förut än efteråt.»    »Tack för det du påminde mig härom! Det är så tungt att ångra något.»    Emilias röst fick här det ljufva tonfallet af en sakta klagan. All hen- nes häftighet lade sig såsom fängslade böljor vid stranden af en mild blomster-ö.    »Har du ångrat något, stackars barn?»    »Ja, Åke, jag har ångrat en sak – jag skall alltid ångra den; och om jag kunde återköpa en enda stund . . .»    »Akta dig nu åter! Det finnes förtroenden som i ett opprördt ögon- blick nödvändigt vilja öfver läpparne. Man kan knappt återhålla dem; men en gång uttalade, kunna de icke återtagas.»    Den unga qvinnan sänkte hufvudet utan att svara.    »Dessutom,» återtog Åke, »hvad behöfva vi byta andra förtroenden än dem som angå vår framtid? Huru föga kände vi hvarandra före vårt äktenskap! Baler, slädpartier, en och annan promenad och en och annan tête-à-tête vid pianot – hvad betyder allt det der på det hela taget! Icke lära mannen och hustrun känna hvarandra och uppskatta hvarandras värde – hvilket efter min tanke är kärlekens och den högre lyckans första, om ej enda vilkor – förrän de genom dagliga rön fått pröfva och studera sina ömsesidiga karakterer och lynnen. Det flyk- tiga tycket – i hvilket blott sinnena ha del – kan ej vara värdigt att sätta 
 
 
 
 
 33 vid sidan af den känsla, som, utsprungen från den eviga kärleken sjelf, är ett inbegrepp af allt det gudomliga, som kan aftryckas i ett men­ niskohjerta.»    »O, Gud,» utropade Emilia, i det hon utan all passionerad rörelse, men med ett djup af oändlig tillgifvenhet fattade sin mans hand, »o Gud, hvad du är grannlaga och högsinnad! Jag ville hafva förtrott dig – men det är bra som det är. Nu förklarar jag dig högtidligt att jag vill vara nöjd att lefva hvar du finner det bäst; och på den nya väg, jag nu be­ träder, skall jag troget försöka uppfylla mitt kall som din värdiga ­hustru. Och jag lofvar dig derjemte att jag aldrig med otålighet vill söka framflytta något förhållande.»    »Detta är värdigt och ädelt både tänkt och taladt, min lilla hustru! Jag upptager ditt löfte och anser det heligare i dag, än då det gafs inför presten i ett lysande sällskap. Låt oss sedan tro och hoppas, att ifall våra ömsesidiga löften befunnits värdiga att upptecknas hos Gud, så skall ock han, då han finner tiden inne, låta oss komma himlen när- mare . . . Och nu: tankstreck, punkt och ny sida!»    »Gif mig blott tio minuter till, så skall jag uppträda för dina väntade gäster som en god värdinna och husfru! Men nu vill jag använda dessa tio minuter, först för att tacka dig att du låtit mig se mera af ditt hjerta än jag hittills sett, och dernäst ville jag framställa en bön, ganska barns- lig måhända, men jag lofvar att icke blifva ledsen, ifall du afslår den.»    »Låt mig höra den bönen, mitt barn!»    »Du har två dopnamn: Åke och Vincent. Åke har alltid en så allvar- sam klang, Vincent deremot en mycket ljufvare, och den benämningen skulle blifva mig som ett litet smeknamn.»    »Vet du, Emilia lilla, det riktigt smärtar mig att nödgas afslå en så oskyldig bön. Men jag hoppas du skall förstå mig, då jag säger dig att min mor alltid nämde mig med det ärliga och gamla svenska namnet Åke, som länge varit i hennes slägt. Min far deremot, som haft en bror med namnet Vincent, kallade mig så ibland, men det klingade främ- mande och obehagligt i mitt öra.»    »Då får jag väl afstå . . . Men säg – ifall jag bedt dig derom som fästmö?»    »Då skulle jag hafva yttrat mig som nu.»    »Och du hade kanske tillagt hvad jag hört sägas, att en man en gång svarade, då det var fråga om brytning med fästmön för modrens skull: »En fästmö kan man få igen, men aldrig en mor!» 
 
 
 
 
 34    »Otvifvelaktigt hade jag tänkt detsamma, om jag också ej gifvit sva- ret med samma öppenhet . . . Och nu Emilia lilla, får du nöja dig med Åke, ty hvarje minne af min mor är för mig en helig relik . . . Men jag måste skynda ner till stranden! Hör, kära Emilia, kan du ställa till en liten middag – det vore så passande. Stor sak, om det ej blir mycket mat: vi ha goda viner.»    »Jag vill göra mitt bästa.»    Åke nickade vänligt åt sin unga hustru, i detsamma han gick.    Så snart han var borta, knäppte den unga frun ihop sina händer och uttalade i sin själ en djup och förtröstansfull tacksägelse för det, som i dag varit, och en varm bön för det, som kunde komma. Derefter sade hon halfhögt:    »Icke betyder det något att jag fick det der afslaget – jag hade icke heller just nu bort framkomma med detta infall . . . . Men i alla fall var det ett afslag, och en mor är alltid en farlig rival, äfven om hon icke ­lefver på jorden. Hvad betyder att lefva på jorden mot att lefva i hjer- tat . . . Men – såsom han sade – nu punkt och ny sida!» 6. Bolaget bildas.    I den kammare, som af skärgårdsmagnaten köpmannen Moss be- gagnades, då han gästade i sin mera anspråkslöse, nu frånvarande vän kapten Rasmussons hus, egde följande scen rum.    På hvar sin sida om det himmelsblå klaffbordet sutto våra tvänne ­resande herrar med piporna i munnen och ett krus porter framför sig, allt under det köpmannens vaksamma öga öfverfor vattenrymden och, så att säga, höll tummen på hvarje synlig segelklut, medan han emel- lanåt tittade kring stranden, der fisklägets små arftagare under munter sång gungade än på plankan öfver silltunnan och än på kölen af en upp- och nedvänd båt: »Olle Dilt, Olle Dalt, Olle spekesill och salt!» ljöd så att det hurrade i knutarna och gaf eko från klipporna.    »Så, herr Holt, hvad säger herrn om kompanjon? Satans grann karl 
 
 
 
 
 35 att se på – reslig, brunhyad och med ett par svarta ögon, som se tvärt­ igenom folk. Supponerar ändå att de der ögonen lida af en viss när­ synthet . . . . Nå, han blir just en sådan person, som kan representera i skärgården för både inländska och utländska kaptener, resande köp- män och skeppsredare. Slängd i alla språk, hemma i all slags kor­ respondans – ståtlig bolagsman för en som väl förstår sköta den delen af affärerna, som ligger i sjelfva bodrörelsen.»    »Ja, den rörelsen är jag van vid, sedan jag var pojke. De senare åren har jag rest för handelshus och emellanåt egnat tiden åt att utvidga mitt vetande i hvad en menniska behöfver för att icke synas alltför rå.»    »Åh ja, lärdomen, om man har någon, kan vara bra. Supponerar dock att man kan hjelpa sig den förutan, ifall man eger det, som herrn vet att jag sätter först: geniet . . . . Men, hur var det nu anbelangande tycket för herr Hjelm och hans affärssätt?»    »Åh», svarade Holt, »herr Hjelm är mig naturligtvis så öfverlägsen som en fullbildad man är öfver den halfbildade. Jag gör ingen hemlig- het af att jag kände min underlägsenhet under den timma vi språkade om, men jag är derjemte säker på att jag i det praktiska elementet af handeln blir den, som får största delen i styrelsen.»    »Rätt så, herr Holt! Klokt taladt! Och medan han nu gått hem för att underrätta unga-frun om middagsfrämmanden, supponerar jag att vi kunde ha ett par ord att säga hvarandra apart.»    »Öppna öron, herr Moss!»    »Supponerar att diskussionen efter middagen faller på hvarjehanda, som ligger för hand – sjelfva hufvudaffären naturligtvis undantagen, den vi afsluta här.»    »Nåväl?» frågade Holt.    »Hvilket är herrns sätt att gå tillväga, när två personer befinnas vara af olika tanke?»    »Det kommer an på sakens vigt.»    »Ordkram, herr Holt! Supponerar att den sak alltid är vigtig, som man vill skall gå igenom. Hur drifver herrn igenom sin vilja?»    »Jag är bestämd.»    »Duger icke! En klok man är aldrig bestämd vid en sådan slags dis- pyt.»    »Hvarför icke det, herr Moss?»    »Skall utreda det klart för herrn . . . . Det förhåller sig så, att en be- stämdt uttalad mening vanligen framkallar bestämda förklaringar; 
 
 
 
 
 36 men sådana förklaringar bör man undvika: de binda händerna, och med bundna händer har man svårt att manövrera. Det är visst något som vår kapellpredikant säger står i skriften, nemligen att den högra handen icke bör veta hvad den venstra gör – supponerar likväl att det användes i annan mening; men som jag aldrig antager något för be- stämdt, så antager jag här i detta fall att högra handen lossar upp knu- ten på den venstra och frihet således uppkommer. Men försök bara att nyttja den friheten, vips skriker hela verlden – och hvilken fläck på jorden har väl icke sin verld – så att det genljuder i alla fyra hörnen, och man skräflar och pratar en hop dumheter om brist på heder, sann- färdighet, brutna ord . . . . Fy då, för sådant aktar sig en man, som är född med geni.»    »Detta är verkligen till stor del också min filosofi. Jag förbehåller mig dock att få modifiera den något. Ärligheten uttalar sin åsigt be- stämdt: den bör ej visa sig fallen för att söka kryphål eller det laglösa skyddet i den fristad, som bygges upp af sofismer. Men blir den tvingad att afstå från sin idé, tvingad att för en eller annan orsak ingå på en annans, så har dock ärligheten en utväg qvar. Den har för sig ett af de gamles vishetsspråk: Ingen regel utan undantag! Och hvem rår sedan för att händelserna draga försorg om att undantag icke komma att fattas.»    »Herrn är född att göra lycka i verlden. Roligt höra en ung man, som filosoferar på det viset. Jaktlöjtnanten, den narren som tänkte bli min måg, har icke begrepp om sådan filosofi. Men jag supponerar att min sats ändå är den bästa, hvilket herrn nog skall inse med tiden . . . . Dock, för att nu icke tala om påfvens skägg, kunde man antaga någon viss fråga, såsom t. ex. lurendrejeriet.»    »Ja, den eller någon annan.»    »Skulle tro att herr Åke Hjelm har inskränkta åsigter i den saken. Och så till vida kan han ha rätt att, sedan man får införa nästan allting mot tull, blir förtjensten jemförelsevis obetydlig emot hvad den var i fordna dagar, när det stod till på annat sätt. Men, herr Holt, tro en er- faren man, tullkammaren tar ingen styfbarnslott i varan, och kan man emellanåt sticka den lotten i sin egen ficka, så smakar det skönt – sup- ponerar att man alltid är sig sjelf närmast.»    »Ingen regel utan undantag, herr Moss!» svarade Holt skrattande. »Men jag skulle nästan tro att undantagen äro få, då man ej tager sig sjelf främst i beräkningen.» 
 
 
 
 
 37    »De finnas dock!» genmälde Moss med en suck, egnad som ett slags skatt åt den menskliga svagheten. »Sådan herr Holt ser mig – jag tycks icke vara någon blödig man – är jag ändå svag för dotter min, Majken, mitt Majblomster, som jag kallar henne, eftersom hon icke blott är född i Maj, utan också är bästa blomman, som blommar mellan Svart­ skärsstranden och sjelfva residensstaden . . . . jag är, säger jag, så svag för henne, att jag mången gång mot mitt eget förnuft gett efter för hen- nes vilja.»    »Men ändå», inföll Holt, »får hon icke gifta sig efter sitt eget val, tycks det?»    »Jag vet icke om jag sagt att hon gjort något val. Men om än så vore, är det mitt fel det? Nej, det är hustru mins, och det felet har jag också förebrått henne alltsedan andra året af vårt giftermål.»    »Det är då ett långvarigt fel!»    »Ja, herre, och ett ohjelpligt: hon skulle ha födt mig en son, så hade Majken kunnat gifta sig efter sitt eget sinne. Nu måste jag ha en måg som går in i mina idéer . . . . Men stopp och belägg – der kommer vår man. Ge mig emellertid hand på, eftersom jag verkligen tycker om herrn, att herrn i de flesta vigtiga frågor inhemtar mina råd! Och tro nu, att hvad jag kan komma att ge med mig vid uppgörelsen, det gör jag för herr Holts skull!»    »Se här min hand, herr Moss! Det är en oerfaren ung mans hand, men den skall vara trofast. Kom dock alltid ihåg mitt valspråk: Ingen regel utan undantag!»    »Supponerar vi bli sams utan det valspråket . . . . Men glänta nu på dörren och bed fru Rasmusson å mina vägnar skicka oss ett par butel- jer af briggen Olgas madera – ty så pass har jag alltid tillåtet mig älska ryssen att, sedan hans fartyg förlist på våra skär, jag hållit till godo med hans vin.»    Middagsbordet hos herr Åke Hjelm stod dukadt, och den unga frun, i en smakfull, men enkel toilett, lade sista handen vid verket, då hennes man och de båda gästerna inträdde.    »Se här, min vän, får du göra bekantskap med herr Moss, hvars firma nu öfvergått i nya händer . . . . och här ser du min bolagsman, herr Wilhelm Holt. Vi längta alla att få klinga med dig på affärens af- slutande.» 
 
 
 
 
 38    »Supponerar», började Moss under artiga bugningar, »att det icke skall falla sig obehagligt för fru Hjelm att bli fru i skärgården, då man kan bo på ett så pass väl bebygdt ställe som Svartskär. Men med ännu större säkerhet supponerar jag att vi få gratulera oss till sällskapet. Min dotter Majken skall ofta komma och betyga sin vänskap, liksom jag är säker att herrskapet alla vilja göra mitt ringa hus den äran.»    Under den tid Moss talade, kan det sägas att Emilia hvarken såg eller hörde med mera än knappt hälften af sina sinnen. Hennes ögon, hennes instinkt blefvo fasttrollade vid herr Holt, som å sin sida i ett enda gnistrande ögonkast uppfattat den vackra qvinnan.    Emilia kände en hemlig bäfvan, en namnlös motbjudande känsla för den unge mannen; och då han med otvungen dristighet uttalade sin förhoppning att icke bli ett helt och hållet bortkastadt sällskap under de ensliga vinteraftnarne, svarade hon blott med en böjning på hufvu- det, hvaremot, så snart hon hemtat sig, hon med lätt behag förklarade herr Moss sitt nöje att finna ett kärt fruntimmersumgänge.    Man hade nu kommit till bords.    Med ledsnad såg Emilia att hennes man icke syntes rätt nöjd med det sätt, hvarpå hon bemötte Holt; och det oaktadt kunde hon ej under hela tiden, i trots af det våld hon sökte göra på sig, få någon makt öfver dessa intryck. Hon var och blef »knapp» mot den unge gästen.    Han deremot var idel artighet och uppmärksamhet, dock utan fjesk och efterhängsenhet. Hela hans väsende tycktes eftersträfva en viss grannlagenhet.    »Nå, mina herrar», sade värden, sedan han likväl förut i första skå- len bedt sina gäster vara välkomna, »låtom oss nu tömma ett glas först och främst för . . .»    »För frisk vind i rörelsen!» afbröt Moss något framfusigt.    »Nej, herr Moss, den skålen sätter jag i andra rummet. Första skålen bör egnas åt enigheten mellan bolagsmännen, ty på den grunden torde friskheten i rörelsen hvila säkrare än på någon annan.»    Skålen dracks med hurtighet, med undantag af Emilia, som knappt fick en droppe öfver läpparne.    Derefter sade Moss med en sidoblick på gunstlingen Holt: »Suppo- nerar, herr Hjelm – andras meningar i all ära – att en ständig enighet är någonting omöjligt, till och med om ett par qväkare skulle ingå bolag, sedan då annat folk.» 
 
 
 
 
 39    »Hvarför icke?» inföll Holt hastigt. »Enighet i beslut förutsätter icke alltid enighet i de tankar, som föregått. Man tager i betraktande ömsesidiga konsiderationer och gör framför allt afseende på firmans bästa.»    »Nej, framför allt på dess heder!» tillade Åke med eftertryck. »Ty efter min tanke går firmans heder framför dess bästa.»    »Nå, så låt oss nu dricka, go’ herrar, på både hennes heder och bästa!» utbrast Moss, ifrig att efter sina principer icke låta någonting bestämdt bli uttaladt.    Sedan denna skål med vederbörlig klang af glasen blifvit tömd, är- nade Åke, då man nu var vid sista rätten, proponera herr Moss’ en- skilta skål; men innan man hunnit dit, lemnades ett bref till herr Moss, hvilken, så fort han kastat ögonen på utanskriften, genast utan all cere- moni bröt förseglingen och läste ett par rader.    Mera läste han ej. Han stoppade brefvet hastigt i fickan, steg upp och visade ett ansigte bokstafligen öfvergjutet af blossande vrede.    Lyckligtvis sansade han sig nog mycket för att kunna frambära några ursäkter för sin oartighet. Angelägna affärer fingo bära skulden för det hastiga uppbrottet.    »Hur illa att vi icke i lugn kunde få tömma glaset för vår ärade före- trädare!» sade Åke med artighet.    »Har den saken att fordra, herr Hjelm! Nu vill jag göra herr Holt ett förslag. Går det i lås att återvända med mig – eller ha herrarne något enskilt att talas vid?»    »Jag måste i alla fall aflägsna mig!» inföll Holt. »Ännu är jag handels­ expedit för två månader; och då herr Hjelm enligt öfverenskommelse öfvertagit lagrets rangerande, så är jag ej behöflig förrän den förste September. Vi brefvexla i hvarje hänseende.»    »Såsom bolagsmän måste vi ovilkorligt hafva oss en brorskål i flyk- ten!» inföll Åke . . . . »Och så får jag lof att tala några ord med min nye bror, medan herr Moss går förut ned i båten.»    »Det går an!» svarade den sistnämde. »Jag måste ändå titta in till Rasmusson . . . . Och nu farväl, mitt herrskap! Ursäkta det hastiga ­uppbrottet! Vi träffas snart – mina fruntimmer skola komma med in- bjudning – och den förste September öppnar huset Hjelm & Holt sina affärer på Svartskär.» . . . . . . . . . . . .    »Tack, goda Emilia, för allt besvär du haft!» yttrade Åke, då han återkom från stranden. »Men, hvarför i all verlden var du så ovänligt 
 
 
 
 
 40 kall, ja verkligen oartig mot Holt – han är ju en ganska hygglig ung man?»    »Orsaken kan jag ej säga dig, Åke, efter jag ej sjelf vet den, men ett vet jag, och det är, att ifall jag sett mannen före er uppgörelse, skulle jag på mina knän tiggt dig att du aldrig tagit honom till din intressent. En aning, som du nog får se besannas, säger mig att häraf blir en olycka.»    »Så narraktig du nu är! Du må ej tro att det är så godt om intressen- ter med på en gång kapital och nyttiga relationer, hvad Holt förskaffat sig under sina resor som handelsexpedit. Ensam hade jag aldrig kunnat börja, utom i en så liten skala att det ej varit värdt dermed. Dessutom har jag gjort mig noggrant underrättad. Wilhelm Holt har ej minsta skugga på sitt rykte.»    »Nå, så låt oss ej tala derom! Emellertid inger han mig långt mera afsmak än sjelfva herr Moss, hvars ansigte blef riktigt rysligt, då han läste det der brefvet. Jag tyckte mig sjelf läsa ett vildt poem öfver en storm på hafvet, då jag såg honom.»    »Jag hörde på vägen ner till stranden att brefvet var ifrån hans ­hustru!» inföll Åke.    »Jaså», sade Emilia, »en hustrus bref kan framkalla sådana rörelser . . . . O, jag hade alltför rätt om skärgårdslifvet – till och med det hus- liga är ju på detta sätt silhouetten af den kalla granitklippa, på hvilken detta lif bortrullar.»    »Min bästa Emilia, låt oss icke åter komma in på det der kapitlet, som jag i morse tyckte du ämnade utstryka från så väl dina tankar som våra samtal, och låt framför allt det poem, som du sjelf så poetiskt ska- pade öfver herr Moss’ mörka ansigte, få läsas ensamt af den det rör – det lär bli nog det!»    »Förlåt mig, Åke – jag var på väg, icke att glömma mina löften, men att liksom litet lossa på det band, som jag knutit kring alla mina far­ hågor» . . . . . . . . . . .    Men vi lemna nu de nygifta, för att på andra ställen uppsöka de ­särskilta personer, som stå i förbindelse med gamla firmans repre­ sentant. 
 
 
 
 
 41 7. »Majblomstret» under skydd af kongl. maj:ts och kronans flagg.    Samma natt som herrar Moss och Holt för den enformiga stiltjens skull sökt en tillflyktsort på Rankholmen, syntes på annat håll, ett par mil norr ut derifrån, en större båt under sin återfärd från Norge girigt uppfånga de lätta vindfång, hvilka snarare smekte än fyllde segeln.    Den djupa tystnad, som rådde i naturen, icke afbruten ens af så mycket som en sjöfågels skri eller flaxande, den behagligt uppfriskade luften efter dagens hetta, det egna färgspelet, allt uppfattades med för- tjusning af ett ungt fruntimmer, som helt ogeneradt låg utsträckt på en stor packlår. Fötterna hvilade mot en potatissäck och hufvudet på en kudde, som gick så parallelt med relingen att den hvilande kunde hålla sina ögon oafbrutet fästade på sjön, hvilken erhöll en utomordentligt grann belysning genom det fosforiska sken, som i en lång linie, en rik- tig silfverflod, följde efter kölvattnet.    Ännu – det var något efter midnatt – låg skärgårdens sönderslitna klippkust med sina otaliga holmar och skär inbäddad i töcken; men dessa töcken voro ej tätare än att man kunde se de i sig sjelfva så in­ tressanta bergdaningarne i dunklet antaga ännu intressantare skapna- der, nästan hvar och en föremål för någon historia eller sägen.    »Jag kunde ligga här ett halft århundrade och njuta gudatillvaron af en sådan natt!» sade Maria Moss eller Majken, som hon benämdes af sin fader. Ty det var hon, köpmannens enda älskade barn, hans maj- blomster, som på eget bevåg gjorde hemresan, synbart obekymrad öfver det sätt, hvarpå denna hennes handling skulle upptagas.    Men det var icke blott fadren som gifvit henne ett smeknamn: hen- nes synnerligen gode vän, den gamle kapellpredikanten, hade begåfvat henne med ett annat, hvilket det påstods att hon ännu bättre uppbar. Han kallade henne nemligen aldrig annat än Sköldmön, och visst är att hade skön Majken lefvat på den tiden, då nordens qvinnor drogo ut i härnad, skulle hon minsann icke varit den sista att skära en lager, hvil- ken väl kunnat pryda det djerft tecknade hufvudet, den fria solbrynta pannan.    Sådan hon nu verkligen var, skulle säkert denna Svartskärsstrandens närvarande herrskarinna komma att förbrylla den nya. 
 
 
 
 
 42    Den adertonåriga Emilia, med sina feberaktiga känslor, sin lättret- liga stolthet och sin barnsliga, besvärande fruktan att icke rätt kunna ställa sig i sina nya förhållanden, utgjorde den skarpaste motsats till den tjugutvååriga tvärsäkra Majken, som rökte sin cigarr i kapp med kapellpredikanten, under det de vexelvis berättade sina historier, som obesväradt drack hvar främmande kapten till vid fadrens bord och som, utan att darra på handen, styrde sin båt i både dödsjö och storm, då hon var ute på jagt efter sjöfågel.    Hemma i huset rustade hon om med bodpojkarne, när lättja eller oordning förefanns inom deras gebit – ja, hon rustade om med sjelfva sin högtärade fader, då hans snikna fingrar väl med hastighet grepo »hittegodset», som de fattige strandboerna utbjödo, men hade svårt att släppa ifrån sig hvad utbjudaren skulle få i utbyte. Kortligen: Majken ansågs sällan för en ung flicka – hon var ett fruntimmer, såsom mången skämtande sade, »i sin fulla mannakraft.» Nog af . . . . hon var en modig, rask och frisinnad qvinna. Om hon derjemte egde några mil- dare och ljufvare känslor få vi snart se.    Nattens dunkel har hittills hindrat oss att närmare bemärka något af den yttre gestalt, hvars inre vi till en del sökt teckna.    Men nu börjar östern rodna. Och alltsom dimman lättar upp – vin- den har i dagningen sprungit om, spännande de fladdrande seglen – synas allt klarare och klarare framträda konturerna af hela skärbandet. Ögat häpnar. Man tyckte sig förut ha varit instängd inom en förtrollad bergsjö med vikingaborgar rundt omkring. Men hastigt – just som båten sticker ut genom den sista trånga passagen – öppnas en omätlig panorama. Solen uppstiger majestätiskt ur hafvet, öfver hvilket i det- samma framglänser en väg af flytande guld, genomflammad af pur­ purskenet kring alla de seglare, som nu synas korssa hvarandra i olika riktningar.    Men är det blott vattnet och fartygen som sålunda färgas – är det icke också den hurtiga Sköldmön, hvilken vaken drömmer sina dröm- mar med blicken fästad på den nya dagen?    Är hon skön hon, som kallas Majblomstret?    Icke alls. Blott i en fars och en älskares ögon syntes hon så. For- merna egde icke nog mjukhet, ansigtet icke nog rena och regelbundna drag, och det hela icke den tjusningskraft, som erfordras för att hän- föra blott sinnena. Men de hjertan, som hon en gång intagit, de älskade henne gränslöst. Ty hvad hon saknade såsom »skön» qvinna, det ersat- 
 
 
 
 
 43 tes af det egendomliga i hennes väsende, genom den lysande friskhet, som icke blott låg öfver hennes behagliga ansigte och hela yttre va- relse, utan äfven, i förening med de menniskovänligaste deltagande, stämplade hennes karakter, lif och verksamhet.    Hennes klädsel förrådde icke något vanligt koketteri. Den var ända- målsenlig efter årstiden. Hon nyttjade alltid uppstruket hår, hvilket var en motsats till det då rådande modet, om vintern en liten svart kas- torhatt, med en vajande fjäder, om sommaren en rund halmhatt med ett enkelt band. Sommar och vinter gick hon i en höghalsad klädning, röd eller brun. Denna klädning eller, rättare, rock, med knappar uppifrån hakan ned till foten, visade öfver bröstet, der knapparna voro öppna, ett litet broderadt lifstycke, genom hvars lätta snörning en hvit underkrage framstack.    Denna drägt, som gaf mera smärthet åt hennes medelstora växt, om- byttes aldrig utom vid de utomordentliga tillfällen, då hon, för att vinna någon fördel öfver fadern, utstyrde sig i en af dessa dyrbara drägter, som han förskref från både in- och utlandet . . . . . . . . . . . . . . . . . . ..........................................................................    Majken hade just nu rest sig upp och fattade den bredvid henne ­liggande kikaren för att göra sina observationer.    »Skulle mamsell inte krypa ned i plikten och ta sej en tupplur på morgonqvisten?» frågade skepparen, som nu tyckte sig kunna komma fram med en liten artighet.    »Nej, tack, min hederlige Ragnar! Jag har vakat mången natt ingen smula bättre än så här . . . . Men jag vet icke om det är solen som för- blindar mina ögon – jag tycker att der borta, i lä om Råholmen, en tre­ tungad flaggbit skymtar fram. Ja ja, den hvita hästen med sin ryttare far icke trognare hvar natt öfver den stora Orustheden än tulljakten och hennes herre fara öfver Skageraks egensinniga böljor. Supponerar, som pappa säger, vän Ragnar, att j icke behöfver oroa er?»    »Vete fan hvad han har för en kropp den karln», svarade skepparen, en äkta skärgårdskaxe af gamla rasen, »men det vet jag att han aldrig sofver med mer än ett fjerndels öga i sänder.»    »Han gör sin pligt – det är ingenting att säga om den saken.»    »Jo, dæveln gale i min syndiga talg, skulle jag inte vilja säga både ett och annat! Och jag tror inte att köpman Moss – söta far sjelf – har honom i så kärlig åtanke.» 
 
 
 
 
 44    »Hör på, Ragnar», yttrade Majken med det överlägsna lugnet hos en person, som ej låter föra sig bakom ljuset, »hvad är det här för be- synnerliga manövrer j tänker er till med? Jag ser era hemliga tecken till Börje.»    »Manöver – hvad skall det talet betyda . . . . må jag inte få manövrera skutan min, som jag vill! Om mamsell är så slug, så ser hon nock att vinden kastar om igen, och derföre tänker jag hålla opp mot Blåskär.»    »Det der, Ragnar, tjenar till ingenting! J vet ju att tulljakten är skar- pare seglare än er tunga makrillbåt. Det försprång, j har, blir snart minskadt.»    Ragnar såg bister, men obeslutsam ut; och de blickar, han riktade mot kronans flagg, visade nogsamt det hat, som hvarje dennas inne- hafvare inom tullväsendet alltid ådrager sig. »Vore det bara under hös- ten!» mumlade han, rifvande sig i hufvudet.    »Ja», återtog Majken, ledigt försättande sig in i sakernas gång, »vore det under hösten, då kunde j göra en hel hop saker. Men nu är det en klar sommarmorgon, och jag säger er, att om j lägger roret i lä med någon tanke på att vända mot Blåskär, så väcker j bestämdt misstankar, då j deremot, med någon besinning, på annat sätt kan komma till rätta. Men tiden är dyrbar: tag ert beslut – eljest är det ingen förhoppning.»    Skepparen blinkade nu åt andre man ombord, som ännu stod tve- hågsen med skotet till storseglet. »Börje du, du vet att vi inte ha annat än några lapprisaker om bord – men hvar skulle en ändå berga den strunten?»    »Inga omvägar!» inföll Majken. »Är det konjaksankare?»    »Fan vete hvad det är för slags ankare! Bara skickningar . . . . skam i all tjenstaktighet!»    »Ja, skam för er, Ragnar, att j drifver handel för lönkrogarna . . . . Men hör ett råd – haf klart att genast sänka dem, när vi nu stryka förbi Gastudden! Båten är då undangömd för en stund.»    »Hon är inte dum hon, mamsell, och jag kunde ha hittat på samma råd sjelf. Men innan jag kommit hit igen och tillbaka hem, har jag fått en ny visitation.»    »Derföre skall j icke hem och se’n tillbaks. J får ta upp dem, så snart jakten lemnat er.»    »Löst qvinnoprat! Hvem vet om hon icke blir liggande här på ­kryssning.»    »Åh nej – jag vill tjena er.» 
 
 
 
 
 45    »Nå, det låter höra sej. Tacksamheten skall inte fallera, om så bär till!»    »Hvad jag nu ärnar göra», svarade Majken rodnande, »det gör jag icke för tacksamhet. Men lofva mig på tro och heder, att j icke vidare säljer ut konjak på krogarna! Det är våra stränders olycka att folket fått smak på sådana tillhåll.»    »Fan far’ i mej, lofvar jag inte allt hvad hon vill, bara det går ge­ svindt . . . . ’Hållen’ blir en ann sak!» mumlade Ragnar mellan tän- derna.    »Nåväl . . . . Då jakten lagt till och visitation är skedd – hvarvid j, Ragnar, icke bör visa någon öfverdrifven tjenstaktighet, som kan väcka löjtnantens tanke på att j satt er i trygghet – skall jag be honom om att han för mig hem på jakten, som långt hastigare skaffar mig till Svartskär än om jag skulle bli qvar här och gå med er båt. Nå, när jak- ten lagt ifrån och kommit ur sigte, blir det er ensak att straxt få upp era ankare – och se’n kommer j helt prydligt och redan visiterad hem till er egen strand, medan jakten gått i andra riktningen.»    »Taladt med reson! Bara de fördömda ankrarne inte ville flyta! Men vi ha intet att välja på.»    Sänkningen egde genast rum medelst barlaststenarne, och ankrarne gingo till botten, utom en, i hvilken dock af fin instinkt styrde annan kurs.    Och icke lång stund efter det vattnet jemnat sig och båten skjutit framom udden, blef tulljakten fullt synlig. Omedelbart derpå hördes anropet.    »Hög tid!» utlät sig skepparen med ett kort skratt. »Men nu skall mamsell ändå vara så flitig och inte göra något oppehåll för sin del – sakerna skickar jag sedan af från mitt i qväll – för jag är djefligt orolig till sinnes innan jakten dragit åt Blåkulla och jag fått tag i ankarn, som reser sin väg allt hvad han hinner.»    Majken hörde ingenting vidare. Hennes ögon, liksom hennes klap- pande hjerta, följde den lätta tullbåtens alla rörelser, och ett glädtigt ­leende sväfvade på hennes läppar hvar gång den vajande flaggen sände henne en helsning.    Men nu blef hon varse den unge befälhafvaren sjelf, som stod på den upphöjda delen af det lilla däcket. Han viftade med hatten; och kika- ren, som han höll i handen, lät förstå att äfven han längesedan obser­ verat henne. Och nu kom han allt närmare. 
 
 
 
 
 46    Liknade väl den unge kustuppsyningsmannen den bild, som köp- man Moss för sin reskamrat, herr Holt, hade uppdragit? Det är icke troligt att många skulle på det porträttet ha känt igen honom.    Han var en hög, smärt ungersven. Men hans kropps smidighet gaf honom vid de flesta skiften i hans tröttsamma befattning många för­ delar. Och hans ansigte, just nu belyst af morgonsolen, de bruna korta lockarna, fläktande för vinden, och de skarpseende mörkblå ögonen, fortfarande riktade på Majken, syntes häntyda på en karakter, hvars kompass aldrig visar miste, utan styr kurs rakt på målet, gälde det än vinster eller förluster af högsta slag . . . .    Nu lågo båtarne sida vid sida.    »Nå, se herr löjtnanten», sade Ragnar med den behagliga frimodig- heten hos en skeppare, som lugnt kan se en tulltjensteman stiga om- bord, »herr löjtnanten är då alltid i sina göromål. Men den här gången skulle jag beklagat herr löjtnantens besvär, om det inte varit för mam- sell, som tröttnat opp vid den långsamma seglatsen på min skuta.»    Allt detta sades, medan löjtnant Guldbrandsson med ett raskt språng hoppade från jakten in på båten, der han helsade Majken genom blott en bugning och en blick, den senare likväl ganska talande – hvarefter han, jemte den af jaktkarlarne, som medföljt, började sin tjenstepligt.    Visitationen försiggick med så mycken grundlighet, att icke ens mamsell Majkens improviserade bädd på packlåren blef undantagen. Men naturligtvis var allt förgäfves, och en icke obetydlig missräkning syntes på jaktlöjtnantens ansigte. Ännu en gång såg han sig omkring med vaksamt undrande öga, medan skepparen och hans båtkarl ut- bytte en skadeglad blinkning.    »Det ligger något under det här!» tänkte unge Guldbrandsson för sig sjelf. Men hvad helst han än tänkte, fanns intet vidare att under- söka; och nu hade han frihet att förfoga sig till den plats, dit hans håg under hela tiden stått.    »Får jag den hedern, mamsell Majken, att föra med mig ett dyrba- rare gods än det jag räknat på? Mina vägar gå ändå så nära Svartskär, att det för mig icke kan anses som något hinder, och det blir alltid en eller halfannan timmas vinst.»    »Jag tackar!» svarade Majken småleende. »Jag hade just ämnat be om denna artighet och är färdig att embarkera med detsamma.»    Nu togs afsked mellan skepparen och hans passagerare. 
 
 
 
 
 47    »Farväl, min käre skeppar Ragnar – tack för god konvoj! Jag väntar sakerne i afton.»    »Skall ske, mamsell, och det blir allt på min partage som tacksam­ heten för den goda konvojen stannar. Må så väl! Min skuta skall ha henne i minne . . .»    Så bjöd jaktlöjtnanten handen åt sin hjertans kär, och i nästa ögon- blick stod hon på kronans däck.    Båtarne skildes åt; och sedan jaktkarlarne fått sina order, visade vär- den vägen till kajutan, dit han förklarade att kaffet snart skulle komma efter. 8. En frukost på tulljakten.    »O, min Gud, hvad jag längtat efter denna välsignade stund!» ut­ brast lifligt den unge befälhafvaren, i det han utan krus slog sina armar kring Majken och erhöll af henne tillbaka ett lika varmt famntag.    »Än jag då, min Gudmar! Har jag ej företagit denna dristiga återresa just för att finna tillfälle att få språka med dig – du fick ju brefvet, deri jag sade dig dessa ord: »Med nästa båt, som kommer!»    »Ja, och jag har ej heller legat ur sjön, sedan de orden lästes. Det var en lycksalig känsla att veta det min dårskap icke kom i strid med plig- ten. Jag kände mig frestad att resa hvarthän du än kallat mig.»    Ett ljuft och klart leende gaf ett nytt uttryck åt Majkens utseende. Det var kärlekens förklaring.    »Ack, min väna mö, skola vi då aldrig liksom i det sälla förflutna få öfverlemna oss åt hoppet om lyckan?»    »Se så, icke böra vi med klagomål förbittra denna från alla slags for- mer djerft röfvade timma! Pappa har visst envisa åsigter i denna fråga – du vet han har många kinkiga åsigter – men vi hafva också vår envis- het, och för min del hoppas jag på slutlig seger.»    »Hoppet är ljuft, men väntan lång och lifvet kort, min älskade, och jag ser alls ingen dager att segra i annan strid än möjligen i striden med mitt tålamod.»    »Vackert så! Hade du visat mera tålamod i början . . .»    »Tålamod, Majken? Du vill väl aldrig frångå din egen spegelblanka 
 
 
 
 
 48 karakter? Du må icke hafva velat att jag vid det der beslaget hos din far . . . .»    »Onödig förmodan! Jag menade blott att du vid den tiden icke skulle, emot mitt råd, hafva skyndat med ditt frieri . . . . Men låt oss nu endast tänka på kaffet och att arrangera oss på bästa sätt för vår sam- manvaro!»    »Du har rätt – men först måste du gifva mig ännu ett famntag och en kyss! Sedan vilja vi som goda barn ställa i ordning i lekhuset.»    »Hör på, Gudmar! Jag beviljar dig hvad du begär, men icke mer än denna kyss förrän vi taga afsked. Ser du», sade den nu helt qvinliga sköldmön rodnande, »jag har satt mig under kongl. maj:ts och kro- nans skydd, icke under min älskares – begriper du det?»    »Jag begriper dig nu som alltid, och jag går in på allt, med ett enda förbehåll, nemligen att vi i god tid börja taga afsked!»    »Få se om jag, när det hinner så långt, ej glömt något här nere. Du finner väl att, så fort vi frukosterat, jag måste vistas på däck – hvad skulle eljest jaktkarlarne få att berätta!»    »Ack och ve öfver den usla konvenansen, som sträcker sig till och med ut i nakna skärgården på en stackars tulljakt med en allmänhet af endast två personer! Men pass åt sorgen! Skam för den, som klagar midt uppe i himmelriket . . . . Se här mina tillgångar.»    Och den unge jaktlöjtnanten slog upp tvänne skåp, der koppar, glas, socker, skorpor, vin m. m. helt trefligt gjorde les honneurs för en un- derafdelning af lybsk skinka, gåsbröst, smör, bröd, ost och porter.    »Ack, så slarfvigt alltsammans det här är!» sade Majken, i det hon ryckte till sig en servet, den de hjelptes åt att utbreda på bordet mellan de små sofforna.    »Nej, hvad säger du – slarfvigt? Jag tycker, min själ, att vi gjort vår sak förträffligt, både jag och Lommen . . . . Min andre jaktkarl har ny- ligen fått detta hedersnamn för sin färdighet att härma lommen, som icke sjelf vet huru misstänkt hans renommé är.»    »Den olyckan delar han med mången bättre fågel än han . . . Men vet du, Gudmar, nu tycker jag att din egen Lom – har han icke ännu ett hedersnamn i sin titel af håttespelman*) – borde vara här med kaffe­ *) Håttemännen – i allmänhet kända som ett slags virtuoser på fiol, hemtas långväga ifrån till bröllop och andra högtidligheter. Södra Bohuslän lånar gerna dessa sina nord- liga grannars talang. De föra fiolen med sig äfven på sjön. (Holmberg, Bohusläns Hist. och Beskr.) 
 
 
 
 
 49 brickan. Ack, så mången gång jag i framtiden skall stå i den här lilla ­kajutan och ställa i ordning åt oss!»    »Nej, älskade, det här är på långt när icke godt nog åt dig! Jag blir säkert kontrollör om ett par år – det kan anstå dig – och sedan blir det fru tullförvalterskan och sedan . . . . Men der ha vi nu kocken med kaffet.»    Lommen – ursprungligen Sven Dillhufvud från Håttebygden – var för sin skicklighet på fiol (»fela») en erkänd celebritet, ett slags bard till både lands och sjös, i öfrigt en treflig, kortväxt och frispråkig yng- ling med ljust hängande hår, ständigt leende läppar och gesvindta vändningar. Sin förmans favorit och en stor beundrare af denne, stod Lommen nu som ett tändt ljus med brickan i dörren.    »Välkommen erbödigst till vårt, mamsell Majken – stor heder för löjtnanten och flaggen! Jag hoppas hon tycker här ser hemålt*) ut, och inte skall kaffet skämma bort det andra. Jag skall förtala mamsell Maj- ken att jag var kajutvakt innan jag steg i tjensten; men från första bör- jan var jag blott och bart speleman – nå, det duger nog det.»    »Det är icke att tvifla på Sven Dillhufvuds fullkomligheter och ta- langer», svarade Majken, som förstod sig på sitt folk, »och jag är säker att det just är han som gör allt så hemålt åt löjtnanten.»    »Tack för ordet, mamsell – det skall allt blåsa många väder innan det kommer i glömmeboka . . . . Är det annars något som löjtnanten be­faller?»    »Ingenting, utom att du lägger i ordning min stora kappa deruppe. Det börjar blåsa, och mamsell Majken går upp så snart vi frukosterat.»    Och nu, sedan Majken afkastat sin hatt och slätat sitt hår – hvilket var alltför ljuft för Gudmar att åse – satte sig de båda lycksaliga men- niskorna på hvar sin sida om bordet; och under det de emellanåt med glänsande ögon betraktade hvarandra, åto och drucko de så raskt som om kärlekens svärmeri varit för dem icke en promenad i månsken, utan en promenad för lifvet, der man lär sig känna att kroppen behöfver sin fulla del för att bära upp själen.    Något, förstås, talades också – och det samtal, som egde rum vid frukostens slut, glömde aldrig Gudmar. Hur mången enslig morgon- och aftonstund utgjorde ej det hans tankars trogna sällskap! *) H e m å l t: hemtrefligt. 
 
 
 
 
 50    »Det var visst något enskilt med den här missräkningen i morse, min väna mö?» (Gudmars älsklingsuttryck).    »Hvad hör jag – gjorde du någon missräkning du?»    »Icke jag, men säkerligen tullkammarn. Och vet du, om jag känner mig rätt, så kommer jag att blifva topp rasande, när du lemnat mig, ty Ragnar från Nidön, den högmögende smugglarpatronen, vill jag dö på, hade konjak från Norge.»    »Nåväl, Gudmar – skulle du önskat att taga kontraband på samma gång som du tog din trolofvade?»    »Ack, så väl du kan din bibel! Varer kloke såsom ormar och men- löse som dufvor . . . . med det sista ordet vet du att du lockar mig ett godt stycke väg. Men tyvärr är pligten pligt, och om jag hade den ring- aste hum om hvar jag skulle söka, så vände jag på stund.»    »Derföre får du ingenting veta.»    »Har du, älskade, din hand med?»    »Ännu, min Gudmar, äro vi icke så ett, att du billigtvis kan fordra det jag skall egna flaggen samma vördnad som du. Dessutom skulle jag förr – det säger jag dig i förtroende, min tillkommande herre och man – ha försvarat de der eländiga ankrarne mot hela verldens jaktlöjtnan- ter, än jag tillåtit att den person, som jag just genom min egen närvaro blottställde, skulle få plikta för sin tjenstaktighet att taga mig ombord.»    »Akta dig, älskade» – Gudmar såg åt dörren – »akta dig att glömma hvar du är! Jag är icke ensam, och nu vill jag ingenting veta, om du också tänkte tala. Men det skulle gripa mig genom märg och ben, om jag hade ett tjenstefel att förebrå mig.»    »Jag fruktar, Gudmar – detta säger jag oss emellan såsom en själ, hvilken i verkligheten är ett med dig – jag fruktar att dina grundsatser äro för stränga och att du, då du mera hårdnat till i tjensten, kommer att drifva ditt nit längre än du stundom behöfver. Om man vill veta an- talet af en kustuppsyningsmans fiender, kan man gå till stranden och räkna sandkornen. Häraf följer, min Gudmar, att kustuppsyningsman- nen måste tänka äfven såsom enskilt menniska.»    »Säg så godt som sjelfvisk menniska, ty du menar ändå att han bör tänka på sig sjelf, och det är fegt. Må Herren icke låta mig se solen gå upp den dag jag tvekade emellan min skyldighet såsom innehafvare af en kronan tillhörig makt och min tanke såsom enskilt menniska!»    »Än om ditt samvete hade ett ord att tala med dig? Du är, Gud vare lof, en man som vet hvad samvete vill säga.» 
 
 
 
 
 51    »Just derföre, dyra Majken, är och blir jag utan tvekan. Rörer mig någon sak utom tjensten, då må jag betänka mig på bästa utvägen; men såsom bevarare af den flaggbit, mig blifvit anförtrodd, är jag blott ­lagens verktyg.»    »Det vill säga att du i den egenskapen icke alls är menniska?»    »Nej, jag är blott och bart en representerande princip af den fast- stälda ordningen. Det är icke mitt fel om den väcker misshag – jag ­utöfvar den hvar och när jag måste göra det.»    »O, du käre vän, må Gud tillstädja att du ej kommer i alltför svår belägenhet!»    (Blef denna ömma bön hörd? Framtiden får förtälja derom.)    »Huru som helst, du ädla förebedjerska, skall jag just genom dessa åsigter berga min samvetsfrid – och härmed är allt sagt.»    »Jag tycker, min Gudmar, att det är öfverdåd i det talet. Kan ej sam- vetet höja sin röst, der pligten talar?»    »Det förnekar jag ej – såsom jag redan erkänt – i enskilta fall. Gud bevare mig från att anse mig ofelbar i en del ömtåliga frågor! Men der­ emot förnekar jag bestämdt, och den åsigten tänker jag behålla hela min lefnad, att samvetet kan komma i strid med de pligter, som vi upp- fylla, icke genom fri vilja, utan såsom verktyg.»    »Akta dig, Gudmar! Vill du erkänna dig sjelf som blott och bart en paragraf i tullstadgarne?»    »Riktigt: en lefvande paragraf, som dertill icke eger ens den frihet, som finnes vid andra lagparagrafer, nemligen att de kunna tydas på flera sätt . . . . Men detta ämne jagar slutligen bort det glada leendet på dina läppar och den ljufva blicken i dina ögon, min älskade Majken!»    »Åh nej», svarade hon, och den friska hjerteklangen i hennes röst tillförsäkrade älskaren att hennes sinnesjemnhet ej blifvit störd, »åh nej, vi ha ju ofta fört lika allvarsamma samtal. Du och jag skulle ej kunna härda ut med den romaneska kärleken, der man talar och lefver på blott känslor och sålunda uppdrifver dem till ett sjukligt pjunk, hvilket är motbjudande för förnuftet. Men medan vi tala om känslor – jag tager dem nu, förstås, i en annan mening – äro också de bannlysta från den lefvande lagen?»    »Nej, min egen vän, känslorna äro någonting helt annat. Jag skulle i vissa fall kunna lida alldeles förskräckligt vid tanken på att uppfylla en svår skyldighet, men sedan jag fullgjort den, skulle jag ej hafva något att förebrå mig.» 
 
 
 
 
 52    »Låt oss då lemna detta ämne, som du sade, och i stället tänka på hvad pappa skall säga om min oväntade hemkomst, och låt oss be- stämma huruvida du bör gå i land.»    »Den saken är redan bestämd på förhand. Så fort du sjelf, min väna mö, satt foten på bryggan, vänder jakten sin kosa åt annat håll. Jag har många jern i elden.»    »Gudmar – jag kan ju vara trygg i ett fall, eljest skulle jag riktigt oroas.»    »Var stormlugn, min älskade! Jag har en gång gjort min pligt på skeppar Ragnars skuta, och hvad jag under vårt samtal gissat mig till, har befälhafvaren på tulljakten ingenting att göra med. Men jag träffar väl den gynnarn en annan gång, och då . . .»    »Då skänker jag dig honom som en verklig vängåfva!» svarade Maj- ken skrattande . . . . »Och låt mig nu veta litet nytt i afseende på pappas affärer rörande Svartskär. Månne det blir riktigt hederliga karlar som öfvertaga handeln? Det är en vigtig plats för rörelsen, och den blir ännu vigtigare ur moralisk synpunkt, om vissa olater, som nu gudnås finnas, blifva undanröjda. Strandsittaren, liksom öboerna, må köpa sitt bränvin för att föra hem, men aldrig förtära det eller bjuda andra på stället.»    »Sådant vore mer än önskligt. Det förljudes att herr Hjelm, som i går middag med sin unga hustru kom till fiskläget, skall vara en ut- märkt hederlig och rättänkande man, hvilken troligtvis aldrig nedsät- ter firmans värdighet genom att sälja bränvinet annorlunda än i större partier. Vid fiskbyten finnas nog lika angelägna produkter att taga. Hvad beträffar den andre af herrarne, vet jag ingenting annat om honom än att han också i går ankom. Han reste direkte till Svartskär, och på eftermiddagen foro din far och han tillsammans nedåt fiskläget, der de troligen ännu uppehålla sig.»    »Nå, det var goda nyheter. Vi få således snart flyttning. Och ehuru jag kommer att erfara en bitter saknad vid skilsmässan från kapellgår- den och allt hvad den för mitt hjerta innebär kärt och ljuft, äfvensom från dessa fattiga stränder och alla mina dyrbara klippor med lefvande och dödt, så har jag ändå en förhoppning att denna flyttning blir det bästa för oss två. Pappa skils så omärkligt från sina gamla inbitna vanor och följaktligen från de antipatier, som sammanhänga med dem. Dessutom ställer jag mig på resande fot, och jaktlöjtnanten har göro- mål öfverallt. Men ett ord: Kommer du till kapellgården i afton? Jag 
 
 
 
 
 53 skulle ock vilja dit; det är så längesedan jag fick skratta med farbror och gråta med Thorborg öfver alla de vådor och ondskefulla snaror, som fienden utlägger för unga jaktlöjtnanten.»    »Ja, Gud hjelpe mig,» sade Gudmar leende, »om jag till hustru finge ett sådant litet älskligt pjåk som syster min! I går gret hon öfver far, som är så litet presterlig för att vara prest. I morgon blir det öfver mig och min olyckliga oförmåga att ej kunna se åt höger, då jag borde se åt venster, hvarigenom för mången stackare sorger kunde undvikas. Och om söndagen slutligen gråter hon öfver hela strandlagets, item öarnes synd, flärd och benägenhet till alla onda lustar.»    »Ack,» sade Majken, »hon är ett litet helgon – under gamla tider hade hon blifvit kanoniserad . . . Men nu på däck! Tag med dig ett par goda cigarrer!»    »Straxt, min mö, bara jag fått fram den här buteljen ur skåpet. Det är minst tjugu års gammal malaga.»    »Låt den vara, du, tills någon eftermiddag under bättre tider! Skola vi ha ett glas till desert, så tycker jag på förmiddagen bättre om ma- dera. Har du det?»    »Extra, min förtjusande kamrat – du kan då vara allting du lilla sat­ qvinna!»    »Jag är som jag är!» sade Majken, i det hon småsjungande gick upp.    Och nu slog löjtnanten dörrarne på vid gafvel och ropade sin håtte- Lom.    »Tag bort allt det här – buteljerna med – och gör er en glad stund . . . Ingenting i kikarn?»    »Nej, herr löjtnant! Då en på morgonen börjat med narrverk . . .»    »Hvad nu din näsvisa gök,» utbrast löjtnanten förargad – det var hans egen inre förargelse som spökade i hans hufvud – »hvad är det du menar?»    »Jesses, att löjtnanten kan vara så ond till humörs i dag, det var då riktigt skräckeligt!»    »Jag vill veta», sade Gudmar med mera beherrskning, »hvad du me- nade med narrverket?»    »Nå, det kan jag säga regalt, för det är med tankar och funderingar som med strängarna på min fela: de låter, der jag stryker på dem. Nu är det så att Storke-Pelle, som är gammal och klok, ofta stryker på mej, som om jag vore hans fela, och då rår jag inte för om jag låter på den ton, som han slår till.» 
 
 
 
 
 54    »Nå, hvad var det för en ton han slagit an?»    »Jo, för att nu säga det på riktigt ordspråk, så ville han sätta mej i hufvudet att han kunde sätta sej på att Ragnar från Nidön sänkt kon- jaken, och derföre tänkte han . . .»    »Jag vill sätta både Storke-Pelle och dig på landbacken och skaffa mig en besättning, som håller inne med gissningar och tankar, tills man blir tillfrågad.»    Och härmed gick den unge förmannen häftigt uppför trappan.    »Kors i herrans namn, hvad kan löjtnanten ha fått i hufvudet nu på morgonstund? I dag tänkte jag vi riktigt skulle ha solskensväder! Jag tillärnade mej att så fint varsko’n, ifall han varit sint att göra ny visita- tion. Det var väl någon fnurr på kärlekstrån, kan jag tänka. Men gör kärleken folk så argsinta, så är det bäst jag håller mej till min fela i stäl- let för något qvinfolkshjerta . . . Låt se nu hvad de lemnat? Den ene porterbuteljen är inte något att dela på: den kan jag så godt tömma med detsamma. Jag vet inte om Storke-Pelle tycker något vidare om edamer-ost – hocket som helst, kan jag gerna taga mej ett gröpande på portern. Kaffe och sådant slarf förstår han sej då alls inte på – han har inte någon finhet i oppfostringen – derföre må jag i all rolighet dricka en kopp apart i förväg.»    Det är osäkert huru långt den glade håtte-pilten skulle ha framskri- dit i sina åsigter angående Storke-Pelles oförmåga att uppskatta fru- kostlemningarne, ifall han ej hastigt blifvit ryckt ur sina idéförbindel- ser af en sträf röst, som uppifrån ropade:    »Sven Dillhufvud, om du inte vill att jag skall värma opp ditt eget hufvud, så packa dej opp och förstör inte gudsgåfvorna ensam!»    »Så j talar! Det skulle jag visst våga mej till – men löjtnanten befallde mej att jag måtte städa väl bort alltsammans här nere.» 9. Hemmet på Svartskär.    Bottnafjorden, som sköljer södra stranden af Qville härad, utgör – jemte den långa Sotefjorden, med hvilken den sammanhänger – hvarje sjömans skräck och anses, i följd af sina otaliga undervattensskär, 
 
 
 
 
 55 såsom den farligaste passage i hela vestra skärgården, denna labyrint af svåra passager.    Under sydvestlig storm kan man här få se en anblick, som torde vara svår att förgäta. Man färdas mellan gungande murar, sträckta mot skyn, men bakom och rundt omkring dessa murar höres ett starkare dån än från dem, som äro klädda med kanoner. Och huru ovaraktiga äro de ej! Djupt underminerade störta de undan och visa denna omät- liga graf, som aldrig blir full och der bränningens hvita vattenpelare är det flyktiga, det enda monumentet öfver de döde dernere – en graf­ plats, omkring hvilken endast sjötången strör sin fattiga blomma och ingen annan än sjöfågeln höjer sin sorgliga klagan.    Men det är ej nu den tiden, då de sydvestliga stormarna egentligen härja. Man njuter för närvarande af den på dessa trakter så korta som- maren, och vi se nu i den solbelysta morgonen en stor och verkligen vacker manbygnad jemte en lång rad sjöbodar och magasiner ståtligt höja sig på en af Bottnafjordens kala uddar.    Detta är Svartskär, den handelsplats, som eges af herr Moss. Det är här som huset Hjelm & Holt den 1 September skall börja sina affärer. Det är här som Emilia skall lefva för att göra sig hemmastadd i lifvets allvar och fröjder. Denna verkliga »vattenöcken» torde nog stundom förskräcka henne. Och intet grannskap, med undantag af ett par ­fiskar­stugor, finnes närmare än på en half fjerdingsvägs afstånd inåt fasta landet, der det första man träffar är kapellgården, liggande på samma udde*).    Under högsommaren är rörelsen, särdeles tidigare på morgonen, icke så liflig som under de öfriga årstiderna. Också var det nu på en ovanligt lugn morgon som husets värdinna, fru Moss, i sin ensamhet beslutat att företaga någonting riktigt ovanligt. Hon hade nemligen för afsigt att under sin mans frånvaro göra ett morgonbesök i kapell- gården och helsa på sin älskling, »kapellets helgon», den tänkande, ­ödmjuka och gullgoda Thorborg, pastor Guldbrandssons dotter, och, såsom vi veta, jaktlöjtnantens syster.    Denna handling, hur enkel den än kan synas, vittnade dock om ett verkligt hjeltemod hos fru Beate-Marie Moss. Ty allsedan unga Guld- brandsson fick det afgjorda afslaget på sitt frieri, hade en stark spän- ning egt rum mellan de båda förut så förtroliga husen eller, rättare *) Qville härad eger icke något kapell, men vi ha lånat denna fläck för vårt. 
 
 
 
 
 56 sagdt, emellan herr Moss och kapellpredikanten; och ehuru bägge två kände en stark saknad, hade de dock icke råkats på flere månader.    Nu hade visserligen icke Moss förbjudit sin hustru att besöka ka- pellgården, men han skulle icke ha trott sina egna ögon, om han fått se sin kära trogna korsdrageska – han älskade henne i alla fall mycket på sitt sätt – göra en så betydlig demonstration på egen hand.    Sanningen att säga: det låg ej heller i fru Beate-Maries karakter att gå utom ordningen för den väg, som mannens vilja hade utstakat. Men undantagsvis kunde också hon ha en egen vilja, och när sådant var för­ hållandet, verkställde hon äfven hvad hon beslutat.    Der stod hon nu på förstugubron, en medelålders fru, med sitt bleka vackra ansigte till hälften gömdt under en stor gul nankins-»kråka» och utdelade de sista orderna åt huspigan.    Men hon hann ej denna gång till kapellgården, ty just då hon kom- mit ett stycke från byggningen bortåt krökningen af strandbugten, varseblef hon en syn, som fastnaglade henne på stället.    »Hvad i herrans namn betyder det här?» frågade hon sig helt högt. Hon gnuggade sina ögon . . . Ja, det var verkligen tulljakten, som med en behaglig rörelse svajade upp och lade sig vid bryggan. Men var väl det allt? Hvem stod på däcket och viftade? Det var ju Majken – Maj- ken, som borde vara i Norge, i skydd för Gudmar, och som det oak- tadt nu kom på hans egen båt.    Blef hon väl glad den stackars frun? Hon älskade sin dotter så varmt, så varmt, men ändå nästan stelnade blodet kring hennes hjerta.    I Majkens barndom brukade fadren, då han aflägsnade sig, alltid yttra: »Beate-Marie, jag säger dig, låt mig finna flickan, när jag åter- kommer!» Men nu var just knuten att han icke ville finna henne, och huru den goda frun för detta brydsamma fall skulle ställa sig, kunde hon i sin ängslan icke utreda.    Promenaden till kapellgården gick genast i qvaf; och ställande vägen ned till bryggan, kände hon endast ögonblickets lycka, då hon slöt dottren, som redan sprungit i land, intill sitt varma modershjerta.    »Så, mamma lilla», utropade Majken med tröstrik glädtighet, »jag ser nog hur det är, men var icke bekymrad! Jag skall nog manövrera pappas dåliga lynne tills vi komma på hjelplig ankargrund . . . . Se, Gudmar väntar att få helsa på mamma – han reser i ögonblicket.»    Gudmar var också fru Beate-Maries älskling. Under de många år ­familjerna på Svartskär och kapellgården varit grannar, hade alltid 
 
 
 
 
 57 Gudmar under sina årliga besök i hemmet genom osökt hjertlig upp- märksamhet dragit hennes hjerta till sig. Men nu var det ej annat än oro och vånda.    »Käraste Gudmar, du får icke tillräkna mig, om Svartskärsstranden nu syns dig ogästvänlig! Jag törs icke uppehålla dig; och jag får dess­ utom veta allt af Majken. Jag vill dock nämna för dig att jag just nu är­ nade mig bort till ert för att helsa på Thorborg. Det var väl Guds vilja att det icke skulle ske.»    »Tack för det, kära tant! I morgon, eller kanske redan i afton, far jag hemåt, och det skall glädja både far och Thorborg, det vet jag, att få höra det tant haft en så vänlig och kraftfull tanke.»    »Troligen kommer också jag», sade Majken, »till kapellgården i morgon. Jag måste väl efter min hemkomst få se om mina gamla vän- ner . . . . Emellertid farväl, herr löjtnant! Tack för vår glada samman- varo!»    De skildes med ett trofast handslag, och jaktlöjtnantens ögon sände så strålande blickar efter »den väna mön», att det nogsamt syntes att »afskedet» icke skett i »sista ögonblicket».    Nu var tulljakten redan långt borta. Och sedan fru Beate-Marie, för att lugna sina upprörda sinnen, tagit det partiet att sända rapport till sin man om morgonens tilldragelse, gick hon in till dottern för att ­afhöra hennes förklaring.    Majken bebodde tvänne vid husets ena hörn belägna rum, hvilka ­utgjorde hennes helt och hållet enskilda gebit. Man hade härifrån en vidsträckt utsigt åt olika sidor. Det yttre rummet, som låg åt sjelfva fjorden, var hennes förmak, der alla väggarna voro beklädda med sjö- stycken och finare fiskredskap. I hörnen funnos hyllor med sällsynta snäckor och allehanda sjödjur. Från taket, som var höghvälft och i lik- het med väggarne måladt ljust blått såsom himlahvalfvet, nedhängde ingen krona, men deremot modellerna till tre af fadrens fartyg, tvänne briggar och en skonert, jemte ett helt dussin av Majken sjelf skjutna och uppstoppade sjöfåglar, hvilkas vingar under aftonskymningarne emellan de små hvita seglen kastade sina dunkla skuggor mot det ljusa taket.    Möblerna i detta Majkens sällskapsrum bestodo af flera kinesiska 
 
 
 
 
 58 bord fyllda med kinesiska porsliner i alla former samt stolar och soffa med gammaldags bildsniderier och öfverdrag af gult och blått blom- meradt siden, gammalt smugelgods. Golfvet hade nu under sommaren en indisk rörmatta, äfven prydd med fåglar, dock så olika takets att de tycktes böra ha sällskap af att blott betrakta hvarandra.    Några allmännare fruntimmersarbeten syntes icke till. Men ett half­ färdigt fisknät, uppkastadt på en valnötsbyrå, samt ett långt bord under ena fönstret, fyldt med diverse böcker, mest i trädgårdsskötseln, små fröpåsar och en mängd i krukor inslagna blomsteraflägg, vittnade tillräckligt om de sysselsättningar, som företrädesvis älskades af Maj- ken.    Hennes sängkammare, det inre rummet, var långt enklare. Utom några nödvändiga möbler, innehöll den tvänne höga skåp. Det ena för- varade hennes öfriga lilla boksamling, jemte en hop lådor uppfyllda med fadrens kostbarare presenter, det andra ett eget slags garderob, nemligen diverse af henne sjelf förfärdigade persedlar, ämnade till ­gåfvor åt de förlista sjömän, som alla år besökte stranden. Rummet egde också en spegel i siratlig ebenholzram . . . . Men Majken hade tvänne andra speglar, som hon mera älskade: den blanka hafsytan och sin älskares ögon.    Då modren inträdde, stod Majken vid det omnämda långa bordet i yttre rummet och såg genom en tub, som der hade sin vanliga plats. Tulljaktens sista skymt var nemligen ännu icke uppfångad.    »Nå, kära lilla älskade Majken, nu kan du hafva sett nog af den synen. Kom nu och gif mig ett klokt ord angående denna oförklarliga händelse!»    »Straxt, mamma – i ögonblicket . . . . vänta lilla mamma! Genast . . . så ja . . . Straxt, straxt!»    Och nu vände hon sig om, gick leende emot modren och kysste båda hennes händer med en behaglig och öm hängifvenhet.    »Ja, nog kan du göra med mig hvad du vill, stygga barn . . . . men pappa . . . . Jag har redan afsändt bud till honom.»    »Det kunde jag tro och ville icke be mamma låta det vara. Men då jag blir hustru, tänker jag aldrig taga saken så som mamma.»    »Det kan ingen veta hur man kommer att taga de der sakerna, innan man hinner så långt. Husfriden är hufvudvilkoret för min trefnad, och den får hvarje hustru – om hon vill hafva någon trefnad – skapa sig både af och efter de omständigheter, som hon har att göra med.» 
 
 
 
 
 59    »Ja ja, mamma lilla, vi tala aldrig om det! Mamma är blott för mycket exemplarisk. Om pappa ifrån början mött något motstånd, hade han troligen aldrig, tänker jag, blifvit så sträng herre i sitt hus.»    »Då tänker du mycket galet, mitt barn! Hvad du kallar stränghet är såsom ett morgondagg emot hvad som synbarligen skulle blifvit, ifall han från början mött motstånd i stället för eftergifvenhet. Det är ingen barnlek att stå vid sidan af en menniska, som aldrig lagt sig vinning om att styra sinnet, utom då han sjelf behöft det. Och tro mig, du min Majken, att i min ställning, har mitt sätt varit godt. Det har icke här- flutit af svaghet, utan af förnuft; och när jag funnit nödigt, har äfven jag haft ögonblick, som visat att du icke fått din kraftfulla natur af pappa ensam.»    »Det vet jag ganska väl, mamma . . . Men låt mig nu få fråga litet efter hvarjehanda.»    »Du, min vän? Nej, först måste du allt vackert svara på mina frågor . . . . Huru har du kommit att så oförmodadt fara hem, och huru kom du på tulljakten?»    »Jag kunde sammansätta en historia för mamma med så många san- nolikheter som helst – sådana finnas alltid till hands för dem som söka – men jag föraktar onödiga undanflykter. Derföre är hvad jag har att säga, sagdt i få ord. Jag ville hem, emedan jag icke blott längtade efter mamma och det här lilla boet, utan jag brann ock af längtan att få ut- byta en förtrolig stund med min trolofvade – ty hans är jag, om jag också aldrig blefve hans hustru. Lätt nog träffade jag en båt härifrån trakten. Jag hade på förhand skrifvit till Gudmar. Jaktlöjtnanten är ju jemt på spår efter visitationer, och sålunda kom han äfven till skeppar Ragnars skuta. Det sista – att jag gått öfver till tulljakten – såg mamma sjelf.»    »Det der var visst snart berättadt, mitt barn, och jag kan fatta styr- kan af de känslor, som styrde dig – äfvensom att du med din karakter utan fara kunde göra hvad som eljest visst icke var passande – men pappa bryr sig ej om att inse hvarken det ena eller det andra.»    »Stor sak i hvad som kommer efter hufvudsaken, och den var att möta Gudmar. Denna sammanvaro har icke endast fröjdat våra hjer- tan, den har också styrkt vår kraft och vårt tålamod. Jag känner mig nu i stånd att möta pappa i hvilken sinnesstämning han helst önskar mig. Är han stadd i berserkargång, så skall jag vara ödmjuk som en bot­ görerska. Svär han på att jag kommer att gå som jungfru intill min död, 
 
 
 
 
 60 hellre än att få min hjertans kär, à la bonne heure, så säger jag icke nej: vi hafva det rätt bra – små äfventyr och lite krångel äro en fin krydda på kärleken. Skulle pappa slutligen taga på sig sin stora högtids-min och moralisera, då blir jag rörd, omfamnar honom, ber om förlåtelse för mitt fel och – felar på nytt, när det härnäst bär till.»    »Gud välsigne ditt modiga hjerta! Men blir du aldrig rädd?»    »Nej, vet mamma, det är en känsla som jag ej är mycke bekant med . . . . Och låt nu mig göra ett par frågor i min tur! Har lotsfar från ­Ufklippan varit här, och pysslade mamma väl om honom? Han är min älskling, liksom jag är hans, och aldrig sågo skärgårdens bränningar säkrare styrman. Med honom till lots skulle jag kunna fara lugn genom sjelfva rännan mellan Pater-noster-skären.»    »Gubben är präktig, och jag har nog i ditt ställe sett honom till godo.»    »Tack, tack för det! Sedan skulle jag vilja veta hvad som förefallit i huset. Har icke en af de tilltänkta kompanjonerna varit här?»    »Jo, du, och han kommer nog tillbaka med pappa, som syns ha fat- tat ett särdeles behag för honom.»    »Åh, då vet jag allt hvad jag behöfver veta . . . Och nu skall jag ej hindra mamma. Vi träffas, sedan jag sett öfver mina rum och gjort en sväng ner till mina blomsterrabatter. Det sista blir att tänka på stor paryr för pappas emottagande.» 10. »Menniskan spår, och Gud rår.»    Qvinnan är känd såsom den både till tankar och handlingar flykti- gare hälften af menniskoslägtet. Men denna sats tycks icke hvila på säkrare grund än så många andra, hvilka, om de undergingo pröfning, torde befinnas ungefär lika säkra som korthuset, hvilket försvinner, då det blåses på. Den så kallade starkare hälften af slägtet torde vara un- derkastad ombytlighetens tyranni i en minst lika hög grad, hvad både beslut och handling vidkommer – och ett exempel härpå åtager sig sjelfva köpman Moss att lemna.    Hvem, om icke han, ansågs fast i sina meningar?    Likväl hade den grymma vreden öfver Majkens oförberedda hem- 
 
 
 
 
 61 komst under jaktlöjtnantens konvoj – just den notis, som han erhöll genom brefvet vid middagsbordet hos Hjelms – helt och hållet bort- blåst, då han efter halfannan timmas frisk seglats nalkades Svartskär.    Saken var den, att han under öfverfarten haft ett ännu mera tillfreds- ställande samtal med sin ene efterträdare. Och ehuru naturligtvis ­ingenting direkt blifvit sagdt, var det dock klart att det behag, som den gamle affärsmannen från början fattat för den unge (i hvilken han tyckte sig få uppamma en lärjunge af sina egna teorier), skulle kunna föra till de mest förtroliga förhållanden.    Under dylika omständigheter tyckte herr Moss att det var en ganska angenäm gunst af ödet att skicka hem hans dotter just i rätta ögon- blicket för att hjelpa de nya planerna till stånd.    Att sätta i fråga Holts benägenhet och tacksamhet vid möjligheten till sådana utsigter, kunde aldrig komma i Moss’ hufvud. Härvidlag supponerade han ingenting.    Om emellertid hans blod då och då svallade upp vid tanken på att Majblomstret ställt sig under den förhatlige jaktlöjtnantens hägn, så mildrades denna känsla betydligt vid tanken på att det just varit han, älskaren sjelf, som fört henne till den tilltänkte rivalens möte.    Ja, detta var en sådan skön hämd, att Moss önskade sig vara ensam för att få skratta ut af fullaste hjerta, hvilket naturligtvis icke kunde ske i närvaro af Holt, som ännu icke tänkt sig in i den ära, köpmannen ­öfvervägde.    Så som det nu var, förnams emellertid en förundransvärd friskhet i lynnet, hvilken uppstegrats ända till munterhet, då hemmets brygga blef synlig.    »Se här, mamma – betrakta mig!» sade Majken, som nu i full toilett (en grön sidenrock med dyrbart spetskrås, brosch, armband och all annan grannlåt) trädde inför modrens ögon i sjelfva köket.    »Kära du, låt mig blott släppa fågeln ner i grytan – jag vet ju icke om pappa och hans främmande ätit middag, då de komma . . . . Se så, nu gå vi in . . . . Ja, du, detta är då just i pappas smak! Men du kan göra det än bättre, om du hänger på dig den holländska guldkedjan med klockan, som du fick i fjol. Det blefve ansedt som en särskilt uppmärksamhet för hans tycke.» 
 
 
 
 
 62    »Kanske vore det så godt», utbrast Majken med sitt klingande skratt, »att jag också toge på mig det holländska pannsmycket! Men det får jag ändå spara till ett mera gripande tillfälle – för den här gången får det vara nog.»    »Icke utan kedjan, Majken!»    »Nå väl, så låt oss då slå oss i kedjor! Och blir jag icke sedan en vär- dig dotter af rike köpman Moss, vet jag ingen råd. Jag tycker herr Holt är nästan förbunden att blifva kär i mig. För en ung man, som ärnar göra sin lycka på stranden, vore väl dessutom omöjligt att icke dyrka de minsta behag, infattade i så mycket guld.»    »Akta dig, barn – sådant gyckel har förr en gång blifvit allvar.»    »Nå, än se’n – har det icke också alltid blifvit allvar af mina afslag. Jag kan ju snart icke räkna alla de anbud pappa haft på sin första vara. Men komme hvad som komma vill, jag är trygg. Våra klippor och jag äro af enahanda slag: Gud har skapat oss hårda.»    »Men Gud, Majken lilla, splittrar klipporna. Alla de små skären voro icke utströdda med detsamma: de hafva genom någon jordstöt blifvit slungade ut i hafvet.»    »Det är så, mamma, och jag kan ej hindra att det går på samma sätt med mitt hjerta, min lycka och min sinnesfrid. Men ett förhållande står alltid qvar, om än tusen jordstötar uppryckte allt annat: kärleken och troheten . . . . Men nu farväl med dessa allvarsamma tankar – klockan är half 4, och jag känner på mig att vi snart ha pappa här» . . . . . ..........................................................................    Något mer än en halftimma senare låg båten vid bryggan, och der stod nu Majken så vacker och grann i solskenet och välkomnade sin far med det mest behagliga småleende.    Fadrens hjertliga och kraftfulla: »Välkommen hem, mitt Maj­ blomster – supponerar det blef för långsamt i grannriket?» gjorde henne dock i verkligheten mera förskräckt än den mulnaste panna, den strängaste blick och de kärfvaste ord skulle hafva gjort. Denna ­ljuf­lighet i tal och röst visade att pappa Moss – för att begagna hans eget språk – fått något nytt i kikaren, och det var värre än hvarje annan tillökning i det bittra grollet mot jaktlöjtnanten.    Under tiden hade herr Holt, med den ledighet han förvärfvat under sina resor, redan uttryckt en mängd vackra saker. Men hans ansigte röjde ej det slående intryck, som der varit märkbart vid åsynen af Emilia. 
 
 
 
 
 63    Herr Moss gaf vid handen den upplysningen att Holt kunde föra upp hans dotter, medan han sjelf gaf några order ute på gården.    Genast var Holts arm artigt utsträckt, men Majken påminde honom att de befunno sig bland skärgårdsklipporna, der det icke lönade mödan att skjuta bort sitt krut i onödan. »Här», sade hon, »äro men- niskorna så praktiska, att det hushållas med allt, till och med med ar- tigheterna.»    »Men jag tager mig friheten göra mamsell Moss uppmärksam på att det finns ett gammalt ordspråk, som säger: Nya tider, nya seder!»    »Rätt fyndigt», menade Majken leende, »men jag tager mig i min tur friheten göra herr Holt uppmärksam på en annan sak: De nya sederna kunna icke föregå de nya tiderna.»    »Slagen i första partiet!» förklarade Holt, i det han stannade för att låta sin unga värdinna stiga först genom dörren.    Men var Majkens förvåning stor, så blef fru Beate-Maries förvåning – hon, som spått så mycket ondt väder – ännu större, då hon i hand- kammaren, der hon med flit tagit sig något före, fick se sin man i dör- ren och höra den förtroliga benämning, som endast i vissa riktigt upp- tinade stunder kom fram.    »Min gis» – en täck förkortning af ordet gris – »är du här! Suppone- rar du skulle behöfva ett trösteord för den ångest du utstått.»    Fru Beate-Marie häpnade – hennes egen, icke särdeles känslige Moss gifva trösteord!!!    »Nåväl», tänkte hon, »det är bäst att icke förtreta honom genom utrop af undran!» Och så smålog hon tillbaka och såg ut liksom hon aldrig blifvit van vid ett annat språk än det närvarande. Nå nå, fru Moss blef också icke gift för fyra dagar sedan: hon hade tjugofyra års erfarenhet.    »Är du nöjd med din affär, min gubbe? Ha bolagsmännen vunnit ditt tycke?»    Det föll icke fru Beate-Marie in att kasta sig öfver det farliga ämnet, som hon skrifvit om. En rapport måste man skynda med, ett resultat kunde man vänta på, då det var klokast att vänta och alltid kom tids nog.    »Bolagsmännen äro bra hvar för sig. Den ene är en af dessa utkorade 
 
 
 
 
 64 själar, som jag supponerar blifvit skapade enkom för att stå sig sjelfva i ljuset. Hvad den andre beträffar, finner jag honom allt mer och mer i min väg – en tujur karl, som kan förvärfva geni. Blef icke du också in- tagen af honom?»    »Det var så kort tid vi träffades.»    »Dumt snack, Beate-Marie! Litar du icke på ditt eget omdöme, så har du mitt – det kan vara nog det, supponerar jag.»    »Men, kära gubbe, jag glömde fråga om ni ätit middag? Jag har all- ting i ordning i händelse . . . .»    »Vi ha redan ätit hos herr Åke Hjelms lilla söta fru. Kaffe deremot bör straxt tagas in . . . . Först ett ord: Du har icke hört något från ka- pellgården?»    »Icke det minsta!» Men här rodnade den goda frun vid minnet af sitt tilltänkta morgonbesök.    »Hvad behöfver du blifva röd i synen som en tupp för den frågan – kuriöst minsann! Supponerar du icke har några hemligheter för din man?»    »Nej, visst icke! Jag rodnade derföre att jag, ifall Majken icke kom- mit hem i dag, ärnat mig dit.»    »Du?»    »Ja, jag min vän!»    »Du – du?»    »Käre gubbe, icke behöfver det vara någon fiendskap mellan mig och Thorborg?»    »Hör på, Beate-Marie! Det finnes saker som skulle vara obegripliga, ifall de icke voro rent af omöjliga. Du känner min vilja i frågan mellan Gudmar och Majken. Försök aldrig lägga ditt minsta finger, der jag lagt min hand! Är det språket rent nog?»    »Fullkomligt. Men jag vet att både gubben Guldbrandsson och hans dotter längta efter oss. Din brytning med din gamle vän har djupt gri- pit honom.»    »Säger intet om den saken – har sjelf haft mina ryck af längtan. Men nu tänker jag sätta sakerna på klar fot. Jag ärnar mig sjelf i afton till ka- pellgården.»    »Hvad hör jag? Af hvilken anledning?»    »Min gis» – åter gick det på den ljufva tonen – »jag vill ej dölja för dig att jag har mina planer. Jag har alltid tyckt att en man bör göra hustrun till sin förtrogna, notabene om saken icke ligger öfver hennes 
 
 
 
 
 65 horisont: Supponerar sådant var Herrans mening, då han stiftade ­äktenskapet.»    »Min bäste vän, dröja vi icke nu för länge? Kaffet är visst på, men borde jag icke sjelf se till att . . .»    »Akta dig, Beate-Marie, sådana der konster förstår man sig på, och hör nu ett ord så godt som tio! Jag vill ha en måg efter mitt sinne, efter ingen annans, begriper du. Hade du födt mig en son, hvilket varit din skyldighet, skulle du kunnat manövrera efter behag för dina egna pla- ner. Nu deremot är dottern min, och jag vill icke hafva släpat all min dar för att i den vigtigaste saken göra afseende på något annat än mina egna idéer.»    »Kära man, icke behöfver du tala så strängt i förväg!»    »Man kan aldrig gå nog långt i förväg med er fruntimmer: eljest kommer ni alltid i eftervägen . . . . Och nu stopp! Du leker icke, ty du ser att när småfiskar leka i hafsbugten, veta de icke ordet af innan de blifva uppslukade af den stora hafsörnen.»    Härmed gick mannen sin väg. Och sedan hustrun i största hast ­gifvit sina order för kaffeserveringen, tog hon vägen åt sängkammaren, der hon gjorde hvad hon alltid brukade, då hon kom i ångest: hon tog nemligen sin bibel, slöt ögonen till och slog upp ett språk.    Vi måste dock förklara att fru Moss kände de heliga skrifternas värde alltför högt att icke läsa dem på annat sätt. Men det var hennes hjertas behof att vid hvarje svår fråga, som i hennes lif förekom, fly till bibeln, det enda orakel, som hon trodde på. Och så innerligt var hen- nes begär att blifva lugnad, att hon merendels fann hvad hon önskade. Voro icke sjelfva orden så trösterika som hon hoppats, lyckades hon dock med from hänförelse öfvertyga sig att deras mening var för djup att genast fattas af hennes förstånd; men efter en stunds begrundande blef resultatet nästan alltid att »ett ljus uppgick» för henne.    Så öppnade hon nu den kära dyrbara boken och fick upp dessa Pauli ord: Jag ville väl att jag nu vore när eder och förvandla kunde min röst, ty jag vet härnäst ingen råd med eder.    Då hon läste de orden, genomilades hennes kropp af en darrning, och det ville icke lyckas henne att ur dem utdraga någon helande bal- sam.    Då hördes inom henne liksom en varnande röst, och äfven derför tackade hon Gud. Var ej en varning bättre än någonting annat? Ty huru ringa hennes värde nu syntes i mannens ögon, trodde hon dock 
 
 
 
 
 66 att Den till hvilken hon ställde sina böner, en dag skulle gifva henne de förmåner, som hon nu saknade, nemligen att se sig sjelf och sitt ord gälla något inför sin make. Icke af sjelfviskhet önskade hon att få ett välde, utan för mannens eget bästa och allas deras framtida frid.    I denna så enkla, välgörande och älskliga qvinnas lif fanns ej exem- pel på att hon någonsin ansåg sig ega frihet att öfverlemna sig åt sina mörka farhågor – dem gömde hon för alla. Hon tänkte, hon lefde icke för sig sjelf: hon nästan glömde att hon var på jorden för annat ända- mål än andras bästa. Och derföre kom hon också nu med slät panna och mild blick in i salen, der hon bjöd Holt vara välkommen.    »Jag känner mig redan fullt hemmastadd, min bästa fru Moss, och ehuru herrskapet flyttar tvänne mil bort, så tänker jag ofta nog taga mig friheten att uppsöka trefnaden i herrskapets husliga krets.»    »Jag gissar», svarade hon, »att herr Holt skall finna det så behagligt inom det egna hemmet – en ung fru förer alltid glädje och trefnad med sig – att det icke blir mycken tid öfver för det löftets uppfyllande.»    »Hvad pratar du . . . . min gis» – det hade så när blifvit din gås – in- föll Moss med ett slags dubbelt ögonkast. »Är icke ni två fruntimmer, då fru Hjelm blott är ett!»    »Dessutom», tog Majken nu till ordet, »få vi komma ihåg att ett ny­ gift par helst njuter sin lycka på egen hand, och alltså blir det barm­ hertighet att bjuda herr Holt på en trekarl, förhöjdt af pappas finaste konjak och mammas inlagda grissylta.»    »Än ditt eget sällskap då, flicka!»    »Mamsell Moss vet fullkomligt väl», försäkrade Holt, bugande åt alla håll, »att vissa saker icke behöfva omtalas för att ändå erfaras.»    »På god väg!» tänkte Moss förnöjd. Derefter förklarade han högt, att herr Holt under resten af eftermiddagen fick nöja sig med bara fruntimmerssällskapet. »Jag har ett litet ärende utom hus.»    »Då fara vi ut att fiska, mamma – det skall roa herr Holt – och när vi ha gamle Gädda att disponera öfver, få vi icke ledsamt.»    »Mamsell Moss är icke fallen för att skämma bort nya bekantska- per: det förutsättes icke ens att man kan täfla med den gamle bussen.»    »Täflan är fri, herr Holt – men få ha de sällskapsgåfvor, som Petter Gädda har, då han är i taget.» 
 
 
 
 
 67 11. Kapellgården.    »Trollet, trollet – hör hon icke – här har gumsen slitit sig lös! Troll- Vivika, trolska Vivika, trollpacka . . . . Nej, besitta, icke så mycket som kluten af en qvinfolkskjortel syns till på en mils omkrets, och nu löper gumsen sin väg – han vill ur boet han som de andra. Son min flaxar jemt ute och kommenderar kronans flagg, medan far hans, som rätt- visligen i sin egenskap af herde borde kommendera en hel hjord, blott har en enda fattig gumse att kommendera, och den hundsfotten sätter sig på köpet upp emot min myndighet och finner mina klippor för magra. Och dotter min se’n, som jag i fåvitsko skulle döpa till Thor- borg och tänkte göra till en verklig qvinna, en urtyp för nordens gamla sköldmör – jo, hon blef allt en Thorborg hon! Nej, se Majken det är annat slag, det är ruter i tös, och derföre kallar jag henne min sköldmö. Thorborg borde ha hetat Majken och Majken Thorborg: det skulle tagit sig bra ut . . . . Men nu är det som det är – liljedoft och morgon- dagg kantänka! Nå ja, Lammet är nyttigt och godt – det är ett snällt lam – men ingenting att gräla på i en barsk stund . . . och kommer icke Trollet eller klockarn eller någon annan kristen själ, bär det rakt in i häcklefjäll.»    Denna monolog hölls af den gamle kapellpredikanten, som, lin- kande omkring mellan Thorborgs hage och en liten mager gräsplan derutanföre, benämd »gumsens sommarnöje», höll på att förarga sig till en attack af sin vanliga gallfeber, hvilken dock på det hela var ­oskyldig nog, om jemförelse skulle egt rum med det slags gallfeber, som intog vår vän Moss, då icke hela hans hus i rättan tid stod på tå för honom.    I fordomtimma skulle pastor Guldbrandsson sprungit in och sjelf satt lif i de sofvande, men nu hade han under sjelfva sommarvärmen råkat få ett anfall af sin gamla gikt i foten och fick derföre nöja sig med hvad endast rösten kunde uträtta.    »Ålderdom – dumt tyg!» mumlade han. »Ålderdom i tån och ung- dom i hufvudet: ingen harmoni! Menniskan är ett vanskeligt ting. Jag undrar just när det som bäst varit hafver? Jag kan ej påminna mig annat än möda och arbete . . . Men ännu lefva de gamle gudar, och det skall allt låta spörja sig. Godt gry nog i son min: kontrollör med tiden 
 
 
 
 
 68 kanske . . . satan i den foten, aj, aj . . . . Majken borde bli kontrollörska. Mitt lam kommer väl att dö som vestal bland klipporna – jag ser icke rätt hvarifrån någon passande Rolf skulle komma till skön Thorborg. Annat slag var det i sillfiskets dagar: då funnos här utströdda alla slags herremän utefter kusten, och vadkungen sjelf kunde icke ha varit för god åt jungfru Liljedagg.»    Under det vår kapellpedikant sålunda språkade med sig sjelf, hade han slagit sig ned i den brunmålade länstolen, som blifvit utsatt i »hagen» för hans beqvämlighet.    Medan han försjunker i sina funderingar, skola vi taga reda på ett och annat rörande hans lif och omgifning.    Det var på en torr och solbränd udde som det rödmålade kapellet med sitt predikantboställe låg. Och smått var alltsammans: udden, kyrkan och bostället – och smått var det äfven med inkomsterna.    Men huru det var, räckte det ändå till, ty liksom sjön gaf sin enskilta tribut i fisk och fågel, så gåfvo de få ståndspersonerna, med herr Moss i spetsen, så rikliga skänker på årets tre offerdagar, att kapellpredikan- ten, stående för altaret, der gåfvorna nedlades, en hel timma höll på att buga och nicka, ty efter alla kaptenerna kommo fiskarne och barnen, och så gick det från den stora bankosedeln ned till riksdalern, tre­ dalern, plåten, tolfskillingen och styfversslanten, som den fyra års ­tultingen frambar. Alla älskade ogement den »gemene» pastorn, som drack med far, bjöd mor på kaffe och hade fickorna fulla med pep­ parkakor åt barnen, då han kom från Sanne marknad.    I någon egentlig fattigdom hade således ej kapellpredikanten dragit sig fram. Men bekymren hade yrt inom, liksom sanden utom väg- garne; och enkling sedan tjugo år tillbaka, visste han ej mer hvad det var att dela dessa bekymmer med en huld följeslagerska. Sonen och dottern – den sednare född straxt före modrens död – voro och för­ blefvo barn i hans tycke. Han hade dessutom för mycket hjerta att be­ dröfva dem, och hjerta egde han mer än någon trodde.    Moss hade under många år kunnat anses som en vän – de hade ut- bytt många glada stunder –men högmodet och fattigdomen blotta sig ej gerna för den rike vännen. Och så egde till sist kapellets herde icke någon annan verklig förtrogen än kapellets klockare, som hade sin ­lägenhet helt nära.    Denna förtrolighet hade räckt i minst några och tjugo år, hvarvid fördelen gemenligen stannade på förmannens sida, ty underherden var 
 
 
 
 
 69 både yngre och kraftfullare, egde ett godt öga för affärer och såg dess­ utom upp, då pastorn såg ned på sin vän.    För att gifva ett bevis på mångsidigheten i detta förhållande måste vi nämna, att då kapellpredikanten förra vintern flera dagar i sänder var sängliggande för sin gikt, men läsbarnen det oaktadt icke kunde för- summas, var det klockaren som, sittande bredvid sängen, officierade som tolk och öga på samma gång.    Pastorn var närsynt. Och der han nu låg med katekesen i hand, hette det: »Hvem . . . knäfveln i den foten . . . ha vi nu i ordningen?» då klockaren hof upp sin röst och talade:    »Anna Stina från Södra Mörkön, stig fram och svara på pastorns fråga . . . . Jaså, Anna Stina från Mörkön har inte kommit öfver isen . . . . Träd fram du då, Dora Ringsdotter från Gåselandet . . . . Var inte bus- kablyg, mitt barn, utan se på oss vackert – du är ju hemma i den kate- kes . . . . Nu kan förhöret begynna!» Det sista sades afsides till pastorn.    Och förhöret började.    »Hör på, min kära Dora, och tänk dig noga före – jag vill göra dig en förståndsfråga. Kan du säga mig hvad som menas med treenigheten . . . . Aj, aj! Klockare, tag till ordet! I dag är foten alldeles topp ra- sande.»    Klockaren tog katekesen och ordet, lutade sig tillbaka i stolen och yttrade högtidligt i det han fästade ögonen på den betecknade Gåse- landsflickan:    »Du hörde frågan, barn?»    »Ja, nog hörde jag den alltid, men det är så svårt att göra ihop ­svaret.»    »Vi upprepa den då – när jag säger vi, menar jag pastorn, i hvars stad och ställe jag här sitter . . . Kan du, min kära Dora från Gåselandet, säga hvad som menas med treenigheten?»    »Jag är ändå inte god till att säga’t, för tre kan jag inte få att betyda mer än tre, om jag räknade aldrig så mycke. Men jag skall inte glömma bort det, om klockarn vill vara så beskedlig och sjelf säga’t.»    Vid dylika inkast tog pastorn alltid sjelf tillbaka katekesen och be- höll den tilldess gikten ånyo satte den i klockarens hand.    Men denna profbit är tillräcklig att förtydliga förhållandet mellan de båda kyrkans fäder . . . .    Med sina barn lefde kapellpredikanten i bästa förstånd. Gudmar var hans stolthet, Thorborg, älskande och mild, hans glädje; och han 
 
 
 
 
 70 skulle ha älskat henne lika högt som sonen, ifall hon icke stundom be­ svärat honom i hans vanor.    Med sista personen i huset, drängen undantagen, som bodde i en ensam stuga, lefde han i ständig fejd. Denna fejd fördes med hans gamla trotjenarinna, den ganska ondsinta och befallande jungfru Vi- vika, hvilken under femton år sagt sig upp ur tjensten minst tio gånger emellan hvarje flyttningstid utan att dock någonsin flytta.    Men utom denna husets personal, hvilken stod på mantalsförteck- ningen, fanns ock en annan, som ej fick komma dit, nemligen hästen – som ett slags gående fastighet – samt kon, grisarne och den ofvan- nämde gumsen, att icke förtiga ankorna och gässen, hvilka dagligen gingo till segels på lustturer långs utefter diket i Thorborgs hage.    Och Thorborgs hage var minsann ingen obetydlighet, för att ligga vid denna torra strand.    Den unga flickan hade här visat hvad äfven en mild vilja, då den är fast, kan uträtta.    Ifrågavarande plats, hvilken fordom varit lika flack som hela omgif- ningen – ty en ödslig och lågsträckt strand gick emellan Svartskär och bostället – hade hon och Gudmar omskapat till den lilla behagliga fri­ stad, som den nu utgjorde. De hade genom sina besparingar skaffat jordfyllnaden, Gudmar hade planterat träden, dem han samlat från alla håll och kanter, och Thorborg hade ordnat icke allenast alla rosen- häckarna och rabatterna, utan äfven de små snälla kökslanden – och nu satt man i sina grottor, hade skugga för solen och betraktade det alltid älskade hafvet . . . .    Och der satt kapellpredikanten ännu och såg utåt fjerran efter sin son.    Han var kraftfull till växten, den gamle, och hade ett välbildadt, friskt och hederligt ansigte; men något apostoliskt, ännu mindre patri- arkaliskt fanns der ej. I sin ungdom hade han varit . . . . Gud vet hvad, eller hvarjehanda. Bildad under krigstid och sillfiske, var han rå till ytan, men den, som närmare kände honom, kunde blifva öfverraskad af månget finare drag i hans inre . . . . . . . . . . . . . . . . . . . . . . . . . . . .    Ungefär en halftimma hade förflutit, då det blef lif och rörelse i hagen. Först kom en liten älfva framspringande mellan rosorna och klappade gubben på handen.    »Vet pappa hvar jag varit?»    »Nej! Har skön jungfrun varit borta och sjungit någon gammal 
 
 
 
 
 71 ­ äring till sömns, eller är det så lyckligt att hon bland klipporna fått k spaning på någon Rolf Götriksson, som kommer och stormar hennes Ulleråker för att ta henne till husfru? Och det må han gerna göra.»    »Fy, pappa – pappa vill i alla fall icke vara af med mig. Hur som helst, så ha mina möten i klipporna inga förtroenden i släptåg.»    »Usla tider!»    »Jag har ändå något att omtala, pappa!»    »Jaså, du har således ändå mött någon – nå, hvem då?»    »Först och främst Gudmar.»    »Är son min hemma? Hvarför kommer han ej hit i ögonblicket den satans pojken!»    »Vänta, pappa! Jag satte honom i arrest på en stund bortunder Vild- gåsklinten, ty jag fick sigte på ännu en annan, som straxt är här.»    »Hvem då? Men vet du något annat: att gumsen slitit af sista ­tågstumpen och sprungit sin väg! Har Vivika, den trollpackan, gått bort och tagit sig tjenst på allvar, eftersom hon icke hört att jag nu en hel timma skrikit mig hes?»    »Blif nu lugn, käre, snälle pappa! Vivika hade gått uppåt mon för att plocka blåbär och kom just nu hem . . . . Men är icke pappa nyfiken på besöket?»    »Strunt – det lär icke vara något vigtigt. Men sjung ut, jungfru Lilje- dagg!»    »Farbror Moss, pappa!»    Kapellpredikanten rätade sig med häftighet och styrka.    »Mjuka tjenare – kommer ändtligen den gamla åsnan nu med öppna ögon, och inser han att son min nog kan duga, fastän han råkar till att vara ett strå hederligare än den förre jaktlöjtnanten, som man hade på sina fem fingrar bara man tog åt plånboken?»    »För Guds skull, pappa, icke den tonen! Farbror Moss såg helt blid och god ut, och pappa skulle med sin häftighet skämma bort alltsam- mans . . . Icke passar det se’n pappa såsom prest att vara högfärdig!» tillade hon smekande; och för att inverka ännu mer, lutade hon sitt täcka ljuslockiga hufvud intill fadrens bröst och såg på honom med de vänliga och trofasta dufvoögonen, blå som den höga himlafärgen.    »Högfärdig, högfärdig – passar det lammet att ge herden lärdomar! Men i alla fall är jag icke högfärdig för egen räkning, utan för pojken. En son, begriper du, ligger till höger om hjertat.»    »Jag är nöjd med den venstra sidan, bara pappa nu tar väl emot far- 
 
 
 
 
 72 bror . . . . Se, han är snart vid grinden. Jag springer upp och lagar att toddyvattnet kommer på.»    »Konjaken till höger i skåpet – glöm icke till höger – och de stor- ­rosiga glasen, och icke för lite socker . . . . hör du, liten, icke för lite socker! Han må se att ännu lefva de gamle gudar.»    »Allt skall bli bra, pappa, allt det bästa vi förmå . . . . Men ännu ett ord, pappa» – Thorborg ilade tillbaka – »pappa har så grufligt svårt för att lägga band på sig, men gör det nu för Gudmars och Majkens skull! Dessutom . . . . Söta pappa, blif ej ond: pappa vet ju att vi äro befallda att visa ödmjukhet.»    »Flicka, flicka, akta dig nu! Jag säger ej gerna ett hårdt ord åt dig, men måtta skall det vara med allt!»    »Med sockret och konjaken också, pappa?»    »Din gås . . . . med ödmjukheten, menar jag.»    Leende flög Thorborg bort.    Och nu syntes innanför hag-grinden den store magnaten.    »Aha, hvad ser jag!» utropade kapellpredikanten, i det han lemnade stolen och, glömmande smärtan i foten, helt kavat gick emot gästen. »Då Mahomed icke kom till berget, så kommer berget till Mahomed. Men, lika godt, jag bjuder bror välkommen i min gamla boning och hoppas att inga husliga obehag vidare skola utöfva något inflytande på vår gamla vänskap.»    »Supponerar det är klokhet i sista delen af brors tal – åtminstone in­ stämmer jag i det, och jag försäkrar bror, att det riktigt varit tomt för mig under den tid vi stått på spänd fot.»    »Ursäkta, bror», återtog kapellpredikanten, »jag har aldrig stått på mer än en spänd fot, och det är den här kanaljen, som jag för mina gamla synders skull måste dras med. Beträffande åter våra slägtförhål- landen, har spänningen varit helt och hållet å min ärade brors sida.»    Ett starkt harklande och rynkade ögonbryn utgjorde Moss’ enda svar.    »Nånå, det var brors rättighet att afvisa min sons anbud, och det förtjente han nära nog för sin dumhet att komma till bror i friareären- den knappt fjerndels-året efter det han bringat bror på en förlust af Herren vet huru många tusen riksdaler.» 
 
 
 
 
 73    Moss kände sig mera förolämpad och kränkt, än han för någon skulle vilja hafva tillstått, öfver det obesvärade och djerfva sätt, hvarpå hans gamle vän tog saken. Här tycktes hvarken vara fråga om sorg eller saknad, långt mindre om undfallenhet.    »Det blir af stort gagn, supponerar jag, ifall bror ger sin herr son del af de der tankarna – jag säger med flit ger, ty hade de varit förut veder- börligen inpräglade hos honom, så förmodar jag att han icke lagt sig ombord med det här sista tilltaget.»    »Hvad då för tilltag?» röt kapellpredikanten till, i det han svängde om stolen, på hvilken han, sedan Moss tagit plats, åter hade satt sig, och hans grå ögonbryn drogos ihop på ett så bistert sätt, att det syntes vara all fara att Thorborgs planeringar för friden skulle gå i qvaf.    »Joho», svarade Moss med eftertryck, »jag menar hans lömskhet att under förevändning af visitation lägga ombord vid båten, der Majken befann sig, och föra henne på sjelfva tulljakten hem till Svartskär.»    »Anamma den pojken – har han gjort det? Icke illa, icke illa! Ännu lefva de gamle gudar. Han är min son, bror, jag säger det med stolthet.»    »Supponerar att bror bildat sig ett eget språkbegrepp om vissa ords mening, ty så mycket jag kan finna, är brors stolthet icke särdeles rätt- färdigad.»    »Icke det – då är bror trögtänktare än eljest! Eller är det ingenting värdt att föra skön Majken med hennes egen fria vilja på den planka, som han kommenderar?»    »En qvinnas fria vilja är detsamma som stoftkornet jag skakar af!» Och Moss började göra sin bild åskådlig genom att knäppa bort dam- met från rockärmen.    »Åh, kära bror, qvinnorna äro nog segslitnare än så . . . Se, der kom- mer en liten en, så liten att hon kan få rum långt nedanför min arm, och ändå skulle jag ej förmå knäppa bort hennes vilja – mitt Lam vet det nog. Men nu icke vidare, min bror (ifall något vidare behöfs), ­förrän vi fått toddyn i gång!»    Argumentet var bland dem, som slogo an på Moss.    Nu flyttade Thorborg fram det lilla trädgårdsbordet; och då allt till- behöret var framsatt, tog hon sjelf en stol och satte sig bredvid.    »Vänta lite, barn – ett glas till för din bror! Hör åt om han kommit in än och bed honom gå ned och ta en toddy med mig och farbror Moss!» 
 
 
 
 
 74 12. Syskonen. Slutet på herr Moss’ besök.    »Kära Vivika, är löjtnanten uppe på sin kammare?»    Denna fråga gjordes af Thorborg vid sjelfva tröskeln till det lilla rödmålade huset, der hon nödgats stanna för att komma förbi »Trol- let», som satt vid ingången och rensade fisk.    »Inte har jag sett fnyken af honom. För öfrigt har jag inte sofvit i natt, och så skall den här Mossen börja springa här igen, liksom en inte hade springare nog förut till smulorna. Och se’n skall jag säga henne, Thorborg, att hon är för gammal att sopa flundrorna med sej med kjortelkanten! Men det fins inte ett sådant hus som detta: om en kris- ten menniska skall å sta och plocka några fattiga blåbär, straxt ska både prester och gumsar löpa andan ur sig. Nånå, han skall inte på sommar- nöje i brådraske den gumsen, det lofvar jag och trollet med!»    Thorborg, som var lika van vid jungfru Vivikas som vid hafvets stormar, hade längesedan försvunnit i den öfverbygda förstugan, med midsommarkransarne i taket och långrefven på väggen, och öppnade dörren till det gula förmaket, som såg för innerligen »hemålt» ut med sina rödhvita gardiner och i sitt rosiga kattun på soffan och stolarne. Vidare egde rummet en klaffpulpet med blå potpurri-urnor, framför soffan ett gammaldags bord med infattad porslinsbricka och på denna en utmärkt vacker télåda af engelsk pläter, som Thorborg för ett par år sedan fått till skänks af en utländsk sjökapten.    Hela denna lilla lyx, förhöjd af blommorna i fönstren och ett par ­kanariefåglar i sin bur, förekom Thorborg såsom ett inbegrepp af allt behag och trefnad. Ja, sjelfva hennes vän Majkens rum funno ej mera nåd för hennes fromma ögon än denna lilla verld, den hon sjelf nära nog skapat, åtminstone ihopskrapat.    På ena sidan om detta högtidsgemak låg kapellpredikantens egen kammare, der embetsförrättningarne egde rum, såframt det ej var större barndop eller vigsel, ty då var förmaket upplåtet. På andra sidan låg hvardagsstugan, der det lilla hushållet höll sina tarfliga måltider och der Trollets spinnrock surrade i kapp med henne sjelf.    På vinden funnos tvänne små kamrar, en för Gudmar och en för Thorborg.    Hit upp till höganloftsburen ilade nu den ljusskimrande älfvan, och ljusskimrande var hon, ty utom det att hon hela sommaren igenom bar 
 
 
 
 
 75 helt ljusa bomullsklädningar, hvilka hon sjelf väft, syntes alltid ett skimmer af ljuf frid på hennes milda ansigte. Derjemte låg i hennes blick och väsende något styrkande och tröstande för både sjuka sinnen och upprörda lidelser; och de kroppsligt sjuka hela nejden omkring hade i henne en läkarinna i dubbel mening, ty Thorborg förstod sig äfven på den enkla medicin, som begagnas för vanligare sjukdomsfall. Också ansågs hon som en af de goda englar, dem Gud i sin nåd ned- sändt att lotsa vilsefarande själar i säker hamn.    »Gudmar . . . . Nej, han är icke här heller!» sade hon, i det hon slog upp på vid gafvel dörren till det rum, som jaktlöjtnanten bebodde, då han hade tid att bo någorstädes på landbacken. Och en täck kammare var det, med utsigt öfver hafvets smalare vikar.    Men nu hördes Gudmars röst nerifrån.    »Kom hit, syster lilla, så skall jag säga dig ett ord!»    »Ack, är du der . . . . Här har du mig!» I ett ögonblick var hon nere och satt nu i förmakssoffan med brodren bredvid sig. »Hvad är det nu? Farbror Moss’ ankomst på samma gång gjorde att jag ej fick tala med dig.»    »Åh, jag begriper nog anledningen till besöket!»    »I hvilken ton du säger det! Tror du icke att det kan bli fråga om försoning?»    »Han tänka på försoning – åh nej, den saken tror jag ej att han skulle tänka på ens i sin dödsstund, såframt ej Gud under tiden gör något underverk.»    »Det gör han, ifall han finner det tjenligt!» försäkrade Thorborg ­ifrigt . . . . »Men låt mig nu veta hvad du egentligen menar?»    »Majken är hemkommen, du! I dag morse knep jag från skeppar Ragnars skuta min hjertans kär och förde henne sjelf till Svartskär – förstår du det?»    »Efter du sjelf berättar det, måste jag förstå dig; men eljest förefaller mig din handling ganska lättsinnig, och icke är det att hoppas att Gud gör några underverk till dens förmån, som kastar öfver bord både för- nuft och tålamod. Äfven af Majken var det mycket klanderv . . . .»    »Tyst, tyst, tyst – du är ett oerfaret barn, som ej kan fatta en så hög karakter som Majkens.»    »I denna sak kan det nog anstå dig att ta hennes försvar, men upp- studsighet mot en faders vilja är icke något godt virke, när man vill bygga bo för äktenskapet.» 
 
 
 
 
 76    »Nej men, Thorborg, skall du tala ur denna ton? Skall Majkens egen vän icke bättre förstå och uppskatta henne? Jag säger dig att Majken icke gjort detta af tanklös lättsinnighet, utan emedan hon föraktar dumma former, som passa trånga själar, men ej en kraftfull ande.»    »Ja, kraftfull må hon vara, men huru du kringgår hufvudfrågan, så står den ändå qvar: hon har förolämpat fadren i hans rättigheter, och hur högt jag än älskar och beundrar Majken, så får du mig aldrig att gilla detta.»    »Prat, prat, prat . . . . För resten, lilla älfva, passar det ännu mindre för den hurtiga Majken att gå i ledband, då det ej har någon förnuftig grund för sig, än att slita det. Dock: ingenting blir slitet – dertill har Majken alltför ädla principer. Men vår ungdom går nog åt och ett stycke af medelåldern också, innan hon, oaktadt sitt välde, förmår köpman Moss att vända sin afviga hand rätt mot mig.»    »Du får nu möta honom. Pappa ber att du går ner och dricker en toddy med dem i hagen.»    »Hvad i all verlden säger du! Månne far kan ha förstått att någon lycklig vändning är i farvattnet? Det är ogörligt. Om jag haft ett bröd- stycke för ett par tre år sedan, då han var vänligt stämd emot mig, skulle det ha gått bra; men tyvärr gled tiden förbi, och när brödstycket kom, var det liksom en olycka satt sig i hvarje knut.»    »Medgången hade kanske icke varit nyttig för dig . . . Men går du nu ner eller ej?»    »Jag är tvehågsen. Jag kan vara kall som is i tjensten, men utom den har jag varmt blod i ådrorna, och om man förolämpar mig mer än skä- ligt, så . . . . .»    ». . . . så får du ändå bära det, såväl för Majkens skull som derföre att din egen senaste handling ställer dig på den fot, att du måste vara und- fallande.»    Gudmar började gå fram och åter på golfvet:    »Majken hade bestämdt i sinnet att möta mig här i morgon. Blir det nu ytterligare brytning, så kommer hon icke, och då vete Gud när vi härnäst träffas.»    »Käre Gudmar, gå nu ej längre och fundera – tag ett raskt beslut: skynda dig ner i hagen! Och tro din lilla Thorborg, att undfallenhet är det enda du med fördel kan begagna mot farbror Moss!»    »Fromma lilla barn» – den reslige brodern slog sin arm omkring den smärta varelsen, som han ofta betraktade med helt moderliga känslor – 
 
 
 
 
 77 »du är för god för oss, och jag begriper aldrig hur du här kunnat växa upp sådan.»    »Hur kunde jag här växa upp annorlunda? Gud såg att pappa och äfven du behöfde vård – var icke mamma borta! Men jag, som upp- fostrats af klipporna och hafvet och, så långt jag kan minnas, älskat Honom som gick på hafvet och hvars närvaro jag förnimmer i vind och våg och i den minsta blomma, kunde väl jag, min Gudmar, blifva annat än ett troende barn, en trogen dotter och syster, och det vill jag alltid vara: komme hvad som helst, har du alltid mig.»    »Tack, tack, derpå litar jag! Du är en liten hjeltinna såväl i hemmet som för hela trakten. Men märkvärdigt är det att du och Majken blifvit så olika bildade på samma strand. Du afskyr de sysselsättningar, som roa henne, och hennes mod är långt ifrån ditt.»    »Ja», svarade Thorborg rodnande, »det är olika. Men du torde få se att, ifall det gällde någon vigtig angelägenhet, jag skulle i den rysligaste vestanstorm, vore det än i sjelfva natten kunna ge mig ut. Men hvarken skedde det för att rädda sidenpackor eller för att oförväget visa huru långt mitt mod kunde sträcka sig . . . . Dock», tillade hon under en ännu högre rodnad, »är det visst orätt af mig att tala så här, då jag icke pröfvat mig i sådana saker . . . . Men nu är det afgjordt att jag åt­- minstone måste ned; ty ehuru jag dröjt lite, emedan jag förstod att pappa ville vara ensam med farbror Moss, tror jag icke det är helso- samt att längre lemna dem på tu man hand – pappas lynne var icke fredligt.»    »Jag undrar, min själ, icke på det . . . . Gå du nu, min lilla fyrbåk, så styr jag kurs efter dig! Men, hör på, blänk icke så, att du missleder mig! Undfallenheten och sjelfbeherrskningens farvatten ha också sina blindskär – jag vill ej stöta på grund.»    »Åh, du går nog klar!» – Hon skrattade gladt – ett riktigt silfver­ skratt.    »Hvad i all verlden betyder det här?» hviskade Gudmar och höll Thorborg tillbaka vid häcken. »Jag tror minsann att far huggit in i ­historien om den gamle Bullar-oxen – då måste allt vara på god fot. Tyst, låt oss lyssna . . . . Riktigt: det är den ryktbare oxen, som varken far eller bullingarne nånsin glömmer.»    »Det undrar jag alls icke på», menade Thorborg: »pappa är en född bulling, och Bullarn har icke så godt om historiska minnen – också säger pappa, att om de än glömde allting, så glömde de aldrig oxen. 
 
 
 
 
 78 Det gör icke jag heller. Jag skulle i sömnen kunna berätta huru norr- männen under kriget gjorde en rutsch uppåt Bullarn för att provian- tera och huru de i brådskan, när de blefvo öfverrumplade, huggo sig ett stycke hvar ur den lefvande stackars oxen . . . . Ja ja, nu är pappa rik­ tigt i taget . . . . och farbror Moss skrattar och menar att det icke är det första som norrmännen lagt sig till godo ifrån oss . . . . Men pappa smackar på pipan: den är tom – vi kunna gå fram» . . . . . . . . . . . . . . . . . . . . . ..........................................................................    »Är ni der, barn!» hördes kapellpredikantens djupa röst. »Vill hon stoppa min pipa, jungfru Liljedagg . . . . Välkommen hem, gosse – ännu lefva de gamle gudar, och gratulerar till god fångst. Om än vår Herre icke i natt – såsom Mörkökarlarne, de vildfåglarna, säga – välsignat land och strand, så lär han ändå välsignat tulljakten på morgonqvisten.»    Detta vågsamma skämt tycktes ej vara af lugnande beskaffenhet, ty Moss, som redan blifvit gul i ansigtet, då Gudmar helt ledigt, men sär- deles aktningsfullt helsade på honom, blef nu nästan mörkblå af harm.    »Supponerar», talade han med kraft och stolthet, »att ett sådant ämne bättre lämpar sig för fyra ögon än åtta! Men skulle rent spel ­före­dras framför en förtrolig vink, så må jag säga öppet att min dotters rykte i anseende till hennes karakter är höjdt öfver allt sladder. Och derjemte supponerar jag att den, som fått åtnjuta ynnesten, nog sjelf räknat ut att den, hvilken lyckan en gång flaxat rakt i famn, kan ge sig glatta fan på att hon sedan ärnar vända honom ryggen för lifslängd! Åtminstone gäller det i den här lyckan.»    Med upprörd blick såg Gudmar på sin lilla »fyrbåk», men den ­glänste så vacker emot honom, att han sväljde harmen och gjorde ett slag nedåt gången.    »Menniskan spår och Gud rår, min bror!» svarade kapellpredikan- ten, i det han med ett riktigt retsamt lugn tömde toddyglaset och be- gärde mer socker.    »Gud må rå – supponerar det är hans rättighet – men jag må också rå, efter det är just Guds eget ord som gifvit mig rättighet öfver mitt eget barn . . . . Och nu var ärendet att säga en sak, som jag eljest icke skulle ha sagt så lätt, om icke blodet kommit i farten. . . .»    »Ack, goda farbror Moss», inföll Thorborg innerligt bedjande, »det är icke lyckligt att tala, då blodet sjuder för fort!»    »Deri, lilla Thorborg, supponerar jag att du har fullkomligt rätt, och 
 
 
 
 
 79 du är så klok och snäll, att om jag haft en son, skulle jag aldrig ha be- gärt en bättre sonhustru. Men nu är just knuten att jag endast har en dotter, och hvad jag i afseende på henne har att säga, det måste jag säga – och ifall herr löjtnanten icke tycker att det är för svårt att se mig i synen, så anhåller jag att han ville vara så god och komma tillbaka!»    »Det var icke af blygsel», yttrade Gudmar framstigande, »som jag gick undan, utan farbror må vara öfvertygad om att det var endast af aktning för Majken och hennes far som jag fruktade att yttra mig an- norlunda än med lugn . . . . Men här är jag nu!»    »Rätt så, unge herre! Supponerar det skulle ha stått bättre till, om du låtit aktningsprofven bli mera påtagliga, medan tid var.»    »De hafva aldrig uteblifvit, der pligten icke lagt band på den enskilta känslan.»    »Pligten, pligten – stort ord, kantänka! Väl för dig, om den ersätter hvad den kostat . . . . Men nog nu om det som varit. Mitt ärende gäller framtiden.»    »Bror parlamenterar för länge!» högg kapellpredikanten tvärt in, utan att gifva ringaste akt på Thorborgs alla vinkar och blickar. »Och jag tycker att Gudmar nu aflagt tillräckligt tålamodsprof. Majken är en juvel, värd många försakelser – jag sätter henne öfver alla qvinnor på jorden – men en menniskas tålamod och hederskänsla bör ha någon gräns. Behagar bror nu skjuta af sista skottet!»    Moss reste sig upp. »Det var min afsigt att bjuda frid mellan våra hus – supponerar att också bror hade någon önskan åt det hållet; lik- som jag sjelf, gamla vanor sitta qvar i kroppen och dra mig ännu gerna hit. Men sämjan återknytes blott på ett sätt, och det är att Gudmar för allo och bestämdt afstår från hvarje förhoppning, som har samman- hang med min dotter. Ty ehuru jag ännu ej kan uppge namnet på den, som jag ärnar ta till måg, är han dock redan utvald. Vidare får fram­ tiden förklara.»    Gudmar var mycket blek, och en stark frossbrytning skakade honom, då han svarade:    »Ursäkta mig, farbror Moss, men jag kan icke lemna något annat svar än detta: Nu och alltid skall jag anse mina med Majken vexlade löf­ ten lika bindande. I följd deraf kan jag heller aldrig uppgifva hoppet.»    »Jaså, är det på det sättet det står till med hedern och pligten – herr löjtnanten vill liksom stjäla sig in i mitt hus. Men hör nu mitt sista ord: Den man, som förolämpat sin tilltänkte svärfar, som löjtnanten har 
 
 
 
 
 80 förolämpat mig, kan aldrig i evighet, nej icke efter tusen evigheter blifva min måg – är det klart det?»    »Solklart. Men det är grymt att icke göra åtskilnad mellan den en- skilte mannen och tjenstemannen.»    »I mågskap, herre, måste de båda vara ett! Du kunde eljest ha gjort mig hvilken förtret som helst, och jag skulle förlåtit – ty jag är en frid- sam man och älskar mitt barn framför allt annat – men nu rörde för­ olämpningen mitt affärslif: det är derföre som det är omöjligt att glömma, och derföre skall också du plikta för din vettvillighet att löpa åstad och sätta den fördömda tullkammarns intressen framför mina . . . Nu har jag slutat.»    En af dessa tystnader, som åtfölja stora förklaringar och alltid äro så pinsamma, inträdde nu.    Moss började knäppa igen sin rock, för att gå, och tog fram den nya cigarren. Ännu sade ingen ett ord. Kapellpredikanten satt styf och rak. Gudmar blickade ned mot marken.    Då steg Thorborg upp, gick fram och räckte handen åt ­köpmannen.    »Vi ha varit vänner i så många år, farbror Moss – och, tro mig, hvad som icke syns på pappa och Gudmar, det käns. Skils icke ifrån oss i vrede! Låt oss tänka godt om hvarandra, ty hvar och en handlar efter sin öfvertygelse, och ehuru pappa ännu alltjemt tiger» – Thorborgs ögon skickade nu oemotståndliga blickar bort till fadren – så kommer han dock i hemlighet att längta efter farbrors förnyade besök.»    Kapellpredikanten sträckte nu fram handen.    »Hon har rätt – så har hon alltid, den enfaldiga flickungen! Efter det så skall vara, så låt oss icke mer tala om de fordna planerna, men låt oss vara vänner! Vi äro bägge för gamla att börja på nytt.»    »Glad att bror säger det – se här min hand! Och vill äfven Gudmar taga den, så må också vi två skiljas i frid!»    »På de föreslagna vilkoren ger ej jag min hand. Jag vill icke binda mig. Om jag än aldrig får Majken till hustru, så skall det åtminstone icke vara mina egna läppar som afkunna domen.»    Gudmar gick skyndsamt in.    En qvart senare var gästen borta.    Under hela qvällen talade sig sedan den hederlige kapellpredikanten hes för att förklara – hvad konung Salomo långt förut förklarat – att »allt är förgängligt under solen . . . .»    ». . . . utom pastorns onda sinne!» muttrade Vivika, som varit inne med de tvättade glasen och nu slog dörren hårdt igen efter sig. 
 
 
 
 
 81    »Trollpacka, kom tillbaka! Hvar har du gjort af din broder gumsen – så när hade jag glömt att fråga efter den saken.»    »Gumsen sofver de rättfärdigas sömn, och det vore önskligt om hvar och en finge sofva den sömnen – åtminstone kan det nu vara tid att försöka’t.»    »Menniska – om du icke vore ett feminint kräk, och om du nånsin sjelf förstode hvad du skulle säga, så . . .»    »Har pastorn skrifvit min orlofssedel? För nu flyttar jag partu!»    »Den sista har legat färdig i fyra år – uff, sådant gement qvinfolk . . . . Är min ölost inburen än?»    »Den står redan i pappas rum!» förklarade Thorborg, som nu trädde emellan. »Får jag hjelpa pappa?»    »Nej nej, mitt barn! Trollet skall dra af mig stöflarna – hon har sitt goda lag med vissa saker . . . . Följde du upp Gudmar?»    »Ja, pappa, och han bad mig ursäkta honom hos pappa att han reser så tidigt att han ej hinner ta afsked.»    »Stackars gosse, stackars gosse – det var ett hårdt slag . . . . God natt nu med dig, Lammet!» . . . . . . . . . . . . . . . . . . . . . . . . . . . . . . . . . . . . . . . . . . . . . . . . .    Kapellpredikanten gick in till sig för att afsluta ett slags fredsfördrag med Trollet, ett fördrag, som varade åtminstone så länge som den kin- kiga stöfvelafdragningen.    Emellertid satt i höganloftsburen – ett rum enkelt och tarfligt såsom en nunnecell – Thorborg på en pall vid dörren och lyssnade till Gudmars steg, hvilka tycktes blifva allt tyngre och tyngre, ju längre natten ­framled.    »Jag vill icke störa honom», sade hon till sig sjelf: »han har en gång ut­ gjutit för mig så mycket som hans manliga hjerta behöfde dela med sig. Det är honom nu nyttigast att lida ensam – men han lider icke ensam – och måtte Gud höra de böner jag så varmt vill be för honom!» . . . . . . . . . . ..........................................................................    Här lemna vi nu Svartskärsstranden och alla de personer, som stå i beröring med det gamla handelshuset, för att ännu en gång helsa på vid fiskläget, hvarifrån den omgifvande trakten med nyfikenhet väntar det nya handelshusets, den nya solens uppgång; och det är med ett bref från den unga fru Hjelm till hennes mor som vi skola afsluta ­ första afdelningen af vår berättelse, det vill säga inledningen. 
 
 
 
 
 82 13. Emilias bref.      »Älskade, älskade mamma!    Min enda tröst under Åkes ständiga resor har jag i brefven till och ifrån mamma. Huru djupt beklagar jag ej de unga hustrur, som icke hafva någon mor att utgjuta sitt hjerta för! Ty ändå, hvem förstår, hvem älskar, hvem förlåter oss så gerna våra fel som en mor?    Men jag medgifver att det måste vara en förnuftig mor, som skall emottaga alla dessa den oerfarna dotterns förtroenden, ty finge hon blott medhåll och beklagande, så kunde hon slutligen öfvertyga sig sjelf att hon vore olycklig.    Mamma säger så sant i de här orden, som jag ofta omläst: »Mimmi lilla, du får icke glömma att utsädet och skörden aldrig följas åt! ­Ingenting i naturen frambringas med konst: naturen utvecklar sig efter sina egna lagar och harmonier; och den som i hjertats förhållanden föl­ jer denna naturens enkla lära, gör väl och förfelar sällan målet.»    Tack, lilla mamma, för dessa ord! De tröstade mig i fulla tre timmar. När jag då fann mig återfalla i mina vanliga misströstande funderingar, lade jag brefvet i förklädsfickan för att genast ha det till hands hvar gång jag behöfde uppmuntran.    Då jag såg mammas och pappas äktenskap, reflekterade jag öfver ingenting. Allt var lugnt och hyggligt. Men nu, nu kan jag icke låta bli att undra öfver om det alltid varit på samma sätt, eller om mamma också i sin ordning, långt förrän min kom, tänkt och känt såsom jag . . . . Nej, så måtte det icke ha varit, ty pappa talade ofta helt skämtsamt om sina fästmansdårskaper. Nå ja, det var ändå vackert – han har åtminstone haft dårskaper, och mamma kan i det fallet skryta af mer än jag i hela min lifstid får skryta med . . . . Att tänka sig Åke i ­sammanhang med något slags dårskap, det vore att sjelf vara dårhus- mässig . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . ..........................................................................    Just här hade jag nedlagt pennan för en stund och satt försänkt i åskådandet af den vackra syn, jag hade för mina ögon: sjön under ­eftermiddagsbrytningen. Men den kommer ej alltid att se så ut. Denna sommar har varit ovanligt fri från blåst och mist. Nu stundar det der­ emot åt hösten, då jag, stackars lilla julle, styr in i den stora vattenöck- 
 
 
 
 
 83 nen, som rullar sina långa skummande böljor mot Svartskärsstranden. O, den stackars jullen går visst i qvaf.    När jag satt och såg på sjön, var det också något annat jag tänkte på:    Var jag icke för ung att gifta mig, mamma? Vid aderton år har man visst ganska mycket mod; men det är så mycket annat man icke har; och ofta, ofta, i trots af alla de löften, alla de föresatser som jag gör, känner jag att jag knappast kan fördraga att allting i det inre lifvet står still . . . . Det var sannt – jag glömde brefvet: man får icke vänta skörden för snart.    Men jag återvänder till Svartskär.    Der lärer vara stark handel, så att nog får man se folk, men har icke något umgänge, undantagandes kapellpredikantens på en half fjer- dingsvägs afstånd och herrskapet Moss, som komma att bo två mil längre bort.    Och nu skall jag berätta litet om dessa våra grannar – oss sjelfva spa­ rar jag till sist.    Jag har ett par gånger varit ditöfver med Åke, och Gud skall veta att denna lilla verld är mig så ny som Amerika för Kolumbus.    Tre vintrar har jag som flicka varit bemärkt och fjäsad på våra baler. Jag har varit en verklig medlem af en vald societet, och i den kretsen rörde jag mig obehindradt. Men här är jag, åtminstone för det närva- rande, alldeles bortkommen; och då jag från den lågsluttande mörkgrå klippstranden trädde in i det stora vackra huset, så tyckte jag mig ändå höra oktobervinden susa igenom rummen och vestanstormen skaka luckorna, medan flöjeln på gården gnislade och hunden tjöt och ryckte på kedjan, ett tecken att han såg och hörde hvad menniskor ej kunde förnimma.    Alla dessa intryck hade jag ej bort nämna för Åke, som tyvärr icke begriper att man kan se annat än det man har för ögonen. Jag märkte straxt att han icke tyckte om detta. Han visade i stället hvad han hade för ögonen, och det var verkligen en rätt vacker, ehuru något besyn- nerlig syn: jag menar herrskapet Moss’ dotter, mamsell Majken, tro­ ligen ett praktexemplar af kustqvinnor. För min del har jag aldrig sett eller drömt om en sådan ung dam. Hon resonerade med Åke om han- del och sjöfart, fiskberedning, de olyckligt dumma vrak-lagarne och Gud vet allt hvad, och det med en raskhet och tillförsigt som om hon varit karl i stället för fruntimmer.    Åke var också fasligt märkvärdigt intresserad. Med henne kunde 
 
 
 
 
 84 han språka om affärer. Och inne i hennes rum, dit hon helt ogeneradt inbjöd honom på en cigarr och ett glas likör, medan hon tillät mig bese innehållet af en mängd lådor, uppfylda med den mangefikaste ut­ ländska fruntimmers-grannlåt, kommo de in i en diskurs, som upptog en half timma – och vet mamma om hvad? Jo, om nödvändigheten af att afskaffa lönkrogarna såsom helt och hållet demoraliserande för strandfolket och öboerna.    Hur besynnerligt är ej detta hos ett ungt fruntimmer! Men man kan ändå ej låta bli att finna henne både behaglig och intressant med sin mörka rock, sitt uppstrukna hår och sin för öfrigt egendomliga toilett, ty i hennes ögon lyser något, som vill draga en till sig.    Och sådana rum hon har! Jag tror der fanns både fiskredskap och jagtredskap och trädgårdsredskap och allt slags redskap, utom sådan som vi fruntimmer bruka för våra sysselsättningar – icke så mycket som en half ända sefirgarn, långt mindre en bit stramalj eller en strå- perla.    Med allt det der är dock mamsell Majken kär liksom en annan qvinna. Hon älskar unga jaktlöjtnanten – som jag förut nämt för mamma – och är ändå tvungen att afstå från sitt hjertas utvalde . . . . Jag faller ur den ena förvåningen i den andra. Om jag hade måst afstå från min kärlek, hvad hade jag sedan brytt mig om den öfriga verlden! Men hon, hon är lika intresserad af allt, som passerar på de här stackars klipporna.    Fru Moss, modren, tycker jag oändligt mycket om. Hon är så enkel, så begriplig. Hela hennes väsen är som en god moders; och när hon går och kommer, tyst och behaglig, så förefaller det mig som om jag såge en snäll och vänlig tomte på sin vandring. Jag är säker att hon lemnar något qvar af sin goda anda i huset då hon flyttar.    Herr Moss deremot lär vara en menniska af hårdt lynne. Honom vill jag dock gerna fördra, emedan min man kommer att få flera affärer med honom. Deremot är jag säker att jag aldrig lärer mig att fördraga min mans kompanjon. Om jag frågar mig hvarföre herr Holt är mig så motbjudande, så har jag ingenting att svara. Jag har sett honom om igen – han var nyligen här på ett par dagar – och jag kan icke neka att hans utseende är hyggligt, hans sätt artigt . . . Dock, det tjenar till ­ingenting: mina aningar vilseleda mig bestämdt icke.    Återstår nu kapellgården.    Jag skall aldrig glömma mitt första besök der. 
 
 
 
 
 85    Då Åke och jag – vi hade af löjtnant Guldbrandsson så hjertligt ­blifvit ombedda att helsa på hans far och syster – anlände dit en efter- middag, höll kapellpredikanten på att förrätta en vigsel. Mamma må likväl icke tänka sig kapellpredikanten såsom en till utseendet vanlig pastor: han ser snarare ut som en gammal grenadier, som är stadd i kri­ gets tjenstförrättning.    Men nu var det så, som jag nämde, att han höll på med en ganska presterlig förrättning, nemligen vigseln. Brudfolket stod uppstäldt midt på golfvet i det gammaldags förmaket med dörren bakom sig, men presten och klockarn – hans högra hand – hade den midt emot.    Nå, detta var allt i sin ordning, men kan mamma tro att just utanför dörrtröskeln stod en stor gumse och nickade liksom i takt med kapell­ predikanten, som ofta, troligen för mera eftertrycks skull, gjorde samma gest.    Nu kom pastorn likväl att se upp, och det var märkvärdigt att följa den förskräckliga ansträngning han gjorde att hålla sig i presterligt skick, då han varseblef den nickande gumsen, som just syntes färdig till anfall mot någon af brudskaran. Jag kan ej säga om kapellpredikan- ten ville skratta eller gräla, men mycket tycktes vilja fram, och det var tydligt att klockaren fick komma honom till undsättning i handboken, och till sist ropade båda »amen» så att akten med kraft måtte vara slut.    Och med den var det också slut med kapellpredikantens tålamod. I stället att säga några ord till de nygifta, i stället för att helsa på oss, bör­ jade han af alla krafter skrika efter »Trollet», ett slags »hushållerska och allt i allom, som skulle stå till ansvar för gumsens tilltag.    Det blef då en uppståndelse, som väl ännu ingen sett vid ett bröllop. Den ondsinta qvinnan kom in med alla segel tillsatta – mamma hör att jag är hemma i sjöspråket: eljest menar jag att kjortlar och förkläde flögo omkring henne; och hon påstod att gumsen slitet sig lös, emedan snöret, som hade sju års gamla knutar att dra på, icke mer kunde stå ut än en menniska, som hade dragit på sina knutar i sjutton år. Klockaren måste fram och medla fred. Men jag tror ej att det blifvit någon fred af, om icke kapellpredikantens dotter eller såsom hon af många benäm- nes, »kapellets helgon», hemkommit och gjort slag i saken.    Det var en liten, liten qvinna. Hon såg ut som en klar daggdroppe, hvilken under morgonstunden fallit ner i en rosenkalk. Men huru mycket välde hade hon ej! Kapellpredikanten såg riktigt nedstämd ut, när han fick tillfälle bemärka den villervalla, som han sjelf tillställt. 
 
 
 
 
 86 Fortare än tanken, ställde dock Thorborg allt till rätta. Smörgåsar med öl kom fram till brudfolket, panacé till klockaren, ren nattkappa på pappa och slutligen ett trefligt kaffebord åt oss. Hon är verkligen en fé denna lilla qvinna.    Också fann jag mera naturligt att Åke visade sig intagen af henne än af Majken. Men i längden föredrager jag att han är intresserad af den kraftfulla mamsell Moss, ty med henne talar han affärsspråk eller något ditåt, hvaremot han med Thorborg antog en belefvad mans fina ton; och sedan var det sådan aktning och grannlagenhet som han just icke visar hvem som helst.    För min del kände jag mig äfven med henne temligen främmande. Intet sådant samtal kunde komma i gång som det brukas mellan unga fruntimmer. Om Majken var mig för manhaftig, så var mig Thorborg nästan för mycket helig. Hon talade om, såsom om en afgjord sak, huru vi – hon och jag – skulle färdas hit och dit, besöka den och den stugan och huru vi skulle styra för gubbar och gummor och enkor och barn, liksom köld och storm och rusk ej funnits till och som i öfrigt allt detta vore det nödvändigaste och mest glädjande för mig, de enda nöjen jag kunde hoppas som belöning efter ett lif fullt af sträfvande.    Jag måste dock tillstå att det icke låg någonting tungt och dystert i hennes framställning. Hon talade om dessa förströelser så fritt och gladt som jag och systrarne om vår nästa bal. Och tänk, mamma, Thorborg har aldrig varit på någon verklig bal och har icke något be- grepp om lyxen och behaget af en sådan tillställning.    I alla fall bör mamma, som bäst känner mig, tro att jag nog ämnar bli god mot de fattiga på stranden. I en handelsbod har man så mycket kaffe, socker, tobak och risgryn, att man gerna kan dela med sig litet af hvarje.    Kapellpredikanten – hur olycklig början af vår bekantskap än var – roade mig mest med alla sina historier. Det ligger något så godmodigt under hans råhet . . . . . . . . . . .    Älskade mamma! Sedan jag åter varit ifrån en stund, kommer jag nu igen för att tala om det vigtigaste, nemligen oss sjelfva.    Skall jag vara riktigt uppriktig? Skall jag slita bort den slöja, som högmodet och sjelfkänslan vill lägga öfver en del saker? Jag tror jag låtit mamma ana att, sedan den stora förklaringen i somras, vissa ­framsteg förnummits i det, som ligger mig mest om hjertat, fast jag ej tyckt dem gå fort nog . . . Ack, funnos de i verkligheten dessa framsteg 
 
 
 
 
 87 . . . drömde jag dem . . . eller ville mitt högmodiga sinne låta mamma tro hvad jag ej sjelf trodde?    Men se, hvad hände nu? Så fort man ger känslorna skollof, straxt komma tårarne i sällskap . . . Föll der icke ett par stycken på mitt bref!    Goda, ömma mamma! Det jag nu säger, är ingen inbillning: det är en alltför sann verklighet.    Ditt barn är icke blott som en främling i ett nytt land, utan hon är också en främling i sitt eget hem, och tyvärr är hon det alltjemt i sin mans hjerta. Gud, se till alla unga hustrur, som icke rätt veta hur de hafva det eller som tyvärr veta det alltför väl, utan att begripa huru de skola reda sig!    Jag tror nästan att Majken anser mig föga bättre än ett litet pjåk – och måhända finnas de, som dela hennes tanke.    Tvärtom är jag en stark själ – jag är det bestämdt – men jag har ett mycket dumt fel, att draga mig inom mig sjelf, då min stolthet tillhvis- kar mig de så ofta återkommande orden: »Du är ej på din plats!»    Icke har jag förmåga att tala med honom om dörje och sjögräs, ­ostrontänger, långref och gud vet hvad. Det är sant att jag ej förstår de der sakerna, men det borde hvarken förarga eller förödmjuka mig: jag förstår ju så mycket annat jag. Icke heller eger jag en älfvas dansande gång eller en engels tålmodiga förmåga att mjukt och tyst och lätt rätta disharmonier. Nej, jag är af annat slag, och ehuru jag har ädla tankar och – det vet jag visst – både fasthet och godhet, händer det ändå att jag, besynnerligt nog, snarare skapar än ändrar disharmonien.    Hvarföre detta?    Ditt barn, mamma, ansågs ju som en präktig flicka, och nu är hon just ingenting – det tror jag mig åtminstone läsa i min mans ögon.    Gode Gud, skola ett par unga qvinnor i skärgården – den fattiga, kalla, tråkiga skärgården – visa mig, den bildade qvinnan, att jag är dem underlägsen . . . och jag måste vara det, ty deras umgänge gör Åke nöje.    Jag har god tid, alltför god, att fundera på den frågan: Hurudan skall jag egentligen vara för att fängsla honom så som jag vill se honom fängslad? De svar, mitt förnuft eller mitt hjerta ge mig, visa sig alltid otjenliga till sina verkningar.    Den som är säker om framgång, har lätt att ställa sig klokt; men då man har goda skäl att betvifla den, blir man tvehågsen, missnöjd med sig sjelf, och sådant gör ingen nygift fru hvarken bättre eller vackrare. 
 
 
 
 
 88    I förra veckan, just som jag satt och i hemlighet broderade på en väst, den jag ärnade ge Åke på hans födelsedag . . . men just nu öfver- faller mig den tanken att denna surpris var en misslyckad idé, en ­kolossal dumhet, som bäst bevisar att jag har otur i allt. Hvad skall Åke med en broderad väst här i skärgården? Jag ser redan hur han småler, lägger den i botten på lådan och begrafver den under ett helt lager korderoj- och klädesvästar. Nej, ännu i afton spänner jag ner den ur bågen . . . .    Men jag skall väl fortsätta der jag slöt, då den här parentesen kom emellan.    En dag i förra veckan, ville jag säga, kommer Åke inspringande nära nog andlös af brådska, för att bedja mig i all hast kasta kappan öfver mig och följa honom ut, så skulle jag få se något, som han hoppades kunde intressera mig.    Jag blef både glad och nyfiken. Jag tänkte på något ångfartyg, på något främmande, på gud vet hvad. Nog af, en frisk vind gick igenom mig: det var säkert att något skulle hända.    Men om alla dessa tankar anade väl Åke ingenting, eljest kunde han visst icke haft mod att så lugnt bortblåsa mina illusioner.    »Se nu äro vi framme! Hvad tycker du om det här?» Så frågade han, då vi vikit om hörnet och kommit in på en rysligt illa luktande gård.    »Hvad skall jag tycka om? Hvad menar du?» svarade jag undrande, ty jag såg ingenting annat än några ohyggligt fula käringar, som ren- sade och saltade ner fisk, jemte en hel hop barn, upphängande fisk­ hufvudena på långa stänger.    Det var ytterligt vidrigt alltsammans.    Åke såg på mig med en riktigt komiskt bekymrad blick.    »Ser du ej långorna, som de här qvinnorna behandla med så mycken färdighet! Det är ju ett verkligt nöje att ge akt på allt detta. Jag trodde att du borde vara intresserad deraf liksom jag och hvar och en, som tänker blifva skärgårdsbo.»    En ryslig beklämning kom öfver mig. Jag kunde ej svara, jag kände mig må illa af lukten och vände skyndsamt om.    Följde min man mig? Nej!    Den eftermiddagen, mamma lilla, var just icke rolig och ej heller ­aftonen, då Åke ändtligen kom hem.    Emellertid visade han ej ringaste tecken till missnöje. Han till och med skämtade litet öfver den fina fröken, men godt och vänligt, och 
 
 
 
 
 89 han spådde att jag om ett par år nog blefve en sådan snäll husmoder, att jag sjelf kunde hafva öfverinseende öfver både det ena och andra af de nödvändiga göromålen.    Jag fick mod att kasta mig i hans famn och gret mig riktigt mätt; och som jag ej mera är så stolt som jag var i början af vårt äktenskap, så bad jag honom icke räkna så noga med min oförmåga.    Han smekte mig, liksom man smeker ett barn, hvilket behöfver ­lugnas – men mitt hjerta lugnas ej med några strykningar öfver hårfäs- tet eller några klappningar öfver handen. Der blir då tvärtom, genom förtrytelsen, feber i blodet. Jag känner mig i en falsk ställning, verk­ ligen falsk från början till slut.    Månne jag på det hela är ett barn? Månne jag är en mera ytlig varelse än jag trott?    Jag frågade honom i går afton, sedan vi druckit vårt té och förtroligt satt oss vid fönstret om han ville säga mig de mest framstående af mina fel.    »Gerna, Emilia lilla, men då måste du också lofva att ej taga humör!»    Jag lofvade det med bestämdhet, och han återtog:    »Ett af dina fel är att vilja idealisera hela lifvet.»    »Kanhända», svarade jag – »menar du det äkta lifvet?»    »Må vara – men märk att icke något slags lif består oss mer än idea- liska timmar, kanske någon gång dagar. I öfrigt är det arbete och all- var.»    »Det är sant», medgaf jag, »att jag närt illusioner, som varit barns- liga. Men jag skall lägga bort dem, ty jag inser att du bedömer äkta ­lifvet bättre än jag . . . Hvilket fel kommer dernäst.»    »Din lojhet för de der sakerna, som jag sist nämde.»    »Huru,» utropade jag, »är jag loj jag?»    »I vissa fall alldeles ofantligt. Hvar är ditt intresse för det lif, som du om fjorton dagar inträder i? Tala vi väl om annat än känslor och så- dana saker, som ha sammanhang med dem och oss sjelfva? Om du mera vidgade dina åsigter, om du inträdde i verksamhet och började känna något för andra menniskor än blott för oss två, skulle du få se att du icke allenast blefve lyckligare och nyttigare, utan äfven finge tillfälle att bereda mera omvexling åt våra samtal.»    »Ja,» sade jag, »du längtar efter omvexling – se der allt!»    »Och se der nu äfven,» återtog han, »följden af min uppriktighet! 
 
 
 
 
 90 Du fäster dig alltid vid ett ord, hvilket det då är, som du finner mest re­ tande. Du vänder slutsumman af det hela såsom du behagar och kastar icke en tanke på hvad jag talat, innan jag summerade ihop mina tankar till en slutsumma. Detta är framför allt icke bra. På det sättet vinner hvarken förnuftet eller eftertanken något gehör.»    Då han afgaf denna förklaring, såg han rätt missnöjd ut.    Kanske har han rätt, kanske söker jag i någon retlig sinnesstämning fästa mig vid vissa ord för att hafva något, som jag vågar beklaga mig öfver, medan jag måste tiga med det, hvaröfver jag icke vågar beklaga mig.    Huru det nu är, så kan jag icke ständigt ursäkta mig. Min värdighet skulle lida deraf.    Det blev således icke godt på hela qvällen: den utgjorde ett sido- stycke till den aftonen, då jag skulle se på fisksaltningen.    Men i morse när han reste öfver till Svartskär, sade han innerligen mildt och godt:    »Stackars barn, du är icke lycklig! Tag nu mod till dig och se lifvet gladare! Tro mig: då du vinner erfarenhet, blir det bättre.»    Och nu ville jag att erfarenheten skyndade sig, så att det blefve bättre.    Men det var sant – jag mins nu dina ord, mamma, om att utsädet och skörden icke kunna följas åt. Ack, jag måtte aldrig hafva utsått rätt! Åke har icke mer än en gång förut talat så allvarsamt. Jag vill kufva mitt högmod och begrunda alltsammans. Framför allt vill jag hafva i minnet det der om känslorna . . . . . . . . . . . . . . . . . . . . . . . . . . . . . . . . . . . . . . . . . . . ..........................................................................    (Andra morgonen.)    Ack, mamma lilla, i dag är jag långt gladare till lynnet!    Då min man i går afton kom hem, sade han att han riktigt leds, då jag ej är med. Något sådant har han aldrig förr yttrat. Och dertill hade både Majken och Thorborg talat så innerligen vänligt om mig . . . Gud välsigne dem! Jag vill också tänka vänligt på dem och tro att bägge blifva mina kära vänner, när jag bättre lärt mig fatta mina nya förhål- landen.    Något också särdeles glädjande var att jaktlöjtnanten i morgon kommer hit öfver med sin lilla älfva till syster och bjuder mig på en ut­ fart med kaffe i tulljaktens kajuta. 
 
 
 
 
 91    Hvad litet solsken är välgörande såväl för menniskohjertat som för blommorna!    Jag har sagt Åke, att jag i eftermiddag bestämdt går ner och beser fisksaltningen. Det är i sanning märkvärdigt, att jag ej sjelf tänkt på att här på fiskläget taga notis om hvarjehanda, som kan bli mig nyttigt. Och i öfvermorgon ärnar jag visa Åke att jag kan baka – förstås med tillhjelp af en madam – det besynnerliga tunna bröd, som de nyttja här och som Åke fattat ett sådant behag för.    Kortligen: jag har föresatt mig – och den föresatsen skall jag hålla – att visa min man det han icke fått ett ohjelpligt pjåk till hustru, och han skall få vänta på den dag jag härnäst talar om känslor eller eljest slösar med dem. Jag tror bestämdt att Åke hade rätt i den saken, att det icke fattas mig annat än erfarenhet.    Framtiden får visa om jag häruti har rätt.    Farväl, älskade mamma! Inneslut i varma böner mammas egen Mimmi.»    Då Emilia slutat sitt bref och såg sig om, stod hennes man bakom och läste öfver axeln.    Han fattade smekande hennes lilla hufvud, vände ansigtet emot sig och betraktade henne med blickar, som bevisade hvilken djup rörelse han erfor. Men han yttrade ej mer än det enda ordet:    »Tack!»    Emilia förstod detta tack, och en varm rodnad utgjorde hennes svar.    Tre veckor senare – den 1 September – öppnade huset Hjelm & Holt sina affärer på Svartskär. 
 
 
 
 
 92 
 
 
 
 
 93 A n d r a B o k e n. Hafvets och menniskohjertats hemligheter. 14. Den 1 Oktober.    De sydvestliga stormarne hade ännu icke låtit sin domsbasun i dess djupaste kraft dåna öfver land och sjö; men de seglare, som voro i far- vattnet, fasade för att blifva väderdrifna inom det fruktansvärda skär- bandet och sålunda kastade i sjelfva famnen på de kokande bränningar, som derinom fräste liksom i en ofantlig gryta. Emellertid hade under flera dagar en pinande blåst låtit höra sig, medan himlen var öfverdra- gen med en tjock grå färgton, hvilken äfven spred sig öfver stranden och alla dess föremål. Sjöfåglarnes oroliga vingslag och klagande skri var det enda som då och då afbröt den eljest djupa tystnaden.    Det var den 1 Oktober, omkring klockan 8 på aftonen, under ett då och då frambrytande månsken, som en af den unga firmans bolagsmän, herr Wilhelm Holt, återvände från en affärsresa uppåt lands­sidan.    Han hade vid samma tillfälle besökt sin företrädare på dennes nya egendom, och för ett par timmar sedan hade han i sällskap med Moss anländt till kapellbostället. Det hade först varit bestämdt att den se- nare skulle resa fram till Svartskär, der han följande dagen hade ett möte utlyst med öboerna. Men kapellpredikanten, som denna afton var i ett särdeles sällskapligt lynne, uttryckte så envist sin önskan att få behålla sin gamle vän öfver natten, att Moss gifvit efter och lofvat stanna qvar, en sak, hvilken så mycket hellre lät sig göra som Gudmar var frånvarande och ej omnämdes med minsta ord.    Det hade ock varit ämnadt att Holt skulle ha tagit en af Moss’ hästar och ridit hem. Men det är fåfängt att fråga hvarföre menniskan ibland bestämmer sina handlingar i rak motsats till hvad det tycks att hon borde göra. Holt bestämde sig för att gå hem och följde nu den ne- 
 
 
 
 
 94 dersta, den knappt banade strandstigen, djupt funderande på hvad slags intryck hans sena ankomst skulle göra på hans unga, alltid kyliga värdinna.    »Jag skulle uppoffra hvad som helst för att få se den spotska blicken sänka sig för min . . . Är jag då så obetydlig, är jag endast en droppe i hafvet, som hvarken gör till eller ifrån? Jo, nog gör den till, när den önskas ifrån . . . Men akta dig, akta dig, stolta själ! Jag vill nu icke annat än godt; men akta dig . . . Hvad vill jag härnäst?»    Dessa ord voro profetiska.    Om Holt icke gått i så djupa tankar, skulle han ha kunnat höra steg bakom sig. Det var Moss som – hastigt erinrande sig att han ännu hade några ord att säga sin gunstling – skyndade efter för att upphinna honom. Och då Holt icke hörde dessa steg, som voro temligen tunga, var det mindre underligt att han ej heller hörde andra steg, framföre sig, om hvilka vi dock tills vidare icke skola tala.    Stigen krökte sig nu ända intill hafsbrynet; och just som den unge mannen under sina grubblerier uttalade de ofvannämde orden: »Hvad vill jag härnäst?» stötte han häftigt mot något stort föremål, som gaf efter för påtryckningen, der detsamma, troligen uppkastadt af en star- kare våg, låg tillbakahållet mellan ett par större stenar.    I ögonblicket försvunno de föregående funderingarne ur Holts ­hufvud, ett hufvud, som väl lånade sig åt hjertats intressen, men som deremot aldrig skulle låta hjertat ställa sig emot de intressen, hvilka ut­ gingo från detta samma verksamma hufvud.    »Hvad är det här?» Han lutade sig ned för att undersöka föremålet, som stängde honom vägen.    Fyndet bestod af en vid pass fyra alnar lång och hälften så tjock packa af korkskifvor, omsluten med en pressenning, surrad med tåg och i förhållande till sitt omfång ganska lätt.    Med girig nyfikenhet tog Holt den underliga packan i närmare skär- skådande.    »Hvad i Herrans Jesu namn är det här?»    En häftig rysning öfverföll honom, då han märkte hvad det var, nemligen ett menniskolik, inneslutet i denna bädd, hvilken omsorgs- fullt vaggat sin anförtrodda börda hit till den obekanta stranden.    Holts första rysning var den naturliga instinktens fasa, liksom hans första tanke var att skynda tillbaka och omtala förhållandet i kapell- gården. 
 
 
 
 
 95    Han hade i denna afsigt redan vändt sig om, då andra ännu outredda tankar, andra hemlighetsfullare rysningar fingo makt med honom.    Han återgick långsamt, nästan ovilligt – ty han dröjde vid hvarje steg – fram till den kalla gästen, och innan han ens sjelf visste hvad han ville besluta, hade han upplöst några af knutarne. Korkskifvorna gledo till en del isär och rubbade ett omhölje. I samma ögonblick glänste månen åter fram och belyste de förisade, men väl bibehållna dragen af en ung och skön qvinna, hvars långa svarta hår höljde henne liksom i ett dok.    Holt skälfde i hvarje led . . . han blundade, han ville resa sig upp, han ville springa långt bort från den upprörande synen, men det klara him- laljuset lyste på någonting upphöjdt, som genom ett band var fästadt öfver den döda qvinnans bröst.    Han ville det ej – så tyckte han åtminstone – men han trefvade med sina händer på detta nya föremål, och då han undansköt lakanets fina svepning, fann han en vattentät blecklåda med vidhängande nyckel, en sådan låda som vanligen begagnas till förvarande af vigtiga skepps­ dokumenter.    En ny rörelse kom lådan att halka åt sidan. Det rullade tungt der- inne och klingade liksom vid klangen af metall; och då han ville upp- lyfta lådan, kom han i beröring med en kall hand, som blottades och på hvilken en juvelring gnistrade mot månstrålarne.    Ångestsvetten perlade på Holts panna, och så djupt upptagen var hvarje tanke af hans själ, att han ej märkte att han på icke särdeles långt afstånd observerades af Moss, hvilken dock nu stack sig bättre undan och med giriga ögon följde alla hans rörelser.    De voro förfärliga i detta ögonblick dessa båda män på den ödsliga stranden, mot hvilken de mörka vågorna svallade.    Holts ansigte, blekt som likets, utvisade de dunkla makternas strid med en alltför svagt motsträfvande själ . . .    Huru vigtig var ej denna stund!    Skulle han ila tillbaka och lemna allt? Skulle han denna gång lyckas rädda sig från svartalfen i sitt hjerta, hvilken ville draga honom åt det svarta djupet, eller skulle han låta draga sig ned?    »Likstöld! Likstöld!» tycktes honom nattfåglarna skrika med sina entoniga röster. Hvarför skreko de så? Ville de varna eller uppmana? Han hade ju ingenting tänkt.    Men visst hade han tänkt något, ty lyssnade han ej just nu till den 
 
 
 
 
 96 smekande demonen, som med sin lena tunga hviskade: »Hvad godt har den döda qvinnan deraf att hon får behålla sin egendom? Den ­gagnar icke henne. Sofver hon ej lika lugnt, lefver ej hennes själ lika säll, der guldet icke eger värde . . . Men om det får bli qvar här, skall någon annan komma, eller hemfaller det till kronan.»    Man skulle kunna säga att Moss, som, ehuru på afstånd, sett nog för att begripa allt, läste hvarje tanke i den unge mannens själ. Men för Moss var »affären», isynnerhet delad, icke stor nog mot vågspelet af följderna. Om han deremot lät sin tilltänkte måg, nybegynnaren, hål- las, finge han se huru långt denne kunde gå – och det blefve alltid ett band i framtiden att använda efter omständigheterna.    Moss dröjde således bakom en utskjutande klippa, men var sjelf så inne i sina observationer, att han icke märkte ett sakta prasslande på andra sidan.    På denna andra sida, som hade en djup urhålkning, dolde sig tvänne mörka figurer. Dessa båda hade just nyss varseblifvit den besynnerliga packan, då Holt kom stigen framåt; men med skarpare hörsel och säk- rare öga märkte de att någon nalkades, och gömde sig derföre tills den kommande hunnit förbi.    »Jag hör på gången att det bara är en herreman!» hade gamle Petter Gädda yttrat till lotsgubben från Ufklippan. Dessa tvänne män ansågo sig som sjelfskrifna letare efter vrakgods – de trodde att packan var ett sådant – och om de vid tillfälle delade litet af det, som kunde delas, så läto de dock kronan eller den hvilken åtog sig saken, alltid få hufvud- parten, nöjande sig med den ringa andel, som de snåla vraklagarne till- mätte dem.    Att en herreman, och en sådan ung spoling som den snart igenkände Holt, skulle vilja fuska i deras fack, kunde de aldrig tro; och orsaken att de gömt sig var endast den, att de icke ville blifva uppehållna genom något prat. Men nu fängslades deras blickar, liksom köpman- nens, med ett slags magnetisk dragningskraft vid Holt, der han ännu, belyst af månen, låg framlutad öfver liket.    »Herre Krist – ett qvinfolk!» hviskade lots-far . . . »Han gör något knäfvelstyg. Ska vi gå fr . . .»    »Ts, rör dej inte!» mumlade Gädda. »Jag vet ackurat under hvilken flagg han går och hvem som bör besluta . . . Låt honom hålls – det är godt att ha ett tag på en sådan kaxe.»    I detta ögonblick reste sig Holt och vände sig om. 
 
 
 
 
 97    Hans hår var i oordning, hans ansigte förfärligt förstördt. I ena ­handen höll han ringen, i den andra lådan . . . På en gång gjorde han en häftig rörelse, liksom han velat kasta bort alltsammans och rymma bort med bergad samvetsfrid. Men hans goda engel vek ifrån honom – och denna stund inristade för alltid Wilhelm Holts namn bland de ­fallnes.    Han började springa, liksom han redan varit förföljd af den döda qvinnan. Men plötsligt sågo de tre åskådarne af detta nattliga uppträde honom återvända.    Hvad betydde detta? Skulle han ännu vilja rädda sig?    »Ack, nej, det var fruktan som återförde honom. Han ville gömma hafvets dotter i den famn, ur hvilken vågen ryckt henne, och sedan han surrat tillsammans omhöljet, rullade han med vild häftighet det arma offret för sitt dåd tillbaka ned i böljorna.    Vid det djupa sqvalpandet, som häraf uppkom, hoppade han högt till och sprang ånyo bort med en fart som om hela hafvet och alla dess döda följt efter. Nu skred ett töcken ned öfver månen – den hade sett nog. Mörkret bredde sig öfver land och strand, vinden tjöt klagande mellan klipporna, och derute i vilda sjön, der fåglarna ännu uppstämde sin nattsång, tumlade svallvågorna öfver de dolda skären.    Moss smög sig fram och sände en spejande blick rundt omkring. Derefter ruskade han på sig och försvann uppåt vägen till kapellgår- den.    Han försvann dock icke obemärkt.    »Jo, se det var ett stycke arbete!» utbrast gamle Gädda. »Jag ville fan ta mej, inte ha gjort det för tusen daler sölfvermynt . . . Såg du riktigt alltsammans, lots-far?»    »Usch – om jag såg’et? Jo, så grant att, om det kom till sak, jag skulle kunna inför domstoln räkna opp hvart pustande han drog, innan den onde fick makt med honom.»    »Tala aldrig om sak, ännu te minstingen! Här fanns en annan bakom oss, Mossen menar jag, som jag inte vill ha att göra med. Men det ­kommer nock vår tid. Jag såg ringen – det var något till dyr tingest det! Och jag sätter själen min i pant på att det rullade gullfiskar i lådan, annars hade han inte rört henne . . . Men låt oss ge oss af: här är så hemskt att jag blir riktigt rädd för mej sjelf, och nattetid skall jag inte gerna gå förbi den här platsen.»    »Du sa’ ordet!» svarade lotsgubben, i det de började gå framåt. »Jag 
 
 
 
 
 98 har henne riktigt i hälarna, tycker jag, och så många ting jag än opp­ lefvat i min dar, har jag inte haft många historier, som jag kan sätta i mätning med denna . . . Men hör du, Gädda, det käns ödsligare nu än i ungdomen för mej att sitta ensam på Ufklippan – du får allt tänka på mitt gamla förslag att flytta dit.»    »Jag skall ha’t i minne!» svarade Gädda. 15. Vid den husliga härden.    Under denna samma afton satt Emilia framför en god brasa i sitt nya hem och öfvertänkte huru underligt det var att hon nu icke erfor den djupa rädsla, som hon alltid hyst för flyttningen till det kala Svart­ skär. Hon hade också nu varit gift i tre månader, och under sista måna- den hade hon gjort sig så hemmastadd i sina förhållanden, att hon icke längre ansåg sig för den oerfarna unga frun, som först uppträdde på fiskläget och derifrån skref de bekymmerfulla brefven till modren.    Kortligen: Emilia hade börjat begripa lifvets allvarliga sidor och funnit dem väl värda att studeras.    Den stora rörelsen af kommande och farande hade äfven lifvat upp scenen. Spanmålsforor anlände och spanmålsforor utlastades från sjö- bodar och magasiner, hvilkas dörrar ständigt gingo upp och igen.    Denna rörelse, jemte bodrörelsen, gaf fullt upp med göromål åt såväl de båda bodbetjenterna som åt herr Holt, hvilken härvid hade öfverinseendet. Hjelm deremot skötte kontoret och emottog alla dem, som kommo för att uppgöra affärer, och affärer strömmade till från alla håll och kanter.    Det var tills vidare mest kommissionshandel: spanmål inifrån lan- det, som skulle än till Göteborg, än till Norge, så att lifvet på skutorna ökade lifvet af det hela.    Emilia fick ofta bjuda resande herrar till middagen, och det inta- gande sätt, hvarpå hon då gjorde heder åt sitt värdinneskap, tycktes behaga och glädja Åke, hvars lynne nu i den fulla blomstrande verk- samheten var vida gladare än vid början af deras äktenskap.    För en sak bäfvade dock Emilia, för ett ondt, som hon på förhand aldrig tänkt sig, nemligen det vilda stojet af de hemresande bönderna 
 
 
 
 
 99 och kustsittarne, hvilka, sedan de gjort sin handel, sällade sig tillsam- mans för affärden.    »Ja,» talade Emilia i tankarne, »om jag icke hade denna skrämsel att kyla af blodet med, skulle jag känna mig helt godt och varmt inbäddad mellan klippmurarne här omkring Svartskär.»    Hon satte sig med beqvämt sjelfsvåld till rätta i stolen och stödde sina fötter emot kakelugnskanten.    Nu kom huspigan med duksakerna. Det led mot aftonmåltiden.    »Har du varit uppe och eldat på kontoret?» frågade den omtänk- samma husmodren.    »Ja, längese’n.»    »Hade herrn fremmande der?»    »Nej, han gick ned i boden för en stund sedan – jag tror visst att de sista ha rest.»    »Gå då och laga att vi få in godt och varmt té till maten! Min man är säkert snart här . . .»    »Han är det redan!» yttrade Åke, som kom in, just när flickan gick ut. »God afton, min lilla snälla hustru. Men hvad ser jag – du sitter ju och bränner upp dina små fötter! Det märks nog att jag får se efter dig.» Han lade sin hand kring det fina ansigtets oval och kysste hennes kind.    Emilia rodnade som en ros. Det var så ljuft och sällt att finna Åke så . . . sådan som han nu ofta var.    »Nå, blir du nu inne det öfriga af aftonen så att vi få läsa lite efter maten?»    »Nej, tyvärr, icke i qväll. Rörelsen går så friskt, att gossarne under dagen icke hinna mer än föra in kladden.»    »Hvad vill det säga – kan det hindra oss från att höra hur det går med den arma Rebecka och Ivanhoe?»    »Jojo men, du skall tro att det är godt sammanhang med den saken.»    »Nå, låt höra!»    »En kladd, kära barn, är en liten bok, i hvilken allt som för dagen säljes, upptecknas; men på aftonen, då det blifvit lugnt i boden, måste kladdens innehåll införas i en större bok, och detta åter måste öfverses af ett mera öfvadt öga än bodbetjenternas. Denna befattning tillhör ­eljest Holt, men i hans frånvaro blir det jag som tillser att allt går så som det skall gå.»    »Men du har ju sjelf så många böcker på kontoret!» 
 
 
 
 
 100    »Naturligtvis har jag der kassaboken, hufvudboken och alla öfriga papper, som ha sammanhang med de affärer vi ingå.»    »Och således ingen läsning i afton?»    »Icke för mig. Men sedan vi intagit vår lilla aftonmåltid – du har väl den färska torsken . . .»    »Det förstås, med pepparrot och potatis.»    »Skönt . . . Nå, sedan vi ätit och jag gått tillbaka till bodkammarn, så kryper du upp i sängkammarsoffan, läser ensam och berättar för mig i morgon afton hvad som passerat.»    »Ack ja, det går visst an; men som jag icke i det fallet får det fulla nöje, som jag påräknat, så vet du hvad jag i stället gör?»    »Nej, hvad gör du?»    »Jo, du, jag tar fram min hushållsbok och sätter mig och summerar min skuld till boden. Nu är ju månaden slut?»    »Nå, lilla kära Emilia, det var då en riktigt behaglig öfverraskning att du på allvar vill göra det der sjelf. Ser du nu att man kan finna ämnen i annat än sina känslor att tala om, och de förlora visst icke på att få hvila i sina bon.»    »Det är mycket som jag finner mig ha haft orätt uti, men så är jag också nu i en mera tryggad ställning än då, och jag känner mig så ­kraft­full, att jag snart kunde träda i sjelfva Majkens fotspår.»    »Åh nej, den genren är icke din.»    »Huru så? Tycker du bättre om att jag blir lik Thorborg – men det finner jag bestämdt svårare.»    »För min del anser jag att tre söta, älskvärda qvinnor icke behöfva låna något af hvarandra. Ni äro strandens tre gracer, och enhvar har sin tillräckliga egendomlighet.»    »Men ser du, Åke, jag tänker ofta för mig sjelf att du finner dem i många fall framom mig.»    »När du så tror, Emilia lilla, så föresätt dig att bevisa mig det du i många fall står före dem . . . Men öfverhufvud bör du tro mig att vi menniskor göra bäst i att lemna alla jemförelser åsido – ofta väcka de ond blod och bevisa sällan någonting.»    »Ja, men kunna de icke också vara nyttiga?»    »Nej, ty då Gud fördelade gåfvorna, gaf han oss dem af olika slag. Hvarföre då lägga den ena menniskan till mehn att den ej kan vara det­ samma och på samma sätt som en annan . . . Men resten af ­bevisningen får du en annan gång, ty här kommer gudskelof fisken, supen och 
 
 
 
 
 101 smörgåsen, och vill du ha bevisningen derjemte, så ha vi den här: Vore det ej narraktigt, om vi nu började jemföra vår trefliga måltid med ­andras måltider och derefter för framtiden korrigerade den på ett sätt att den förlorade sin egendomlighet? Hvad man har, det har man – må vi utvidga och förbättra, men icke bortbyta det!»    »Amen, kära herre och man . . . Får jag slå i aptitsupen?»    »Det skall den ej förlora på . . . Men går det icke derute? Spring ut, Uljana» – detta var huspigans namn – »och se efter om det icke är herr Holt . . . Nej, han skulle ju rida eller åka.»    Under tiden, medan flickan var ute, satte sig det unga herrskapet till bords; men Åke hade icke mer än börjat sin första portion, då hon återkom och berättade att det var herr Holt, men att han spisat afton på kapellgården och bad om ursäkt att han derföre icke kom in.    »Gick han till boden?» frågade Åke.    »Nej, han steg opp till sej med samma.»    Åke hindrade sig icke med vidare frågor; men då måltiden var slut, sade han hastigt:    »Nämde han ingenting om herr Moss? Du vet, Emilia, att han har ett möte här i morgon.»    »Herr Holt nämde ingenting!» svarade Uljana. »Han frågade bara om det var bäddadt och såg riktigt underlig ut i ansigtet.»    »Underlig – han är väl icke sjuk?»    »Gud vet, men aldrig har jag sett honom se så ut förr!»    »Jag går upp till honom», sade Åke, »och om det behöfs något, kära Emilia, så laga att vi skyndsamt få det!»    »Vet frun», sade Uljana med något mera talförhet, sedan hon blifvit ensam med sin unga matmor, »vet frun, jag tror för visso att herr Holt var drucken.»    »Ah fy, att du kan komma fram med något sådant!»    »Nå, kära frun, det vore väl inte så faseligt heller – det är en känd sak att kapellpredikanten aldrig lemnar någon gäst i ro utan att han sett ett godt stycke ner i glaset; och om inte den engla-mamsell Thor- borg höll så fint igen, tror jag att pastorn riktigt drack sej sjelf under bordet med både klockarn och trollet och gumsen på köpet.»    »Tag ut faten», yttrade Emilia med hela sin husmoderliga värdighet, »och laga att gossarna få in sin mat varm i bodkammarn!» 
 
 
 
 
 102    När bordet var afdukadt – det var ett så trefligt bord, stående i ­midten af den stora salen – tog Emilia fram sin hushållsbok och satte sig i ordning för sitt arbete. Hon hade sällan håg att lemna salen om aftnarne förrän Åke återvände från dagens göromål. Men huru hon nu skulle arbeta, så hann summeringen icke längre än till hälften af första sidan: så mycket tänkte hon på att Holt, unga karlen, skulle våga komma hem i ett dylikt tillstånd . . . . Tänk om Åke sjelf någon gång – åh nej, det behöfde hon icke frukta.    »Nå, hur gick det med räkningarna, lilla du?» frågade mannen, då han halfannan timma senare inkom och fann sin unga hustru insom- nad öfver sin första hushållsbok.    »O, så tokigt!» ropade Emilia, i det hon skrattande gnuggade ­sömnen ur ögonen . . . . »Men säg, är det sannt att Holt var drucken?»    »Drucken – ja, vid Gud, är icke det möjligt! Jag tänkte icke derpå, då jag var uppe, men när allt kommer omkring, torde det vara rätta förklaringen på hans slöhet. Jag fick icke klokt svar på något.»    »Hvilken uselhet!» utbrast Emilia med afsky.    »Nog är det tadelvärdt att låta förnuftet rymma fältet för sådan orsak, men vi få ej dömma för strängt. Han har säkert under resan varit i flera frestelser, och sista besöket har gjort det öfriga. Naturligt- vis, goda Emilia, låtsar du om ingenting i morgon!»    »Tycker du att jag skulle nedlåta mig att tala med honom i den saken!»    »Icke direkte, men du får icke heller ge honom några pikar – jag vet att det är fruntimrens vanliga vapen. Men de vapnen äro dåliga och göra aldrig gagn: de blott reta sinnet.»    »Ack, gode Åke, det är bättre att vi gå och lägga oss än att stå här och tala om den der vedervärdiga karln. Jag har ej tålt honom förut, och nu blir det än mindre.»    »Men om det blir mindre, så gör du ju motsatsen af hvad jag ber dig. Hör nu, mitt barn, om du sätter något värde på mitt bifall, så föränd- rar du ingenting i ditt väsende.»    »För ditt bifall gör jag både det möjliga och omöjliga. Men när ­pigorna veta det, så få nog bodgossarne också veta det, och det blir ett mycket dåligt exempel!»    »Trösta mig, sådan förnuftig hustru jag har fått!» svarade Åke små- skrattande. »Jo, gossarna kunna skatta sig lyckliga, om du tar vård om deras sedlighet. Men eljest skall jag säga dig att ett exempel ej betyder något . . . Kom nu, du stränga domarinna, och ifall du i morgon känner 
 
 
 
 
 103 dig frestad till någon liten elakhet, så erinra dig Thorborg och huru mildt hon . . . .»    »Aha, äro vi der – vi hade ju hvar och en våra gåfvor och behöfde icke låna af hvarandra?»    »Fångad!» förklarade Åke.    Och så gingo de, skuldfria och lyckliga till hvila, icke anande att från denna afton ett hotande moln hängde öfver deras tak.    Men långt efter det Emilia insomnat, låg Åke vaken och funderade öfver Holts besynnerliga beteende, hans tomma blickar och osäkra ­rörelser. 16. Hvad blecklådan innehöll.    Och nu var det natt – men en natt utan stjernor.    I ett rum i öfra våningen gick Holt af och an, än sökande de ännu brinnade ljusens belysning, än skyggande tillbaka för den mörka skugga – hans egen skugga – som sväfvade öfver väggen.    »Är jag en man, som darrar för så litet?» frågade han slutligen . . . . »Hvad är det mer – det var hafvets egendom. Ingen gör anspråk derpå . . . . Jag har ju icke dödat någon menniska, icke tagit en skilling från någon lefvande själ . . . . Hvad är det då annat än de eländiga nervernas svaghet som sätter mig i denna rörelse . . . . Osaliga feghet! Det är stål i själen, men icke i kroppen . . . . Nå, denna helvetes vånda måtte väl nå sitt slut med den här natten . . . . Jag önskar att jag aldrig kommit i säll- skap med Moss . . . . Dumheter – det ligger i blodet. Man föds för att blifva hvad man blir, och tillfället är lärmästaren.»    Han minskade sina steg, han såg tillbaka åt chiffoniern, der sakerna voro inkastade, och såg åter med skygga blickar åt väggen, lika fridlös på bägge hållen.    Och allt emellanåt dånade vinden derute, kastande mot rutorna det under natten tillkomna regnet.    »En gång, då jag var pojke och min mor lärde mig de böner hon sjelf lärt, skulle jag väl då ha trott . . . . Gud fördöme mig, blir jag icke nu sentimental! Bort med allt, som icke är sundt förnuft . . . . Jag har ofta stridt och segrat i hvarjehanda. Nåväl, jag segrade icke nu, och det var 
 
 
 
 
 104 derföre att det ej behöfdes . . . . Lådan – det är tid att se hur mycket den innehåller.»    Han gick häftigt fram till chiffoniern, satte skyndsamt nyckeln i klaffen och återvände med sin nyförvärfvade egendom till bordet, drog ljusen närmare och betraktade först med giriga blickar juvel­ ringen – en verklig dyrbarhet.    Under denna sysselsättning klarnade hans blick och jemnades hans panna. Han fick mod att öppna lådan.    Men hvadan kom det sig att hörseln röjde mera känslighet än blicken?    Vid första dukaten, som klang mot bordskifvan, spratt han åter till, blef likblek och tittade sig omkring åt dörrar och fönster.    Denna rörelse varade likväl icke länge. Han grep sig åter an och kom snart så långt i säkerhet, att han kunde räkna dukaterna, som han plockade upp ur lådan.    Men hvad var det nu som uppehöll honom och kom honom att med förvildade blickar stirra ned i det öppna förvaringsrummet?    Hvad var det han upptog och höll mot ljuset?    Ett bref!    Vid detta sällsamma fynd tycktes hans förskräckelse antaga en annan art. Hvad ville detta bref förklara? Skulle det komma fram såsom ett röjande vittne till hans dåd.    Brefvets utanskrift lydde:    »Till den eller de menniskovänner, som funnit den skatt jag anför- tror åt hafvet.»    Mekaniskt förde han handen till ljuset. »Det torde vara så godt att bränna det här oläst!» Men straxt derpå sjönk handen ned, och begäret att genomtränga slöjan af denna hemlighet kom honom att bryta ­förseglingen.    »Är jag ej rätta mannen?» mumlade han hånande. Och så vek han upp bladet och lät sina ögon stirra på följande rader, skrifna med osä- ker och brådskande stil: . . . . . . . . . . . . . . . . . . . . . . . . . . . . . . . . . . . . . . . . . . . . . . . . ..........................................................................    »Hvem helst ni är, som läser detta, så emottag en djupt förtviflad mans innerliga tacksamhet – ty innan detta bref kunnat öppnas, har 
 
 
 
 
 105 föremålet för detsamma genom er försorg kommit i säkerhet på land.    I går klockan 3 på morgonen afled min unga hustru efter några da- gars häftig sjukdom; och i den vådliga belägenhet, hvari mitt förande fartyg under stark tjocka nu befinner sig, måste jag icke allenast upp- offra min smärta, utan äfven utan ringaste dröjsmål skilja mig från de jordiska qvarlefvorna af min maka, ty med vanlig vidskepelse mumlar min uttröttade besättning att kompassen visar miste, emedan lik finnes ombord, och att detta är orsaken, om vi gå till undergång.    Mina förordningar äro följande:    Den dyrbara juvelring, som hon bär på ena fingret, må ingen röra: den är en helig relik, och min vilja är att den, liksom vigselringen, ­ följer henne till sitt sista rum. Guldet, som lådan innehåller (150 duka- ter), skall gälda först och främst bergarelönen i rikligt mått och dernäst begrafningskostnaderna samt ett för allo orubbadt grafställe. Öfver­ skottet användes till en enkel minnesvård af granit med följande in- skrift: HENRIKA GEISTERN, FÖDD BENTZEN, död vid 19 års ålder.    Summans fördelning bestämmes af ortens domare med tvänne opar- tiska män.    Dessa anordningar må troget efterföljas, ty hennes sista önskan var att icke hvila i hafvet; och för uppfyllandet af denna önskan kan ingen- ting mer göras af den man, som kanske sjelf inom några timmar icke fins bland de lefvandes antal.    Drabbe deremot himlens förbannelse den, som bedrager mig och icke följer hederns och samvetets bud!    Ombord å danska barkskeppet Fortuna under resa mellan Ply- mouth och Helsingör, genom tjocka och strömsättning indrifven bland Bohuslänska skären. Den 28 September 183 . . klockan 4 e. m. O. Geistern från Flensburg *).» *) Hela skildringen om den uppflutna qvinnan grundar sig på en verklig händelse i samma trakt af ifrågavarande skärgård. Berättelsen är – dock utan namn – meddelad af den själasörjare, som emottog likplundrarens bekännelse på dödssängen. 
 
 
 
 
 106    Detta bref gjorde en utomordentlig omskakning hos Holt.    Hans hufvud sjönk mot bordet.    Ännu var han icke fullt förhärdad – han var så ung. Och allt detta . . . . denne förtviflade man, troligen stående bland en upprorisk besätt- ning, sjelf med döden för ögonen, lemnande kanske allt sitt guld för att af främlingar köpa uppfyllandet af det löfte, han gifvit sin unga maka, och detta löfte sedan, att hon ej skulle få sin graf i hafvet – hvem hade tillintetgjort det? Hade icke han, Holt, sedan han röfvat hennes guld, åter utstött henne i vågorna . . . . och förbannelsen . . . . allt detta framstod med en sådan klarhet, en sådan fasa, att han gret öfver sig sjelf.    Om önskningar tjenat till något, skulle han hafva velat gifva, Gud vet huru mycket, för att hafva tillbaka några timmar af sin lefnad. Men oåterkalleligt flydda voro dessa timmar, och aldrig, aldrig mer skulle de komma tillbaka . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . Ve, ve öfver detta aldrig, som ingenting kan förändra . . . . . . . . . . . . . . . . . . ..........................................................................    Nya timmar hade sjunkit ned till de andra, innan Holt åter reste sig.    En slö stiltje hade nu bredt sitt tunga dok öfver de förut arbetande sinnena. Denna stiltje var dock liksom ett farväl till det förflutna, hvars blad väl haft att visa många oädla och djerfva beräkningar, än lyckade, än felslagna, men ingen samvetssak eller en sådan sak, der både den inre och yttre lagen kunde uppstå som hans fiender.    Det var som om han genomlefvat tio år.    »Gjordt som gjordt . . . En dumhet var det, men intet vittne kan nå- gonsin komma fram för att påminna mig om denna vederstyggliga natts händelser, som jag nu begrafver i min själs nedersta djup.»    Han steg upp, han rörde sig, han sträckte ut armarne, liksom de varit domnade af köld.    »Hu, här är också kallt inne – jag skall elda och tända på med det här satans brefvet.»    Han verkställde sitt uppsåt, och inom några minuter var det farliga papperet förvandladt till aska. Derefter inlåste han i lönrummen af sin chiffonier de röfvade sakerna. Guldet kunde utvexlas vid första resan till Göteborg – ringen kunde hvila tills vidare.    Kakelugnsbrasan började nu flamma upp med sitt sken öfver rum- met. Sedan han satt sig framför densamma, började han känna en viss 
 
 
 
 
 107 frihet, och snart gingo hans tankar öfver till hans kompanjons besök om aftonen. Han erinrade sig ganska väl att han för Hjelm visat sig upprörd och obegriplig, men han var öfvertygad att det inför denne omisstänksamme man icke skulle blifva svårt att ge förhållandet en lämplig tydning.    Tidigt på morgonen knackade Hjelm på dörren och steg in, då han ej fick svar.    Holt sof i sin säng. Intet spår till oordning syntes i rummet.    »Han sofver oroligt och ändå tungt!» sade Hjelm för sig sjelf. »Hans utseende tyder likväl icke på det slags orediga tillstånd, som jag sist tänkte på . . . . Men något var det i går afton och det måste jag veta.»    Holt vaknade dock ej, och Hjelm steg tankfull åter nedför trappan och från denna ned på gården.    Ingen menniska syntes ännu till, och han beslöt att göra en prome- nad bortåt stranden . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . .    En halftimma – icke mer – kunde hafva förflutit, då han häftigt åter- kom med ett uttryck af häpnad på sitt ansigte.    Han gick direkte till bodkammaren, uppväckte bodbetjenterna och drängarne och begaf sig med dessa skyndsamt till stranden, hvarifrån snart ett tåg tog vägen åt den yttersta af sjöbodarne.    Omedelbart utdelade husbonden sina order. Den ene af drängarne skulle göra sig färdig att med ett bref ge sig af till länsmannen, den andre affärdades genast till kapellgården för att muntligen anmäla att liket efter ett fruntimmer uppflutit på stranden . . . . . .    »Men hvad är detta för rysligheter jag hör?» ropade Emilia, hvilken nu kom utstörtande på gården. »Hvad är det du funnit, Åke?»    »Ett alltför rysligt fynd för dig, kära barn, att skåda! Det är en ­stackars qvinna, hvilken, naturligtvis från något skepp, blifvit anför- trodd åt hafvet, dock icke för att stanna der – det synes tydligt, ty hon är omsluten af kork.»    »Hvad vill det säga?» frågade Emilia.    »Korken flyter, och den, som så omsorgsfullt skyddat henne, har hoppats att hon skulle flyta till någon vänlig strand, der hon kunde finna en kristlig graf.»    »Men hvem hon är, det vet man icke?» 
 
 
 
 
 108    »Vi få höra hvad som kan utredas vid den lagliga undersökningen. Så mycket har jag sett att hon på venstra handen bär en ring, som tycks vara hennes vigselring.»    »Ack, min Gud, hvad detta är förskräckligt – den arma, unga qvin- nan . . . . Men nu är hon icke vidare att beklaga: kanske äro de, som hon lemnat, det så mycket mera. Och, käraste Åke, en sak: hon skall väl icke länge stanna här? Det blir så hemskt, att jag hvarken törs gå fram eller tillbaka.»    »Var lugn, kära barn, vi skola snart gifva henne en säng, der hon får sofva ostörd . . . . Och spring upp nu genast en af er och väck herr Holt!»    Detta besvär var onödigt: Holt var vaken och halfklädd. Han hade både hört och sett nog.    Frossan sedan gårdagsaftonen hade ånyo infunnit sig, och mellan de skallrande tänderna frammumlade han oupphörligt samma ord:    »Hon har kommit igen – hon har kommit igen!»    Men hastigt reste sig hans hufvud med förundransvärd spänstighet, det gnistrade till i hans ögon och ett leende af triumf spelade på hans läppar:    »Hvem fann denna qvinna? Herr Åke Hjelm. Var han ensam? Ja . . . . Nåväl, skulle en gång det omöjliga hända, att denna hemlighet sökte sig en väg fram, så var det han, icke jag . . . . Jag borde aldrig ha bränt upp brefvet, men hvad som finnes – en dukat skall alltid ligga qvar i lådan – är tillräckligt, i händelse vi framdeles skulle få något oklart oss emellan och ha skilda intressen.»    Och hvem kom nu hastigt ned vid anropet, om icke Holt? Hvem ­talade med flytande tunga om denna sorgliga händelse, och hvem, om icke han, hade den djerfheten att vid inträdet i sjöboden genast obser- vera – hvad i alla fall icke kunde undgå länsmannens blick – att knu- tarna på tågen voro helt olika hvarandra!    »Det der», yttrade Hjelm, »har jag icke kommit att tänka på, och anmärkningen gör heder åt din skarpsinnighet. Men för att någon be- tydelse skulle ligga i knutarnas olikhet, så borde väl förmodas att de blifvit omknutna, och när skulle detta hafva händt – de äro ju våta af hafsvattnet . . . . Det troligaste är att någon brådska varit å färde på far- tyget, då liket skulle lemnas åt vågorna, och att således flera händer varit sysselsatta.»    »Möjligt!» svarade Holt. »Men vi ha väl Moss snart här, och han är nog rätta mannen att ge upplysningar i sådana saker.» 
 
 
 
 
 109    »Låt oss gå upp så länge!»    Hjelm tillslöt sjöboden, och de vandrade bägge uppåt huset.    »Det var sant», upptog Åke hastigt, »vi ha icke fått språkas vid om din resa. Jag är mest nyfiken att få höra om du svängde in till Fjäll- backa? Hummeragentskapet, som du skaffade oss för det engelska huset, blir nog lönande. Men hvad säga våra fjällbackabröder – ha vi hopp om vänliga förbindelser? Du var icke frisk nog i går qväll för att kunna ge mig besked på något.»    Holt hade ingen makt öfver blodet: det kom farande öfver hans an- sigte som en skybank öfver horisonten, och han förmådde ej svara annat än med några frammumlade ord.    »Nå, hvad tusan», återtog Hjelm, »hvad betyder det oss karlar ­emellan – hvem har ej någon gång under sin lefnad tagit ett glas mer än nödigt! Jag förstår: det generar dig att min hustru fått reda på saken, och det är visst möjligt, men min lilla Emilia skall bli en klok fru.»    »Ja, men din fru är mig icke synnerligen gunstig förut – och om jag skall tillstå sanningen», förklarade Holt med hemlig förtjusning öfver den vändning, som Åke sjelf gifvit åt saken, »så känner jag mig ofant- ligt generad och går icke ned i dag.»    »Nå, du gör deri hur du behagar. Nu ha vi Moss och mötet, läns- mansundersökningen och Gud vet allt hvad, och när det är öfver, så är det der lapprit vid din hemkomst redan glömdt.»    »För att nu tala om Fjällbacka och våra hummerrelationer», högg Holt tvärt in, »så möta oss der ganska vänskapliga tänkesätt. Blott i ett afseende gaf man någon oro vid handen, nemligen i din tilltänkta ­jemkning för fiskrarnes räkning.»    »Jo jo, det trodde jag nog», svarade Åke, »men hos oss får icke en hummer, derföre att den icke håller de föreskrifna tummen eller har mistat en klo, räknas som bihang till den följande. Fiskaren, den stack- arn, måtte väl ega rätt att sjelf få taga tillbaka hvad man icke godkänner i handeln. När man betänker att befolkningen på våra små fisklägen endast har fiskets obetydliga inkomst att lefva på, så måste man vara billig.»    »Naturligtvis. Men du är icke inne i dessa förhållanden. Skäm bort säljaren, och du får snart se hvad köpmannen får för vinst att lägga i kassakistan . . . . Och ännu en högligen maktpåliggande sak: Vi äro ny- komlingar, vi kunna icke införa nya lagar i förhållanden, der de gamla öfverallt äro antagna – tänk, hvilket missnöje vi då skulle uppväcka 
 
 
 
 
 110 emot oss från de andra skärgårdsköpmännens sida! Tro mig, vi måste fara varligt i början och komma ihåg att det engelska agentskapet eljest kan bli uppsnappadt af någon annan, som mera vill se på engelsman- nens intresse!»    »Du har nyss varit i sällskap med Moss, det hörs!» svarade Hjelm . . . »Vidare få vi talas vid – men så mycket kan jag säga dig att prejeriet, det må utgå från England eller Sverge, icke finner gehör hos mig . . . . Jag går nu upp och skrifver ett par ord till länsmannen.»    Med en förtrolig nickning skildes de åt. 17. Brefvexling mellan tulljakten och landbacken.      Väna mö!    I ett lynne, som går med fördevind, sätter jag mig ned att dela mina tankar med dig.    Jag har haft en riktig storm-tur nu en tid bortåt. Och sist i morse gjorde jag ett beslag på skonerten Iduna, som minsann icke var små- ting. Höga vederbörande blifva så pass ofta påminta om min verksam- het, att jag jemt stiger i pretentionerna på kontrollörtjensten.    Gudskelof att jag ej råkat någon fattig stackare i min väg, utan så- dant folk som väl behöfver en minnesbeta för sitt ofog. Men oaktadt allt detta svider det ändå i mig vid minnet att du, älskade Majken, knep ifrån mig det beslag på konjak, som jag bort få göra på Ragnars båt.    Men apropå konjak, kan jag ej annat än förtälja dig en liten rolig historia, som far berättade, då jag sist var hemma och vi språkades vid om sommarens små tilldragelser.    »Jag mins ej», sade far, »om jag talt om för dig att Andreas från Tomtö kom hit en dag i stor bedröfvelse och begärde att jag för allt i verlden måtte följa med honom till deras ö, eftersom en sådan stor olycka hade händt hans bägge bröder . . . . Hvad då för olycka, frågade jag . . . . »Jo, Gud bevare pastorn, det har kommit en konjaksankare oppflytandes till vårt, och bröderna mina, som hittade den rätt i strandbrynet, slogo opp den och drucko tills de inte längre stodo ­pallen, utan ligga der nu kav liflösa i sanden. Och nu är ärendet det, att be herr pastorn så flitigt komma öfver i socknebåd och ge dem välsig- 
 
 
 
 
 111 nelsen – men jag tror visst att de allaredan ä’ döda.» Och den stackarn snyftade af alla krafter. »Nå, du förstår», tillade far, »att jag ej var an­- gelägen om det socknebudet. Derföre skickade jag klockarn att under- söka förhållandet. Det befanns då att de arme satarne endast så rik­- ligen njutit af den hederliga konjaksankaren, som haft den artigheten att flyta till dem, att de domnat af och lågo der fullkomligt sanslösa. Förstås, att de efter vederbörlig tid vaknade utan att hafva sett mer af himlen än de solar och månar, som spriten lät gnistra för deras ögon.»    »När hände det der, far?» frågade jag.    »Jag vill minnas», svarade han, »att det var i början af Juli» . . . .    »Så eget!» tänkte jag för mig sjelf. »Det var just vid samma tid som min egen Majken lyckliggjorde tulljakten med sitt morgonbesök.»    Ack, du vänaste och herrligaste af alla mör i norden, du tror väl ­aldrig din Gudmar om att småskratta, då han nedskrifver det här?    Men hvar var jag nu vidare?    Jo, det var det jag ville säga dig, att min egen friska sinnesstämning sträcker sig också till jaktkarlarne. Det är så trefligt, då nöjet är ge- mensamt.    Gamle Storke-Pelle, som med stor vigt tager sin värdighet såsom förste jaktkarl i akt, sitter nu och läser aftonpsalmen vid groggen – han tycker icke att det ena skämmer bort det andra – men för att gifva det myckna groggandet ett mindre farligt exempel i sin unge kamrats ögon, låter han honom alltid förstå att det är i följd af något svårt mag­ lidande, som han är tvungen att så ofta göra våld på sina nykterhets­ vanor.    Naturligtvis dristar sig icke Lommen att le honom i ansigtet, men bakom gamle Storkens rygg gör Lommen allehanda lustiga saker.    Den unge sprittande håttepilten förer, liksom de flesta nordhåt- tingar, fiolen med sig på sjön. Du vet att de för närvarande äro de för- nämsta barderna inom både norra och södra skärgården. Och mången aftonstund, då vi ombord haft det lika patriarkaliskt som i qväll, har det upplifvat mig att höra de enkla melodierna – så som just nu – blanda sig med den musik, hvilken uppkommer genom vågornas en­ toniga sqvalpande mot jaktens köl.    Jag tycker riktigt om den pojken! Och tycket förminskas icke deraf att han förstår att tala om dig på ett sätt, hvarpå jag helst hör dig om­ talas. 
 
 
 
 
 112    Det låter ungefär så här:    »Nu skall löjtnanten få höra en hickstoria på den melodien jag spe- lar, när min bålfela är riktigt i tagetaget.»    Vid dessa ord fattar jag cigarren – om jag icke förut har honom – ty jag njuter allting dubbelt i sällskap med den.    »Hvad var det för en historia?» frågar jag.    Och den här sista gången var historien följande:    »Löjtnanten vet att jag i tisdags, som var, hade fått en kumsion bort till Käringön. Nå, när jag skulle fara tillbaka igen, kom en pojkvasker springande efter mej från mor sin, Maja i Lurklyftan, som också hade en kumsion till mej. Jag gjorde i flinken ett springande opp till kärngen, som för en tid lång se’n brutit af sig benet i en knapp vändning. Och nu tänkte hon att jag på något sätt kunde ge bådskap till mamsell ­Majken.» . . . .    Nu förstår du väl, älskade, att jag drog ett ofantligt drag ur cigarren, såg särdeles nådigt på min sagoförtäljare och undrade hvad mamsell Majkens namn hade med det der att göra . . . .    »Om löjtnanten biar ett litet biande, så skall det straxt vara färdigt. Gumman ville tacka mamsell Majken så många tacker för det hon skickat både doktorn sjelf och doktamenterna till henne, stackare, och pengarna också. Men pengarna måste hon ha inknutna i halsduks­ snippen, för det att Vatten-Märta, som mamsell bestått till skötselvak- terska, inte skulle stjäla bort dem. Och säg mamsell Majken, sa’ hon, att om hon inte får allt godt i denna verlden, som hon vill be om i bön, så är det inte min skull, för jag har henne i huldsam tankefrid och evin- nerlig suckan. Benet är nu bra, och Märta kan så gerna flytta, för hon vill jemt lägga i kors halsdukssnipparna, men detta är jag god till att göra sjelf nu, sa’ hon . . . . Och nu vet löjtnanten besked.»    Jag fann mig ogement uppbyggd till vackra känslor, då jag hörde hvad min hjertans kär med sin vanliga tysta, men rika omtanke gjort, och derföre skickade jag gumman en liten laddning till den andra hals- dukssnibben, för den händelse att Märta allt framgent skulle känna sig frestad att lägga dem i kors . . . .    Men nu känner jag på mig att jag får en liten släng af de mörka ­mellanstunder, då allt ljus ligger begrafvet under din stränge faders ­hotande och orubbliga vilja.    Ser du, min Majken, nog går det an under hösten, då verksamheten hjelper mig att bära saknaden, men i vinter – i vinter . . . . Jag tänker då 
 
 
 
 
 113 tidtals stationera mig på Fjällbacka, hvarifrån jag kan göra några ut- flykter.    Åtminstone kan din far icke hindra oss att träffas i Qville kyrka, och så helsar du på dina fruntimmersbekanta på Fjällbacka, i hvilkas hus jag tänker presentera mig. Måtte blott ingen mor göra upp spekulatio- ner!    Majken, Majken, hvad du är för en upplifvande sol! Tro mig, gamle- far och vårt lilla helgon sörja dig i kapp . . . . sådan sonhustru du vore åt farsgubben! När jag är borta, har han blott Trollet och gumsen att dis- putera med, ty Thorborg är ej stark i den saken, och klockarn har på senare tider satt sig i mäkta stor respekt. Denne kyrkans underfader nyttjar visst en skenbar aktningsfull ton, men gubben begriper ändå att han i de flesta fall måste ge med sig . . . . . .    Men hvad syn möter mig nu?    Medan jag så här sällskapade med dig, hade jag glömt toddyvattnet. Jemte detta bär Lommen nu på brickan ett litet skrin, hvilket jag mer än en gång sett stå i ditt yttre rum på Svartskär . . . . Du skulle nu se Lommen draga sin breda mun uppåt öronen – det kan kallas att le med eftertryck.    »Ser löjtnanten något?»    »Jo, så men, du . . . . men jag begriper ingenting.»    »Jag har haft det i fyra dar. Petter Gädda hade det i skickebud till mej, men det skulle inte lemnas fram förrän i qväll . . . .»    Här kastar jag pennan för att afklippa snörets försegling. Ack, min väna mö, just nu mins jag att det är min födelsedag i dag – det hade jag glömt, men icke du . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . ..........................................................................    (I skrinet låg en af Majken stickad halsduk jemte följande bref:)    »Käraste befälhafvare!    Skål . . . . När du läser detta, dricker jag i pappas bästa malaga två glas för din välgång, det vill säga för min egen välgång.    Jag har sagt till min postillon d’amour, gamle Gädda, att han skall säga din håttebard att min gåfva icke får lemnas förrän klockan sju. Det är ju då, du under fredstider får in ditt toddyvatten. Och här kom- mer nu vidare kyssen, famntaget och kärleksförsäkran att, blåse hvad väder och vind som helst, Majblomstret aldrig skall blomstra för någon annan än dig. 
 
 
 
 
 114    Vet du, min Gudmar, att om jag icke blygdes att erkänna mig ångra något, skulle jag nära nog ångra det jag öfvertalade pappa att ned- lägga handeln. Vi bo på en gång både för nära och för långt från den gamla stranden och de gamla förströelserna. Nå nå, ingenting bygg- des på en gång. Åtminstone är det slut nu med lurendrejeriet och följaktligen äfven med de retbara ämnen, som förut legat mellan honom och dig.    För några dagar sedan kom han hem från Svartskär. Så djupt den der händelsen med den uppflutna qvinnan rörde mig! Jag kan ej tänka mig någonting mer sorgligt än en varelse, som kommer så der efter sin död och tigger de lefvande om sin sista rättighet på jorden. Denna sista ­rättighet har hon då nu erhållit: hon hvilar i kapellets kyrkogård. Jag hörde att Thorborg sköflat alla sina blommor för att kunna lägga en vacker krans på främlingens ensliga kulle.    Hela natten har jag tänkt på detta ämne . . . .    Hvem sörjer henne? Hvem sände den så tidigt bortgångna så utan alla upplysningar ut på hafvets vådliga stråt? Det var sant – en enda upplysning fanns: en smal ring på vigselfingret med bokstäfverna O. G. och H. B. Denna ring sattes naturligtvis tillbaka.    Pappa sade att länsmannen haft någon slags häntydning på att det kunde ha varit möjligt att någonting annat funnits. Men pappa skrat- tade åt dessa lagens handtlangare, som icke hafva sitt finger i något utan att misstänka hemligheter och olagliga handlingar. Huru som helst, har hon tagit sin hemlighet med sig i sin tysta boning. Frid öfver henne och hennes stoft . . . . . . . . .    Men att nu tala om något annat, så må du tro att jag riktigt njuter af pappas missräkning att se herr Holt kär i Majblomstret.    Icke att min stränge herr fader slagit något ur hågen . . . han har icke en gång meddelat mig den minsta skymt af sina planer, men jag begri- per så väl hans förtretade min, då Holt ej visar sig så intagen som han pligtskyldigast borde.    Det har fallit mig före som om den der unga herrn hade något dunkla begrepp om meningen af kompaniskap. Ja, till dig säger jag att den omsorg, hvarmed han undviker att uttala den vackra fruns namn, och den rodnad, som öfverfar hans kinder, när någon annan oförmo- dadt talar om henne, synes mig vara något misstänkt. Det fins väl ingen bättre typ – min egen befälhafvare undantagen – på heder och redlighet än herr Åke Hjelm. Gud bevare honom . . . . det är slippriga 
 
 
 
 
 115 stränder i skärgården . . . och Gud bevare hans kära lilla hustru! Hon är ett intagande barn, som jag riktigt älskar och tänker taga under mina vingars skugga.    Vid nästa veckas början reser jag till Svartskär med pappa; och då – sedan jag nu lofvat honom att lemna honom i fred för mina gifter­ målsförslager – kan ingenting hindra mig att helsa på i kapellgården. Jag riktigt längtar att någon dag få lefva ett stycke lif der.    Hvar skola vi finna en god man åt vår Thorborg? Icke vill jag ha kapten Bengtsson från Fiskebäckskil, och icke vill jag ha kapten Hans- son från Grebbesta – ja, jag vill icke ens ha sjelfva kapten Svensson från Fjällbacka. Ingen af alla dessa kaptener får bli min svåger . . . .    Men hvad tänker jag på, som sörjer så för andras giftermål! Har jag då ej bekymmer nog för hur jag sjelf skall bli gift?    Men så mycket inser jag, att icke lärer den saken ske, medan du är jaktlöjtnant. Ty blott den titeln uppväcker alla pappas onda lidelser.    Om två år blir du nog befordrad, du, som står så väl till boks. Då få vi taga vår skada igen för alla dessa grufliga försakelser.    Det hade varit likaså godt att du, som älskat mig i så många år och vetat dig varit älskad lika så länge, antingen väntat tills du blifvit kon- trollör eller friat medan du var kammarskrifvare i tullverket. Men för att komma mig närmare tog du – under väntan på platser, för hvilka du ännu var för ung – den för dig så obetydliga jaktlöjtnantstjensten, och just den gången slog ej ordspråket in, att den, som väntar på något godt, ej väntar för länge, ty ju närmare du kom mig, desto sämre ­ blefvo våra utsigter.    I alla fall måtte jag väl ej kunna anses för gammal om ett par år – då är jag 24 och du 28 år. Det blir en hygglig tidsålder att börja den van­ ligen efterlängtade, men stundom rätt betänkliga färden utför äkten- skapslifvets ström.    Gudskelof för våra lynnens kraft och fasthet!    Vi skola under väntan hvarken blekna eller tyna bort, utan vi skola träffas så ofta vi kunna och njuta vår tillvaro så mycket vi kunna. Vi hafva varit, vi äro och skola blifva lyckliga, ty både du och jag tro på Hans, den kärleksrikes vård om dem, som vårda sig om andra. Och vi förstå kärleken så, att om vi också finge vänta längre än både två och två och två år, ja ända bort i den solljusa evigheten, så ha vi ändå ej blifvit skilda, utan stundligen allt mera, allt innerligare förenade.    Ja, hvad Gud verkligen förenat, skiljes hvarken af menniskovilja 
 
 
 
 
 116 eller några jordiska förhållanden: en sådan tillvaro måste fortsättas äfven efter döden . . . . Kunna vi då ej vara glada? Jo, illa vore det eljest.    Och nu farväl, min blifvande kontrollör! Jag tycker det skulle se rätt vackert ut att på förhand få kalla mig din Majken Guldbrandsson.    P. S. Kors så bra det der fru-namnet går i stycke . . . . Gör dig så ledig du kan till nästa vecka.»    (Fortsättning af Gudmars bref.)    O, du min väna mö, du inbegrepp af ädlaste känsla och klaraste för- nuft, du ljufvaste Majken Guldbrandsson! Jag sitter här i min ensliga kajuta, men jag omfamnar dig ändå nära nog så verkligt som om våra lifsvarma hjertan klappade mot hvarandra.    Vet du, jag hörde en gång en af mina karlbekanta säga (han visste ­naturligtvis icke att vi äro förlofvade): »Aldrig kunde jag bli kär i ­Majken, en qvinna med så mycken manhaftighet i både kostym och väsende!» Sådan åsna du är, tänkte jag – du vet icke att detta präktiga skal gömmer inom sig en hel verld af särskilt poesi.    Ty du är poetisk, min Majken, på samma sätt som det är poesi i all verklig och djup natur. Ditt hjertas enkla godhet, din själs friska, glada lyftning öfver allt smått, din starka hederskänsla, ditt förakt för alla låga beräkningar och din sträfvan att i tysthet göra Hans verk, som du, mer än någon tror, söker att efterlikna – allt detta är den sanna poesien, så som jag förstår den. Och lyckan, att slutligen få ega i jordisk verk- lighet en sådan hustru som du, kan ej betalas nog med någon väntan. Dock – det säger jag dig – så upphöjd är jag icke, att jag ej ovilkorligt begär och fordrar att sällheten skall börja här nere . . . . . . . . . . . . . . . . . . . . . ..........................................................................    Du talar i ditt bref, älskade, om den sorgliga händelsen med den unga qvinnan, som blifvit funnen vid Svartskärsstranden. Ack, äfven jag har egnat henne så många deltagande tankar. Jag var sjelf – ehuru på afstånd, ty jag ville ej träffa din far – närvarande vid hennes begraf- ning. Och sedan alla andra gått, gick jag fram och jemnade hennes täcke . . . . Hvar gråter nu hennes make?    O – att förlora sin unga hustru!    Den som likväl erfarit starkaste intrycket af denna händelse, det är 
 
 
 
 
 117 Thorborg. Hon sade mig i går att hon, utan att dock känna minsta rädsla, hvarje natt drömmer att den främmande qvinnan sitter vid hen- nes säng och smeker hennes hand, den handen, som lade blomster- kransen på hennes »ensliga kulle», och så tycks henne att hon känner ett ovilkorligt samband mellan sig sjelf och den hädangångna. Hon ­påstår med sin milda bestämdhet att hon i framtiden får någon tydning härpå.    Detta är visserligen rent svärmeri, men Thorborg är eljest icke ­svärmisk, hur vek hon än är. Jag gissar att hennes nerver genom det på en gång hemska och romantiska i hela tilldragelsen ha kommit i för stark dallring, och troligen får hon aldrig någon vidare uttydning på det sambandet . . . .    Dina observationer angående Holt röja din vanliga skarpsinnighet. Och för en, som, i likhet med mig, flera gånger sett den herrn tillsam- mans med sin kompanjons hustru, är det fullkomligt klart att han inom sig hyser åtminstone början till en brottslig passion.    Hjelm är så omisstänksam som ett barn – den sanna hedern är så ­alltid. Men jag skall ha osagdt om detta är händelsen med den för­ tjusande fru Emilia sjelf. Åtminstone vet jag icke eljest hvar jag skall söka grunden för hennes stela tillbakadragenhet vid Holts minsta när- mande.    Jag var i dag der till middagen. Jag ville föreslå Hjelm en god affär, som jag fått i uppdrag från en man i Uddevalla, och då vi efter maten sutto vid brasan med kaffebordet framför oss, såg jag mot eldskenet Holts blick på ett verkligen vådligt språng mellan den unga värdinnans händer och ansigte. Slutligen, då hon satte kaffepannan ifrån sig, såg hon upp och ertappade utan tvifvel hans ögon, ty hon ryckte till så häftigt, att hon slog ut hälften af koppens innehåll.    »Du bränner upp dig, min vän – får hjelpa dig: du ser icke här i skymningen!» sade Hjelm med sin hjertligt goda röst.    »Nej, tack!» svarade hon med en behagfull rörelse – »det fins för- tretligheter som det troligtvis är bäst att hjelpa sig sjelf med.»    Holt blef blossande röd – han förstod nog sitt nederlag.    Jag har frågat mig sjelf om en ung fru bör yppa eller icke yppa för sin man, om hon får skäl till misstankar sådana som de fru Hjelm utan tvifvel har i afseende på Holt. Men jag har kommit dit hän, att jag ­antager det var bäst att den äkta mannen icke väcks utan af nödvän­ digaste skäl. Dock tror jag att det fordras mindre ungdom och mer er­ farenhet än hon besitter för att styra riktig kurs i det farvattnet. 
 
 
 
 
 118    Det gör mig ondt att Åke Hjelm, den bottenärlige mannen, fått en sådan äkta filur till bolagsman. Man märker på så mycket i småsaker att han är en slug räf, fastän han ännu ej vågat göra sig känd som sådan i handlingar; och redan äro herrarne af ganska olika tankar i behand- lingen af sina affärer . . . .    Tusen, sinom tusen gånger, under det jag skrifvit detta, har jag be- traktat din vackra duk. Jag kan aldrig komma ut i så många graders köld att icke den värmer – och den röda färgen är vår kärleks färg. O, tack, tack, älskade!    Om lördag, ifall intet märkligt hinder kommer i vägen, har jag ärende åt Fjällbacka. Jag säger detta för den händelsen att du kanske också skulle få något ärende ditin. I alla händelser träffas vi i nästa vecka, då du lyckliggör din Gudmar med att komma till ­kapellgården.    Nu går jag upp på däck och skickar dig en helsning med aftonstjer- nan . . . . .    Jag hör icke längre Lommens fiol. Den unge spelmannen har kanske somnat och lemnat musiken för dansen – ty hans drömmar gå endast ut på att se sig som hjelte i fiskardansen, hvilken du vet är ett slags åskådlig framställning mellan fiskaren och köparen, der det oftast van- kas stryk så att blod flyter. Många gånger har jag väckt upp min Lom, då han varit så starkt i farten med armarne, att svetten lackat af honom, under det han småtrallat: »Och har j fått någon fisk i dag?»    I mina drömmar, och den drömmen hoppas jag få njuta af i natt, ser jag mig alltid som kontrollör i en präktig våning; och då jag kommer hem från tullkammaren möter mig en hustru, hvars make ännu ingen haft.    Och nu farväl och godnatt, min hjertans kär! Må himlens vackraste englar vaka öfver dig och låta dig drömma att du står i fönstret och väntar på din kontrollör . . . . . . . . . . . . . . . . . . . . . . . . . . . . . . . . . . . . . . . . . . . . . . . .    Hej, hvad står nu på? Lommen dansar minsann icke fiskardansen nu – han kommer helt vaken utför trappan.    »Löjtnant!»    »Nå vidare?»    »Löjtnanten må tro mej, här är något satanstyg å färde! När jag släppte felan, som väl gick så starkt att folk kunde tro sej göra hvad som helst under den musiken, fick jag höra årslag nästan tätt utmed oss. Nånå, det gick som om det varit katt-tassar i stället för åror. Men 
 
 
 
 
 119 jag hörde dem ändå vid landsidan till, för det är väl inte värdt för någon att ha så säkra öron som en riktig speleman.»    Detta rafsar jag till så fort som Lommen talar.    Nu som ett jehu ut i verksamhet, min mö! Gud vet hur det går med min dröm i natt . . . . Din Gudmar.    På ett annat ställe få vi veta hur löjtnanten tillbragte sin natt. Det säkra är att den ej tillbragtes under kärleksdrömmar. 18. Ännu ett bolag.    Omkring åtta dagar efter den afton, då jaktlöjtnanten så hastigt af- slöt brefvet till den väna mön, besöka vi nu en plats som i sin vilda storartade enslighet inger trygghet blott åt dem, som blifvit vana vid brottningen mellan bränningarne och fartygen, mellan Guds verk och vanmäktiga menniskoverk.    Vi titta in i lotsgubbens stuga på Ufklippan.    Den var icke numera lotsstation, ty den gamle hade tagit afsked från det lika ansvarsfulla och mödosamma som otacksamma och lönlösa lotsyrket. Men stugan hade han fått behålla; och ännu var hans kraft- fulla brunbarkade hand i stånd att sköta roret, då han af egen fri vilja och menniskokärlek blottställde sitt lif för att rädda andras. Och med stolthet kunde han säga att hans säkra öga hållit månget skepp uppe, då de svarta händer, som påstås uppsticka ur de hvitskummande stört- sjöarne kring Väderöarne, redan varit färdiga att neddraga det i ­djupet.    Den af rundstockar hopfogade stugan låg nästan öppen för den eviga »utanvind», som hösttiden blåser i skärgården. Blott åt ena sidan hade klippväggen ett litet lä, och vid den sidan stod spiseln. På ömse håll om den funnos tvänne lafvar eller sängar fastslagna i väggen. Det öfriga utgjordes af några svartnade tungfotade stolar, ett brunt slag- bord, i alla riktningar öfverkorsadt af grofva täljknifs-teckningar, mest siffertecken på vissa märkelsedagar, ett par gamla smala med hol­ 
 
 
 
 
 120 ländska helgonbilder målade skåp samt två eller tre sjömanskistor och slutligen en bänk vid dörren för diverse slag af redskap. Väggarne i den stora stugan buro, förutom gökklockan och lotsgubbens hvardags- och parad-kostym, de prydnader, som öarnes och strändernas stugor alltid bära: fiskarens och sjömansyrkets egendomliga tillhörigheter.    Klockan hade nyligen slagit 4 på eftermiddagen; men den tjocka ­oktoberluften hade redan insvept alla föremål i sin grå skymning, och med möda kunde de tvänne männen, lotsgubben sjelf – hans verkliga namn var Bengt Ufson: klippan bar hans eget namn – och gamle Gädda, hans gäst och vän, se hvarandra, der de sutto på ömse sidor om bordet, ty från den sparsamma glöden i spiseln sprang blott då och då en gnista upp för att skicka en glimt öfver de små svartröda figurer, som bildades af falaskan.    I dessa hieroglyfer var lotsen mer hemma än i sin egen gamla kate- kes, ehuru han satte stor ära uti att äfven i den vara kunskapad. Men katekesens språk kunde läsas af hvar och en, som mäktade stafva i bok och någorlunda redde sig på husförhöret. De språk deremot, som stodo tecknade på den falnade glöden i lotsgubbens spis, kunde ingen annan än han sjelf tyda, och otaliga gånger hade han flera aftnar å rad, innan olycka inträffat, der läst den på sitt eget sätt och sett de svarta händerna vid Väderöarna – hvilka ansågos tillhöra de döde, som hvi- lade på hafsbotten – utsträckta liksom för att vinka till sig ytterligare sällskap.    »Jo, så står det till», fortsatte gubbarne samtalet, »så står det till, du Gädda, med ärligheten hos herremännen, som ha sakerna om händer. Lotsen får slita som en hund, tie gånger värre än en hund, och ändå har benet, som han får att gnaga på, svårt för att känna till sitt eget kött – och hvem undrar på det, efter det allaredan är afgnaget!»    »Det är ändå underligt!» tog Gädda till ordet. »Jag har mången en gång hört patron Moss – när han talt vid andra, förstås – slå på den strängen, att det vid utdelningarna inte just blir någon spottstyfver för lotsarnas räkning.»    »Sant nock: det behöfde inte vara en spottstyfver, om lotsarna finge vara med på sjelfva utdelningskalaset. Men det är ackurat så med det kalaset som det står i helga skriften: Bordet var fullt med folk – det var många kallade, men få utkor’ta.»    »Du är slängd med uttydningarne, lots-far!»    »Jag kunde väl inte annat vara, när jag opplefvat så många ting . . . . 
 
 
 
 
 121 Mins du, Gädda, det präktiga spanska skeppet, som för ett par år sedan gjorde haveri här vid Väderöarna och som jag och ett par andra lotsar räddade och förde till Lysekil, der vrak och last försåldes till så stort värde att jag nu inte kan minnas det. Nå, det kom se’n till Göte- borg alltsammans, och der blef hållen en sådan der premiss, di kallar, och i den dömdes att lotsarna skulle på sin appart få tusen riksdaler – ja gu’ är det dagsens sanning, för jag hörde’t af en ärlig man, som var närvarande vid alltsammans. Men hvad fick vi . . . . vi hade inte varit bland de utkor’ta . . . jo, femti riksdaler tillhopa för det att vi vågat lif och lem . . . Men nu är här så svart som i hafvets djup – vi ska tända lampan. Jag har tran som heter duga!»    Snart spridde sig den rökiga tranlampans röda sken öfver gubbarne, som i sina grå buldansbyxor och gulbruna bundttröjor sågo helt fan- tastiska ut med pipsnuggan i munnen och pickelhättan på ena örat.    »Vet du, lots-far, jag tänker på en tanke!» sade Gädda med efter- tryck.    »Hvad då för en? Du är nock man att kunna sätta en tanke på sådan ordlåt att en förstår’et.»    »Ja», återtog Gädda med ett godmodigt leende öfver komplimangen, »jag ville säga att de, som stack syndapengarna i sin ficka, inte ska känna dem väga mindre tunga än Holten en gång får känna de synda- pengarna, som han tog från qvinfolksmenniskan, som de begrafde för ett par veckor se’n.»    »Det var en stygg sak, och jag är inte god till att bli klar med mej sjelf om det var rätt att vi teg stilla.»    »Hvad skulle det tjenat till att tala . . . . Det är bara småfnask för her- remännen, så länge de hänga ihop, att göra hvitt till svart och svart till hvitt. Vi hade ju inte haft sakerna i händerna. Annat slag hade det varit, om någon slags ransakning blifvit tillstäld vid tinget – då kunde en ha hållit sig framme i rättan tid. Men ser du, lots-far, gömdt är inte glömdt, och den, som somna i fjol, kan vakna nästa år eller tie, tolf år härefter.»    »Nå ja», menade lotsen, »så länge håller väl kropp och själ ihop på oss . . . . jag litar mej till ditt råd.»    »Och det rådet är taladt af en, som känner till sakerna. Nu stode det inte till att uträtta något mot Moss och Holt tillsammans, för de ä’ som två ändar nystade på ett nystan, och den sämjan varar te minstingen till det barkar löst angående den saken, som anbelangar mamsell ­Majken.» 
 
 
 
 
 122    »Hvad har det att betyda?»   Gamle lotsen lade ned pipsnuggan till tecken af en djupare upp- märksamhet.    »Jag såg klart», svarade Gädda, »hvad som var i görningen från ­första stund jag var med Moss och Holt till fiskläget, der de träffade i lag med den hederlige Hjelmen. På hemvägen blef de sådana goda vän- ner att det allt skulle varit en med blindare ögon än gamle Gädda, som inte begrep att Mossen liksom vrängde ut och in på Holten för att se om han var passerlig till måg.»    »Aldrig kan jag tro att Majken öfverger sin hjertans vän, för hon är den qvinna, som en kan ha i vördning; och hvad anbelangar jaktlöjt- nanten, så har aldrig bättre man dragit stöflar på i skärgården. Och bägge två tillsammans är sådant slags folk som inte släpper vantarne, se’n då lyckan ifrån sej.»    »Det är så det, du! Men likså lite släpper Mossen ur sitt hjerta – om han har något af den varan – det hat och den leda, som han fattat till jaktlöjtnanten för att de inte kom sams att lefva som bröder på kongl. tullkammarns bekostning. Holten är af annat krut han och har för länge­ se’n ställt sej under Mossens kommando. Det var för illa att inte Hjelm kunde bli den tredje i laget – då skulle en fått se på ruff i seglatsen.»    »Menar du, Gädda, att de allaredan dra ojemt, herrarna på Svartskär?»    »Inte på tungospråk, så mycke jag hört, men jag vet, så säkert som jag sitter här, att Holt har bålstora hemligheter för kumpanjon sin.»    »Säger du det – hvad kan det vara?»    »Jag vill inte förtiga’t, då vi sitter så här i all förtrolighet . . . . Må tro, jaktlöjtnanten fick för litt mer än åtta dar se’n en stöt, som väl inte smaka’n riktigt skönt, eftersom han en tid förut haft dugtig medvind i speditionerna, och det var Holtens . . . .»    »Vänta, Gädda – jag har en konjakssqvätt qvar af mamsell Majkens sista skickegåfva. Ta du vatten i skopan der borte, medan jag letar fram konjaken och muggarna.»    Snart var groggen i ordning, och med den emellan sig sutto gub- barne åter på sina platser, hvarefter Gädda återtog samtalstråden, sedan han först påtändt pipan.    »Jo, så här stod det till. Löjtnanten, som på morgonen haft en liten rolighet på skonerten Iduna och kommit i godt humör, hade på mid- dagen gått till ankars vid Svartskär och stannat der för att äta i lag med herrskapet.» 
 
 
 
 
 123    »Jag börjar ana oråd.»    »Ja ja, du har allt fint väderkorn . . . . Men nu är det först att veta att Holten, som inte tänker leka med små leksaker, redan lagt sig ombord med Esbjörnssönerna på Mörkön, »björnynglet», som de kalla dem för. Och aldrig hade han – det sätter jag min syndiga talj i pant på – vändt sig till de der storsmuglarne, om det inte varit några Enge­ landssaker som följt med hummerkumsionen, för Holten är alltför ­slipad att inte göra sej nytta af en sak på mer än ett sätt.»    »Så belefvad du är på allt, Gädda!»    »Går väl för sej. Du skall se’n få höra hur jag fick härfvetrån på den hemligheten . . . . Nu hade Mörkökarlarne för Holts räkning gömt en hel hop dyrbart gods i berghålan vid Mossön, för de hade inte kunnat komma åt att få det längre, eftersom jaktlöjtnanten aldrig ligger ur sjön. Men »nu», tänkte Holten, »bär det bra till, medan jaktlöjtnanten stannar här under middagen, att få flytta godset från Mossön»; och så tänkte han vidare – för jag kan ackurat af det, som kom efter, föreställa mej hvad han tänkte – »så kan jag, sedan tulljakten rest, lyckligt få ­varorna in på sjöboden och se’n vidare.»    »Nå, Gädda du, jag är nyfiken på att höra hur det gick vidare!» på- minte lotsgubben, medan Gädda helsade på groggen och med en gam- mal segelsöms-pryl friskade upp elden i pipan.    »Det är straxt klart . . . . Genom en af bodbetjenterna, som Holt sjelf skaffat, fick Mörkökar’arna signal. De begrep snart hvad klockan var slagen. Men som ingenting kan flyga ihop, så hade de inte hunnit längre än att få godset opp i båten, då tulljakten stack fram och lade sej till nattro vid sjelfva Mossön rakt i vägen för dem, så att de med knapp nöd fick gömma sej bakom Lillepytt-skären.»    »Gutår, Gädda! Du är så treflig, att du nödvändigt får flytta hit ut till mej. Mången en qväll kunde vi då i nöjsamhet fördrifva med hvar­andra, då vi ändå efter vår Herres behag blitt ett par enstöringar i ­verlden.»    »Sant nock – och du vet ännu inte ärendet, hvarför jag kom hit. Men nu skall jag först sluta den här historiebiten.»    »Ja, gör det – och får jag se’n höra något annat godt, så blir det så mycket bättre . . . . Du stannade vid Lillepyttskären.»    »Så var det . . . . Du har bra tobak, lotsfar – jag skall stoppa nock ett stoppande, att inte snuggan slocknar.»    »Den tobaken har jag fått af jaktlöjtnanten: det är således tjocka ­slägten mellan den och härfvetrån på tulljaktshistorien.» 
 
 
 
 
 124    »Nu går jag af stapeln igen . . . . Löjtnanten hade inte minsta hum om det vigtiga grannskapet; derföre satt han i all fridsamhet nere i kajutan, och Storke-Pelle – det kan jag godt tänka mej – hade ett ord otaldt med psalmboken och groggen, fast jag inte kan så presist säga det. Men eftersom jag sjelf var i närheten, för jag hade haft ett regalt ärende till Mossön, så hörde jag med mina egna öron Sven Dillhufvud spela på sin fela så att det klang i klipporna. Den musiken var som englalåt för Mörkökar’arna – de hade väntat så länge och hvarken kommit fram eller tillbaka, att de nu i sitt djerfva öfverdåd midt för tulljaktens näsa helt sagteliga började röra på årorna och sätta i gång. Men i samma den stunden slutade nordhåtten sin polska, och som han har fin hörsel, förstod han straxt att det var år-musik i närheten och for ner till jakt- löjtnanten. Det deringa såg jag från strand, liksom att löjtnanten straxt i ögonblinket var oppe med Storke-Pelle i hälarna. Nu skall en tro att det blef lif! Han är flink i vändningarna jaktlöjtnanten: så dugtig sjö- man jag sjelf än är skulle jag inte fortare fått klart. Men Mörkö- kar’arna, som allaredan kommit i gång, rodde så skummet yrde om dem. Tullbåten var inte sen efter. Huj, så det gick, undan för undan – det var jakt det! Löjtnantens anrop beskrattades från mörköbåten. Det satans björnynglet kan sköta en båt, det måste man medge. Prej­ ningsskottet hade inte bättre lycka än anropet. Men se’n kunde jag inte se något mer: resten har jag hört i förtrolighet af en, som kände till det, efter han var med.»    »Nå då, nå då?» utbrast lots-far otåligt. »Du talar ackurat så att jag har hela bataljen för mig liksom oppmålad på väggen. Gå bara på, Gädda, gå på!»    »Jag är för torr i halsen: jag skall bara skölja mej . . . . Slutet gick på det här sättet, att jaktlöjtnanten ännu en gång fick kasta bort kronans krut utan att det dock blef till någon nytta, för nu tog tjockan så till att de till slut inte kunde se hand för sej, då de på ömse håll måste besluta sej till en liten parlamentering, och så la’ de bi tills dagen skulle bryta fram.»    »Om jag känner rätt till Mörköbjörnarna», afbröt lotsen, »så gaf de sej inte i parlamentering utan att de hade sina randiga skäl.»    »Du får höra . . . . Daggryningen hade inte tittat opp med mer än ett halft ögnalock, då jaktlöjtnanten var i rörelse, sedan han sjelf hållit vakt och inte under hela natten släppt båten ur sigte, så vidt det kan kallas sigte att ana i mörkret. Nå, båten fanns, men då den inte nu hel- 
 
 
 
 
 125 ler ville ge sej godvilligt, utan i stället satte af, begynte kapplöpningen igen. Men den gången blef tulljakten öfverman. De förgrymmade Mörkökar’arna, som nu narrat jakten med sej i alla möjliga gömslen, måste ändtligen beqväma sej till att komma långsides med tullbåten. Med stolthet kantänka – för det var något till ära att efter så lång jagt ha segrat öfver de gossarne – steg jaktlöjtnanten i båten och började sina göromål med tillhjelp af Storke-Pelle . . . .»    »Nå, skynda dej, Gädda!»    »Titta nu på väggen igen, lots-far, så får du se om du inte ser till löjt- nantens ansigte måladt i alla de skiftamenter, som först glädjen och högmodet, så förvåningen och till sistingen ondskan satte dit. Det knaka i lederna på honom, och ögonen lyste som om den onde sjelf hade stått med ett ljus på hvardera sidan, då han fann att han, löjtnan- ten, som är en sådan kar’ekar’ både i sina egna och andras ögon, blifvit rent af som ett barn narrad af de fördömda Mörköbjörnarne . . . . . Det var klart som dagen att de under tjockan om natten hade vadat i land och satt packorna i säkerhet. Hela morgonjagten hade skett för att missleda jaktlöjtnanten och dertill med få skratta honom i skägget. Nu hade de knipslugingarna skaffat godset i fullgod säkerhet på land- backen – det har en af dem sjelf sagt mej – och derifrån går skatten vi- dare med någon spanmålsfora, för det var inte sådana varor som de skulle handla med på Svartskär . . . . Och nu är historien slut.»    »Tack skall du ha, Gädda, tack så många tacker! Men har du inte sport till hur det sedan gått med jaktlöjtnanten?»    »Inte mycke annat än att, då han gick tillbaka ombord, slog han igen kajutdörren efter sej, sa’ Lommen, så att han trodde den skulle flyga af hakarna. Men nu är han väl blifven i bättre humör, sedan mamsell Maj- ken kommit till Svartskär. Men eljest tror jag inte han varit i land, allt se’n tulljakten dansa kontradansen med Mörköbåten.»    »Och nu anbelangande det du hade till ärende, Gädda! Det skulle vara mej till stort välbehag om du ville besluta dej för det, som vi haft vår talan om så mången en gång.»    »Topp – der är näfven! Jag reste just hit för att säga dej, lots-far, att jag tröttnat på att hålla sambo med syskonbar’na mina; och vill du ha mej till backlagskamrat, så flyttar jag i morgon hit munderingen och kistan.»    »Nå, ändtligen har det då kommit till stycket!» svarade den gamle lotsen, skakande hand med Gädda. »Vi ska bygga bo som två gamla 
 
 
 
 
 126 sjöfåglar; och om vi till sistingen inte orka stå på mer än ett ben hvar- dera, så blir det ändå två tillsammans, och när vi inte se på mer än ett öga, så blir det också två.»    »Så rätt du talar, lots-far . . . . Men hör nu på ett annat tal, som faller mej i hågen! Vi ska på den här spekulation pressa sista droppen ur din konjakskagge, för jag har en alldeles orörd; som Mossen skänkte mej vid afskedet för mina många tjenster.»    »Nå, det var en nyhet som var något med! Vi kan då börja vår kon- foj med all rolighet. Fisken går i sjön, och en styfver till lefvebröd har jag allt samlat.»    »Du må veta dessutom att jag också har besparingar, och dem har jag lagt i en hel qviga, som jag köpt från Svenneby. Nu skall syskon­ bar’na mina ha hälften i henne, för de ha gett mej med sej en tid bortåt, men andra hälften ska vi kalasa på – och se’n vill jag se hvem som kan ha det bättre än gubbarna på Ufklippan.»    Och härmed var bolaget bygdt.    Nu gingo de ut på hällen och tittade sig omkring. Men ingenting annat hördes än den kalla oktobervindens brus och brak, och ingen- ting annat syntes än de mörka klipporna och det mörka vattnet, öfver hvilket blott glimmade den ensliga stjernan från Hållö fyr.    »I natt få de, som sofva dernere, vara i fred för sällskapande!» ytt- rade lotsen med en betecknande rörelse åt djupet. »Jag såg ingenting i qväll hvarken i glöden eller askan.»    »Ser du annars der när det skall bli romol härute?»    »Säkert . . . . Men låt oss nu gå in igen och länsa ur konjakskaggen. Se’n sätta vi på hafregröten; och eftersom vi komma liksom till en liten välmakt, så ska vi också steka oss lite fläsk – det fräser så vackert för öronen.»    »Ja, det är riktigt nock en däjlig musik!» 19. Mellan soffan och kakelugnen.    »Det är förgäfves du vill synas glad i eftermiddag – du är alldeles icke glad, min bästa Majken!» sade Emilia, som på en gång var både värdinna och gäst. 
 
 
 
 
 127    Majken hade nemligen med sin far – såsom hon i brefvet till Gud- mar omnämt skulle ske – kommit till Svartskär, der hon ännu hade qvar sina fordna båda rum med alla deras möbler. Hon hade önskat detta; och då köpmannen aldrig motsade sin dotter i småsaker och dessutom hoppades att denna idé skulle båda godt för hans egna för- slager, så blef det efter hennes önskan – och det var i blå rummet med sjöfåglarne och skeppen i taket som de bägge unga qvinnorna nu hade krupit in i hvar sin länstol mellan soffan och kakelugnen.    Brasan fladdrade lifligt och kastade sitt bländande sken öfver såväl de mörka fåglarne som alla de små kinesiska porslinsbilderna, hvilka tittade fram ur sina vrår, liksom små goda tomtar, inbjudande till tref­ nad och frid.    Tiden var mellan kaffet och aftonmåltiden, en tid då fruntimren kunde räkna på att vara ostörda af herrarne.    »Nå ja», svarade Majken, »jag vet ej hvarföre jag skulle neka att jag är vid en smula dåligt lynne. Du känner nog mitt förhållande till Gud- mar Guldbrandsson, och du har hört omtalas pappas afgjorda ovilja mot det enda sätt, hvarpå jag kan blifva lycklig.»    »Jag har hört det alltsammans af Thorborg, och med hur mycket deltagande kan du nog förstå. Och då Thorborg och jag redan hålla så mycket af hvarandra att vi kunna byta hvarjehanda förtroenden, så vore det bra ljuft om äfven du ville hålla utaf mig, fastän jag kommit som en främling ibland er.»    »Vill då också du hålla af mig?» frågade Majken med en så mild röst, att Emilia genast kände sitt förtroende och sin vänskap växa i kapp; och hennes ögon gåfvo ett så strålande svar, att något vidare ej behöf- des.    »Jag förstår dig», återtog Majken, »och nu vill jag nämna för dig att jag med säkerhet påräknat att träffa Gudmar; men han har under dessa fyra dagar, vi varit här, icke synts till hvarken på Svartskär eller kapell- gården, der du vet jag gjort ett par besök.»    »Säg mig först», frågade Emilia, »huru din far kan tillåta dig dessa friheter, då han i öfrigt är helt och hållet emot partiet?»    »Han har förtroende till det ord, jag gifvit honom, att icke öppna min mun om giftermål förrän jag finner att vi kunna ingå i samma idéer. Konsten blir att hitta detta föreningsband. För öfrigt anser han af mindre vigt att Gudmar och jag öppet träffas, än att vi dertill söka hemliga utvägar.» 
 
 
 
 
 128    »Men på det viset», svarade Emilia, »skulle ju din förbindelse ännu fortfara?»    »Icke må du tro att pappa anser såsom förbindelse ett förhållande, det han icke sjelf stadfästadt. Han vet att han kan hindra vår förening, men icke vår kärlek. Derföre nöjer han sig med det gamla ordspråket: »Kommer tid, kommer råd.» Och när råden komma, ge de anledning till allehanda förändringar.»    »Din far måtte ha många funderingar, som korsa hvarandra. Så till exempel» . . . . Emilia tvekade något . . . . »har han sagt att jag får behålla dig en hel vecka sedan han rest, eller tills han kommer igen härnäst. Detta är rätt eget under närvarande förhållande, fast Gud vet bäst – och det tror jag att också du vet – hur tacksam jag är.»    Majken rodnade och syntes något obeslutsam.    »Låt mig få säga dig min tanke!» inföll Emilia med tillvinnande hjertlighet.    »Gerna! Du gör mig till och med en tjenst, min bästa Emilia, om du ifyller den lucka, som jag måste lemna öppen.»    »Det är lätt. Din far vill att du ännu en gång skall komma att anse dig hemma på Svartskär. Det är någon som han hellre vill hafva till måg än din jaktlöjtnant.»    »Det är nog möjligt.»    »Och förmånen af att för detta ändamål, som han önskar befrämja, ha dig här, gör att han ställer alla sina andra farhågor i bakgrunden.»    »Allt det der har kanske mer än blott skenet af sanning. Men efter vi redan under vår fyra månaders gamla bekantskap blifvit så förtroliga, så låt mig öppet få fråga dig om du icke genom minsta ord af din man eller någon annan hört hvar Gudmar med jakten uppehåller sig?»    »Jag drar mig just nu till minnes», svarade Emilia hastigt, »att jag i går hörde, då jag gick förbi bodkammaren till kontoret, att din far och Holt skrattade, medan de talade om jaktlöjtnanten.»    »Hvad säger du – skrattade de, då de talade om Gudmar . . . . Men det kunde röra det gamla.»    »Det tror jag icke. Det lät som om han hade varit föremål för något spratt.»    »Det var ännu besynnerligare – skulle pappa känna till en sådan sak!»    »Jag vet icke hvem det rörde, men jag hörde tydligt din far säga dessa ord: ’Jag ville ge lifstidsränta till hustrurna för denna mandat, 
 
 
 
 
 129 helst endast den ena af bröderna är gift; och jag ville ge pension åt alla skärgårdens enkor, om Guldbrandsson ännu i åtta dar löpte April.’»    Medan Emilia talade hade en lätt blekhet öfvertäckt Majkens ­kinder.    »Jag börjar nu begripa!» yttrade hon. »Hans sista bref omnämde mot slutet att han fått en hastig affär . . . . Det måtte vara fortsättningen af den som pappa häntydt på, och då är det också detta som hindrar honom att komma hem, ty pligten är för honom det högsta af allt.»    »Men kärleken», inföll Emilia rodnande, »kan väl göra något sido­ streck i pligtens beräkningar?»    »Gudmars kärlek får vika för pligten. Men det säkra är, att det band, han lägger på sin längtan, trycker honom lika mycket som samma band trycker mig. Men när han dröjer, då han vet mig vara nära, då har han också ett allvarsamt göromål.»    »Jag ser på dig», återtog Emilia, »att du älskar din Gudmar riktigt, både djupt och brinnande på en gång . . . . Han gör ju så med?»    »Du får nog framdeles svar på den frågan. Emellertid älskar han just så som jag vill att hvarje förnuftig varelse skall älska, med lefvande känsla, i stånd att offra både gods och blod för sin kärleks föremål, men aldrig onödigt pratande om det, som endast bör kännas och vetas. I orden bortslösas känslorna och mattas ut – man kan ej oupphörligt hitta på nya ord, som stegra hänförelsen. Och blifva orden mera bety- delselösa, då fruktar man att de aftrycka det inre tillståndet.»    »Hvad du yttrar underliga saker nu, Majken! Skall man då aldrig tala om sin kärlek?»    »Jag säger icke att man aldrig skall tala om den. I vissa ögonblick, då själen känner ett oemotståndligt behof att afslöja sig inför den själ, som utgör vår andra hälft, böra vi icke genom tvång förtrycka andens behof. Men då vi hemburit himlen denna skatt, skola vi tacksamma och lyckliga gömma hvad vi fått i utbyte och icke minutera ut det i småplock.»    »Hvad menar du med småplock?»    »Jo, dermed menar jag då tvänne älskande eller förlofvade utan ­uppe­håll prata om sin förtjusning och tillbedjan af hvarandra. Äro de två förnuftiga menniskor, så tala de hvad ett friskt och godt förnuft ger vid handen om händelser och förhållanden, der tankar och icke blott känslor sättas i rörelse. Vet icke jag att jag lefver och andas, äfven om jag icke ständigt upprepar den vissheten.»    »Jag vill önska att jag tänkte som du!» 
 
 
 
 
 130    »Det har likväl synts mig som om du och din man tänkte på samma sätt. Aldrig ser jag er sätta er och kuttra och prata så kalladt kärleks­ pjåsk – åtminstone i främmandes närvaro. Allt ser ändå så friskt och jemnt ut!»    »Ja, bevars – mycket jemnt!»    »I hvilken ton du yttrar de der orden, Emilia!»    Den unga fruns hjerta började häftigt slå. Blodet kom åter i den fordna svallande rörelsen. Det skulle ha känts så riktigt angenämt att nu få gråta, om det blott icke varit så förnärmande för värdigheten.    »Majken, jag vill icke tro» – Emilia inlade ett ganska högtidligt all- var i sin ton – »att du haft för afsigt att beröra någon ömtålig punkt?»    »Hvad menar du?» frågade Majken förvånad.    »Eller har jag gjort dig något ondt, eftersom du vill såra mig?»    »Emilia lilla, jag ser din rörelse tilltaga utan att jag förstår dig.»    »Åh jo, du förstår mig nog, liksom jag förstår att du bestämdt velat pika och såra mig!»    Och Emilia, som nu riktigt arbetat sig in i sina känslors ström, sade med detsamma farväl åt all den sjelfbeherrskning, som hon under sista månaden förvärfvat. En häftig gråt frambröt och fortsattes så hejdlöst, att den lugna Majken började frukta att hennes unga värdinna var sjuk.    »Kära lilla barn . . . . får jag säga så – jag är mycket gammal emot dig, om också icke så mycket uti åren.»    »Jaså, vill också du kalla mig kära barn! Har jag då icke hela långa eviga tiden varit så grundligt förnuftig och känslolös som en fru, hvil- ken i fyratio år öfvat sig i den konsten? Hvarföre vill du då nödvändigt att jag skall vara ett barn? Man kan vara aderton år – jag är emellertid aderton och ett halft – man kan låta öfvervinna sig af en häftig rörelse, och ändå vara fullt mogen.»    Majken lät ej afhålla sig från sin kärleksrika omsorg. Med mildt våld drog hon Emilias hufvud intill sitt bröst och sade så innerligt moder- ligt:    »Älskade vän, du lilla sommarfågel från främmande bygd, skall du bortstöta den, som vill fasthålla dig med sympatiens och hjertats band!»    »Nej, nej, icke bortstöta dig! Men du, Majken – så modig, kraftfull och allvarsam i dina tankar – hur kan du sympatisera med mig, som, öppet taladt, blott lånat de egenskaperna för att behaga min man. Du bör dock förstå hvad jag menar med lån: det är icke fråga om att 
 
 
 
 
 131 hyckla, men då jag ännu icke förvärfvat de nämda egenskaperna i annan än en ytlig grad, så anser jag dem lånade . . . . Hur kan du då sympatisera med mig?»    »Jag kan sympatisera med alla Guds skapade varelser, ty han har gifvit mig den välsignade gåfvan att sätta mig in i nästan alla förhållan- den . . . . Haf nu förtroende till mig! Jag är icke mer än fyra år äldre än du, men som min lefnad förflutit på annat vis än din, och som det dess­ utom ligger jern i min karakter, så kan du betrakta mig som en helt moderlig vän.»    »Men hvad skall jag förtro dig? Ser ej allt i mitt och min mans äkten­ skap ut så som det bör?»    »Jo, det ser visst så ut. Men dina egna ord ha väckt mig på den tan- ken att du befinner dig i vissa villfarelser, som din mera erfarna vän kan råda dig uti.»    Emilia teg.    »Se så, lite mod», återtog Majken, »det blir dig bättre sedan! Vi sitta ju nu så förtroligt mellan soffan och kakelugnen, den bästa platsen i rummet – man kunde frestas att byta alla möjliga förtroenden vid en så lugn hamn.»    »Du tror då, Majken, att du kan komma att hålla af mig? Visserligen är jag ännu i somliga fall ett barn . . . .»    »Bägge de der sakerna äro säkra, men du är ett präktigt barn, och du kan blifva den allra präktigaste qvinna, som någon man vågat önska sig.»    »Nå väl, du» . . . Emilia borttorkade tårarne och upplyftade hufvu- det. . . . »Om jag skulle säga dig allt? Jag har aldrig talat så här förtroligt med Thorborg. Men så är hon också icke förlofvad.»    »Just det, då jag deremot är liksom jag varit fru i minst fem år. Tala således! Längtar du hem, vantrifs du i skärgården och fruktar du att kärleken till din man icke skall förmå besegra dessa känslor?»    »Nu vantrifs jag icke. Och med mamma brefvexlar jag så ofta, att det nästan är detsamma som om vi dagligen träffades.»    »Således icke det. . . . Nå, är du sjuk då – har du måhända några en­ skilta förhoppningar som sätta dig i oro? Var uppriktig. . . . »    »Ack, nej, jag har icke ett sådant hopp.»    »Men hvad kan då sätta dig i denna feberaktiga oro, som du i efter- middag visat – några ord af mig framkallade den, och det vore illa, om jag icke kunde lugna dig . . . . Din mans helsa är god?»    »Fullkomligt.» 
 
 
 
 
 132    »Och hans lynne har inga uppbrusande afbrott?»    »Ack, nej!»    »Ack, nej – hvad vill det säga? Tycker du om variationer i den vägen?»    »Icke just i den. Men du har väl längesedan funnit att Åke är sig dagligen så lik?»    »Och det anser du icke som en förtjenst?»    »Jo, om han vore sig lik på det sättet som jag ville att han skulle vara sig lik.»    »Nu måste du förklara dig bestämdt!»    »Säg mig först – ser det ut för dig som om Åke älskade mig riktigt? Eller, om den frågan sätter dig i för mycket bryderi, svara mig på en annan: Ser icke din Gudmar annorlunda på dig, än min man ser på mig?»    »Kära Emilia lilla, hvad är det för farliga idéer du fått i hufvudet?»    »Icke är det der något svar!»    »Nå, hur kan jag svara på detta? Är icke männernas sätt olika – ­dess­utom träffar Gudmar mig mera sällan.»    »Det är alldeles nog. Jag visste att du såg alltsammans och . . . .»    »Nej, för guds skull, börja icke åter med tårarna! Beväpna dig hellre med så mycket kraft att du kan meddela mig historien om er kärlek, ty det är illa gjordt af dig, min vän, att misstänka din man för köld, då ni icke varit gifta längre tid än fyra månader.»    »Min kärleks historia? Ack, du vet icke hvad du säger!»    »Nå, jag kan väl förstå att han den tiden föreföll dig eldigare och mera enträgen. Men det är ju så naturligt att äktenskapet gifver ­känslorna mera lugn och i och med detsamma mera renhet.»    »Tyst, tyst, du plågar mig – du vet icke hur ondt du gör mig med det talet . . . . Åke eldig, Åke enträgen!»    »Emilia – du saknar då det flydda?»    »Gud bevare mig! Det flydda var ännu sämre.»    »Hvarföre skall jag längre gissa gåtor? Anser du mig ovärdig ditt förtroende, så låt oss afbryta. Men anser du mig värd det, så låt oss ej förspilla tiden!»    »Så skall jag då tala, och det blir måhända till min egen tröst som jag utgjuter mitt hjerta . . . . Vet du, jag var kär, riktigt stormkär i min man, långt innan han på minsta sätt i någon allvarligare mening hade be- märkt mig. Hvad säger du om det?» 
 
 
 
 
 133    »Det var en känsla som Gud väckte i ditt hjerta: det var en rikedom som han skänkte dig.»    »Ja, men jag förstod icke att väl använda den rikedomen. Jag gjorde hvad du nyss sade var illa: jag slösade med den. Då vi träffades på ­balerna i hans födelsestad eller på landet i våra större societéer, hade jag hvarken rast eller ro innan han efter sitt inträde i balrummet obser- verade mig.»    »Men det gjorde han ju?»    »Till en viss del, förstås. Han dansade med mig, han språkade om hvarjehanda, liksom han sökt utröna hvad jag egde för egenskaper – och, gudnås, han utrönte visst mera än han, åtminstone så snart, ville veta.»    »Du tror således», frågade Majken, »att han då ännu icke rätt äls- kade dig?»    »Tyvärr, ja . . . . Men just denna hans tillbakadragenhet uppjagade mina egna känslor. Ack, det blef en gång ett slädparti . . . . Vet du, ­Majken, jag riktigt svettas af ångest. Hur skall jag kunna säga dig det öfriga!»    »Så barnslig du är! Då tvänne personer börja älska hvarandra, måste det väl alltid vara en som först kommer till visshet om sitt hjertas till- stånd, och det är lika löjligt som sorgligt att det skall anses som ett slags skam för qvinnan att lyda naturens heligaste lag, innan hon der- till liksom fått tillåtelse genom ett frieri.»    »Hvad du talar förnuftigt, och hvad dina ord göra mig godt . . . . Först var jag i dödsångest öfver att han icke skulle erbjuda sig att kuska för mig – och han dröjde så länge att jag blef utom mig vid de svårigheter jag hade att göra mig af med eller uppehålla andra anbud. Ändtligen, samma förmiddag som slädpartiet skulle bli, infann han sig och sade helt öppet att han icke haft för afsigt att deltaga i sällskapet, men att pappa, som föregående dagen varit i staden, öfvertalat honom att ändra beslut och inbjudit honom till middag… Nå, Majken, detta var ju roligt?»    »Din far kände troligen ingenting?»    »Nej, det är säkert att han icke gjorde. Saken var att han ville obli- gera Åke för de gamla förbindelserna, som under många år funnits mellan pappa och Åkes far.»    »Men slädpartiet?» frågade Majken. »Jag intresserar mig af fullaste hjerta för utgången.» 
 
 
 
 
 134    »Jo, vet du, det gick just så till, att jag olyckligtvis företog mig att göra motsatsen af hvad jag hemma så fast beslutat. Men, säg mig, be- griper du hvarför man ibland gör hvad man ögonblicket förut skulle anse vara omöjligt och ögonblicket efteråt icke sjelf kan tro? Det är en okänd makt som drager oss fram – jag kallar den: öde.»    »Jag», svarade Majken, »kallar den helt enkelt ett spel af våra natur­ drifter, dem vi ej sjelfva lära känna, utom i vissa ögonblick.»    »Kanhända . . . . Huru som helst, var det min bestämda föresats att vara lugnet och värdigheten sjelf, och till en början lyckades jag ­ganska väl att gå i land med denna föresats. Säkert måtte det sätt, som jag iakt­tog, ha behagat Åke, ty han blef sjelf mera upprymd och hjert- lig än jag någonsin sett honom. Detta gladde mig i den grad, att jag med riktig möda kunde hålla mig i min rol. Då sade han de här orden: ’Fröken Emilia’ . . . . Nej, Majken, nej, nej – det är omöjligt att fort- sätta.»    »Men då kan du icke heller få någon tröst af mig.»    »Ja, det är sant. Men jag ber dig minnas att jag var ung, obetänksam och häftig, hvilket allt är bra besynnerligt, då jag i öfrigt är så noga om min värdighet.»    »Jag tror allt hvad du vill. Låt oss bara komma öfver de här farlig­ heterna . . . . Fröken Emilia – sade han?»    »Ja, ’Fröken Emilia’ sade han så innerligen huldt, ’jag känner mig långt lyckligare i dag än jag trodde mig bli. Jag var så tungsint och ovillig för allt, och det är fröken Emilias behagliga glädtighet jag har att tacka för förändringen, och’, tillade han – nu ber jag dig, Majken, att du icke ser på mig – ’om jag kunde hoppas att fröken med tålamod ville höra mig, skulle jag omtala anledningen till det förra missmodet’ . . . . Hvad tänker du nu, Majken?»    »Jag tänker att du hörde hvad som hade händt honom.»    »Nej, nej, det var icke så . . . . En känsla – jag vet icke hur en känsla kan komma så fort – tog hand om mig, utan att jag fick den minsta tid till besinning. Den tvang mig att upptaga hans ord så som jag sjelf ville tyda dem, och jag svarade eller, snarare, mitt svar störtade från hjertat, fastän det kom sakta öfver läpparne: ’Hoppas, utan att jag hör något mera – jag är i alla fall så upprörd att jag ingenting skulle kunna höra’ . . . . O, min Gud, hvarföre skulle jag så låta rycka bort mig från mitt eget jag, ty var det väl jag som så . . . . Du förstår allt?»    »Kärleken», yttrade Majken, »är en stark och mäktig herrskare, det 
 
 
 
 
 135 måste man tillstå . . . . Men lyft nu upp ditt kära vänliga ansigte, så huldt i sin rodnad och sina tårar, och säg hvad han svarade dig?»    »Ack, Majken, han såg på mig med sin stora öppna blick, uttryck- ande både förvåning och oro. Men han hade sannolikt icke sinnesnär- varo nog, eller ock hade han för ädelt hjerta att på något dristigt och fint sätt svänga bort saken. Han märkte min dödliga, gränslösa för- skräckelse – och Gud skall veta att den var gränslös. Jag visste knappt sjelf hvad jag gjort, och om ej så många slädar varit både före och efter oss, hade jag sprungit ur och sprungit så långt vägen räckt.»    »Stackars, stackars barn!» Majken smekte så moderligt den unga fruns glödande kind.    »Efter ett par ögonblicks tystnad – kanske var det också längre – sade han så här: ’Kan jag verkligen hoppas att fröken Emilia vill gifva hjerta och hand åt en person, hvilken tyvärr icke är rikt begåfvad i något hänse- ende’ . . . . . Du tror väl aldrig att jag var i stånd att svara ett enda ord – och vi kommo hem till Stenby, pappas egendom, under en tystnad, som jag många gånger tänkte afbryta för att på något sätt återtaga mina så djupt ångrade ord. Men hvad helst jag tänkte säga, blef dock slutet att jag icke kunde finna ett enda ord nog grannlaga att begagna i ett så kinkigt ämne . . . . Då vi skulle stiga ur släden och han lossade fällen, tog han min hand och hviskade: ’I afton reser jag genast hem, men i morgon tar jag mig ­friheten att muntligen eller skriftligen adressera mig till frökens far’.»    »Ack, min lilla Emilia, hvad jag deltager i all din förvirring!»    »O, tack, tack! Det var också en förvirring utan gränser . . . . Du tror kanhända att jag skref till honom under mellantiden – och jag började väl tio bref, hvilkas mening var att afsluta saken på annat sätt – men då morgonen kom ref jag sönder det sista brefvet, ty jag tyckte mig hellre kunna dö än säga honom rent ut sanningen.»    »Kom han då sjelf?»    »Nej, han skref till pappa, och snart blef allt formligt uppgjordt.»    »Så voro ni då förlofvade?»    »Ja», återtog Emilia, »men derföre kommo vi icke hvarandra när- mare . . . . En gång efter hans fars död gaf han mig valet mellan friheten och ett lif, troligen fullt af bekymmer med honom. Jag lyckades öfver- tyga mig att det skulle varit brist på ädelmod å min sida att vid detta tillfälle bifalla en brytning. Vi blefvo gifta och kommo till fiskläget straxt derefter, och det var egentligen der som jag begynte lefva och förstå Åke.» 
 
 
 
 
 136    »Och detta lif – blef det icke bättre än du vågat hoppas?»    »Det innehöll något af hvarje. Jag var för stolt, för ofördragsam och alltför begärande i början . . . . Det var så mycket som oroade mig, och jag härledde allt ledsamt från den aftonen, hvars händelser jag nu big- tat för dig.»    »Men han – han häntydde säkert aldrig derpå?»    »Ack, nej, dertill är han alltför ädel och grannlaga. Dessutom ha vi bägge två på sednare tiden förändrats, och det är nu mycket bättre.»    »Visste jag icke det!» sade Majken tröstrikt leende. »Men hvarföre var du så häftig i afton?»    »Derföre att jag i min ännu då och då återkommande retlighet trodde att du på något sätt påpekade vissa förhållanden inom vårt lif . . . . Men säg mig nu, på samvete, huru förefaller Åke dig, du, som är så hemma i kärleken?»    »På samvete försäkrar jag dig, att han synes mig vara så fullt belåten med den lott, som Gud beskärt honom, att jag ej skulle ha trott din historia, om någon annan än du berättat den. Du kan ju sjelf finna att han är lycklig. Och om han än icke älskade dig så mycket i början af er bekantskap, är det ej något hinder för framtiden. Han kommer att älska dig allt mer och mer – var blott försigtig sjelf och ej för mycket slösaktig.»    »Åh nej, dit hän har jag redan kommit i erfarenhet. Vet du, det är många gånger han tager min hand och ser på mig, hvarvid jag ser på min söm och icke märker något, förstås.»    »Goda tecken! I din frånvaro synes alltid, då han nämner ditt namn, en vacker stråle i hans ögon.»    »Ack, är det sant?»    »Så sant, att jag försäkrar dig det vid min egen kärlek!» 	 »Tack . . . . Och säg, föraktar du mig ej nu efter denna bigt?» 	 »Tvärtom . . . . Men tyst – det går i trappan . . . . Här har du honom nu, och vid denna tid till!»    »Huru – ännu i skymningen, mina damer!» sade Åke, i det han gick fram och med handen lätt vidrörde sin hustrus kind.    »Vi ha glömt bort oss under vårt samtal!» svarade Majken, i det hon steg upp och tände lampan. 
 
 
 
 
 137    »Du bränner så het, Emilia lilla . . . Du har gråtit – hvad vill det säga?»    »Det är just ingenting! Majken talade om sina händelser, och så kom jag att tala om min flicktid.»    »Då du var firad och förgudad af alla dansande kavaljerer? Se, det var en briljant tid! Mamsell Majken må tro att min lilla hustru var en eftersökt skönhet, och vi få förlåta henne, om hon vid jemförelsen mellan den tiden och denna skulle bli en smula upprörd ibland.»    »Det vill jag icke höra talas om!» sade Majken. »Vi hafva också våra nöjen, och dansmusik få vi höra af håttespelemännen, som spela så att, enligt sägen, fötterna dervid gå af sig sjelfva.»    »Majken har rätt, Åke, och det är blott på skämt som du tror att jag leds efter något. Till våren kommer mamma hit – det har du ju ­lofvat?»    »Och det skall hållas, det kan du lita på . . . . Men, vet ni, jag kom hit för att säga er, att som jag tror mig kunna göra mig ledig från kontoret i qväll, så, ifall ni icke föredrager ensamheten, tänkte jag att vi skulle göra slut på Ivanhoe. Moss och Holt taga sig ett parti bräde.»    »O, hvad det var förtjusande roligt!» utbrast Emilia, och sista ­skymten af tårar och oro försvunno. »Nu springer jag ner och lagar att vi få lite punsch och äpplen, och så taga vi våra arbeten och sätta oss i all förtrolighet kring Majkens bord.»    Hon ilade mot dörren, der Åke upphann henne.    »Vänta då – du slår väl ihjäl dig i mörkret . . . . Jag skall i alla fall ner först, så får jag hjelpa dig.»    Men innan dörren blef öppnad, stod en af bodbetjenterna på trös- keln och förkunnade att ett par fiskare kommit, som hade en sak af högsta vigt att tala vid herr Hjelm om.    »Sök upp herr Holt – det är sak samma.»    »Det sade just också herr Holt sjelf till dem, men de ville icke låta sig nöja med mindre än att få tala vid herr Hjelm. Och det är lätt att se, att det är en angelägen sak.»    »Jag kommer straxt.» »Se der vår trefliga afton!» yttrade Emilia, åter nedstämd. »Nu är det ej värdt att bry sig om hvarken punsch, läsning eller äpplen.»    »Jo, sannerligen tycker icke jag att det är värdt alltsammans – vi kunna nog taga oss ut på egen hand!» menade Majken.    »Ja visst, men du kan aldrig tro hur sällan Åke har tid att vara inne!»    »Tyst, tyst, jag är här igen så fort jag kan, och det blir icke min skull, 
 
 
 
 
 138 om det ej blir snart; jag skall ha med mig några extra syperba fikon, som vi kommo öfver i går.»    Åke gick.    »Nå, Emilia, kan du vara nöjd med det här? Jag bedyrar att du är otacksam, om du icke är nöjd!»    »Jag är icke otacksam, käraste Majken, tvärtom . . . Men nu skall jag tala med dig om din jaktlöjtnant – jag är så innerligt intagen af honom. Och jag tror att vi spara Ivanhoe tills i morgon.» 20. Första tvisten.    »Hvad knäfveln kunde de der bägge karlarna vilja Hjelm så der en- skilt?» frågade Moss för visst tjugonde gången. »Det begriper jag icke.»    »Icke jag heller!» svarade Holt. »Men såvida det icke verkligen är någon enskilt hemlighet, lära vi snart få veta det.»    »Nå, jag tror», återtog Moss, »att han är bra att handskas med, ­kompanjon . . . . Inga tvister ännu?»    »Ingenting af vigt, men han är så fördömdt noga om fiskrarnes in- tressen i hummerhandeln, alldeles som om den vore tillställd endast för deras bästa.»    »Oroa dig icke öfver det – det är klokt att smeka folket, åtminstone tills man blir varm i kläderna. Supponerar att Hjelm blir populär.»    »Ja, nog blir han populär alltid på det sättet . . . . Men för att nyttja farbrors eget älsklingsuttryck, så supponerar jag att det är bättre att stå väl hos engelska bolaget än hos en hop fiskare, som nog ändå veta att vara nidska om sin rätt.»    »Det är så det . . . . Men, att nu tala om det vigtigaste, hur fan tror du att han skall upptaga din lurendrejeriaffär, i händelse – ty man får ändå supponera allting – att olyckan dervidlag komme att inträffa?»    »Jo, det blefve allt annat än väl. Han har ännu aldrig tagit något slags öfvermans-ton, men då, det kan man lita på, komme den nog fram. Och, vet farbror, jag gåfve med nöje efter halfva vinsten af mitt eget kommissionsarfvode, om det vore sanning, hvad mina kommissionä- rer slogo i gamle Gädda, att godset redan är i förvar på landbacken. 
 
 
 
 
 139 Det var en fördömd olycka att Gädda just skulle vara åt Mossön den qvällen!»    »Supponerar att Gädda måtte ha tittat i glaset vid det tillfället. Han är annars för slug att låta dra sig vid näsan.»    »Historien gick i honom, det är säkert.»    »Ja ja, det var icke dumt påhittadt af Mörkökarlarna. Men om än Gädda är missledd, börjar jag supponera att en annan icke låtit narra sig, och det är vigtigare. Du bör icke göra dig alltför säker, ty det är märkvärdigt att han, som nu har en magnet här, icke flaxat hitåt.»    »Nej, vet farbror, i den saken är jag hittills alldeles lugn. Han har nu så länge haft otur i sina spaningar att han väl en gång måtte tröttna; och så fort han är ur vägen, passar mitt folk nog på sin tid.»    »Ja ja», sade Moss, »det är karlar, som duga, men också karlar som låta betala sig, och tur ha de alltid haft, så att de aldrig fråga efter hvad risk de stå . . . . Men tyst – supponerar vi ha bolagsmannen med säll­ skapet här.»    Ett starkt knarrande af steg hördes utanför dörren, och straxt derpå inträdde Hjelm och fiskrarne i Holts rum.    »Här bjuds oss en särdeles egen affär!» yttrade Hjelm, i det han satte sig och bjöd sina följeslagare att göra detsamma.    Moss rynkade lindrigt ögonbrynen – inför honom hade traktens ­fiskare alltid stått med hatten i hand. Men han var nu för nyfiken att vidare tänka på annat än den påpekade affären.    »Det var så till förståendes», yttrade den ene fiskaren, Jonas Helge­ son, »att vi kommo sams, Thomas i Kråkviken och jag, att med den här konstiga saken vända oss till patron Hjelm, som allaredan är känd för att inte vilja stryka i sin pung andra pengar än de, som komma dit med rätta.»    »Det der», svarade Holt kärft, »tycks icke höra till saken!»    »Jo, gu gör det så, herre!» inföll den andre fiskaren. »Jonas Helge­ son heter inte Thomas som jag, men ändå är han lik mej i det att han tycker att när en har en regal affär i kikarn, så är det bäst att få den ställd på regala fötter.»    »Supponerar», menade Moss, »att affären verkligen måtte vara något att göra af. Men tala icke längre för skålen nu, utan kom till saken!»    »Saken, patron Moss, är just den att vi vill ha någon att göra med, som vi både i tal och skrift kan lita på.» 
 
 
 
 
 140    »Knäfveln – blir det fråga om skrift, då måtte det icke vara något småhittegods.»    »Kanhända, go’ vänner», yttrade Hjelm, vändande sig till fiskrarne, »att j nu lemna åt mig att meddela förhållandet.»    »Just så, herr patron – var så god och säg resten!»    »Nå, vet då, mina herrar, att dessa båda män, som varit ute på ­långfiske, i förgår vid middagstiden fingo se en större brigg komma drifvande utan både styrman och besättning, och den hade enligt all mensklig beräkning kommit på grund – ett underverk var det att ­sådant icke längesedan skett – om ej de här dugtiga karlarna satt sig i besittning af det liksom utdöda fartyget, hvilket för öfrigt är i nästan oskadadt tillstånd.»    »Hvilket satans godt kap!» utropade Moss lifligt. »Första arfving- arna – supponerar det betyder någonting det!»    »Vänta!» återtog Hjelm . . . . »Ovanan och svårigheten att på egen hand manövrera ett så stort fartyg hade den påföljd att ett par lotsar uppmärksammade dess besynnerliga rörelser; och långt förrän de här hedersmännen styrt in i hamn – dit de kanske ändå icke haft så godt att komma – lade lotsarna ombord; och således, herr Moss, blefvo dessa de andra arfvingarna i ordningen.»    »Hvar är fartyget nu? Hvar fins det?» frågade Moss och Holt på samma gång.    »Inlotsadt till Lysekil, der lotsarna ärna sälja sin anpart af bergar­ lönen, ty de påstå att som lotsarna alltid bli skinnade, är det bäst att sälja rättigheten.»    »Och nu», återtog Holt, hvars ögon gnistrade af vinningslust, »är det väl meningen att de här första arfvingarna vilja sälja åt oss sin ­insats i partiet?»    »Till patron Hjelm, ja!» rättade en af karlarne.    »Det blir sak samma, mina vänner – herr Hjelm och jag utgöra ett.»    »Håhå, det få vi väl se, när det kommer till anbuden och uppgörel- sen.»    »Ja, ja», tog Moss till ordet, »det är väl icke så att flyga på heller! Supponerar att j nog mins hvilket satans klamamus det blef, när för ett par eller tre år se’n just en sådan sak var i fråga. När anparterna voro sålda och fartyg och last skulle på offentlig auktion, då – hast du mir gesehen – kommer både kapten och besättning farande från Helsing- borg. De hade gett fartyget fan, då de trodde att ingen räddning stod 
 
 
 
 
 141 till; men då de fått höra omtalas att det räddat sig sjelf och se’n blifvit uppbringadt af ett par dugtiga karlar, ville de ha sitt fartyg igen, och så reste både första och andra arfvingarna och deras arfvingar – jag menar dem som köpt af de första – med fartyg, kapten, besättning och hela tutten till Göteborg, der målet tog så lång tid, innan det blef utredt, att fan vete om det någonsin blef utredt . . . . Och jag supponerar att det icke vore omöjligt att det kunde gå den här gången på samma sätt.»    Vid de sista orden blinkade Moss åt Holt och Hjelm.    »Ja, se så der kan det gå, när det kommer till stycket!» menade Holt, som var en lättfattlig man. »Den der affären blir minsann icke lätt att sköta, och hvem vet hvad man kan få i behåll, när fisken blir fjällad och rensad.»    Vid dessa ord skulle man ha sett huru de båda fiskrarne nickade åt hvarandra, i det de drogo munnen till ett leende, som tydligare än ord sade: »Gå på du, sätt ner varan för att få bästa pris du kan – Mossen är en god lärmästare, men vi ä’ honom för sluga!»    »Naturligtvis», yttrade Hjelm i en ton, som tillkännagaf ett be- stämdt beslut, »naturligtvis kunna bergarne af ett sådant fartyg, eller af hvilket fartyg som helst, icke gå sin bergarlön förlustiga, rederiet och dem det mera vederbör må krångla bäst de behaga; och derföre är min mening att om de här männen, hellre än att sjelfva sköta sin sak, vilja öfverlemna den i våra händer, böra vi bjuda dem en andel, som kan anstå både dem och oss.»    »Vi måtte väl icke göra något anbud alls», svarade Holt, »innan vi sjelfva varit inne i Lysekil och sett hvad det är för ett fartyg som blifvit uppbringadt.»    »Ja, det är fullkomligt i sin ordning!» tillade Moss. Men hemligt mumlade han till Holt: »Hvad tusan tänker du på, som vill släppa ­karlarna ifrån dig – de ska minsann icke slita ondt om anbud.»    »Kanhända gubbarna vilja vara så snälla och gå in i boden så länge», yttrade Hjelm, »och ta ett glas i förväg, medan jag får språka ett ord med herr Holt!»    Gubbarne tyckte icke illa om uppmaningen, utan funno sig befo- gade att genast följa den, sjelfva icke mindre angelägna att få utbyta sina tankar på egen hand.    Och nu blef ett pratande och disputerande om pris och anordningar, billighet och klokhet och, framför allt, om nödvändigheten att icke fästa sig sjelf annorlunda än att banden, om så behöfdes, lätt kunde lossas. 
 
 
 
 
 142    Holt och Moss påyrkade enständigt att anbudet borde vara lågt, för att sedan efter behof påökas.    Hjelm, som aldrig blef het, höll nu på att ordentligt koka öfver.    »Jag skulle vilja veta», frågade han Holt, och hans ögon gnistrade, »om vi hålla ett procentarekontor eller ett handelshus? Firman skall i denna affär bjuda minst ett tusen riksdaler och en viss procent af den vinst, som vi få, när allt är utredt.»    Holt blef blossande röd, såg på Moss och frågade hånfullt om han hört någon förut göra affärer på det sättet.    »Supponerar att herr Hjelm icke tänker sig riktigt in i alla afbrän- ningarna. Väl skött, kan denna affär visserligen gifva en ansenlig be- hållning, men då man i alla fall ännu icke känner hvad last fartyget har och lastens värde, så . . . .»    ». . . . så kan man ändå», inföll Hjelm, »inse och begripa att affären är tillräckligt stor att icke behöfva knusslas på. När vi i morgon komma till Lysekil, har naturligtvis undersökning skett. Och mitt sista ord är detta, att om Holt icke går in på hvad jag föreslagit, afstår vårt hus från affären och fiskrarne få sälja sin andel till hvem de behaga.»    »Det der, tror jag», menade Holt, »torde vara ett nog sjelfständigt sätt för den ene bolagsmannen att tala till den andre.»    »Det kan jag ej finna», svarade Hjelm. »Saken var mig enskilt hem- bjuden. Den kan komma att tillhöra vårt hus, men den kan också komma att gå ifrån det. Så länge mitt namn fins i firman, skall intet prejeri nedsätta den eller oss sjelfva!»    »Holt måste ge med sig!» afgjorde Moss. »Supponerar att saken ändå blir lönande nog. Om den blifvit mig erbjuden, hade jag gått kanske ännu längre än Hjelm, notabene, om jag ej fått den på annat sätt.»    »Så mycket snarare», svarade Holt, lugnad af dessa ord från den gamle affärsmannen, »får jag förklara mig nöjd som mitt ord kommer endast i andra rummet och jag dessutom icke vill att min och Hjelms första tvist skall längre vidvara.»    Holts ton hade under denna förklaring återtagit sin vanliga smidig- het, men inom honom brann harmen öfver att hafva fått lemna nöd- vändigheten det svåra offret af eftergift. »Det ser ut», så lät den en- skilta tanken, »som om herr Hjelm – hvilken de nöten titulera patron, medan jag kallas rätt och slätt herr Holt – ärnade spela ett slags förman och betrakta mig som husets bokhållare . . . . men vänta: jag vill i min tur vara lika rättfram, när jag blir erbjuden enskilta affärer.» 
 
 
 
 
 143    Sedan enigheten sålunda blifvit återställd, förekallades de bägge ­fiskrarne, och allt sattes på så rediga fötter som ske kunde intilldess alla parterna med egna ögon sett hvad de hade att vänta.    Om aftonen, då hela hushållet var församladt i salen, förklarade Hjelm för sin unga hustru att han följande morgonen skulle fara öfver till Lysekil och icke komma tillbaks förrän dagen derpå.    »Resor, och aldrig annat än resor!» svarade Emilia. Men så godt hade hon haft af det senaste samtalet med Majken, att det icke låg några synbara tecken till ledsnad eller missräkning i hennes ton.    Åke såg upp med en viss undran – så van hade han blifvit vid Emi­- lias barnsliga oro och bekymmer för minsta skilsmässa – och kanske var det nu han som erfor en liten missräkning.    Emilia log behagligt emot sin man och frågade om hon skulle in- lägga matsäck eller någonting annat.    »Soten är sugande», inföll Moss, »och om lilla frun skulle vilja tillåta mitt Majblomster att efter min metod tillaga en af de fåglar, vi med- förde, så supponerar jag att vi skulle få riktigt stor-kalas.»    »Var säker», svarade Emilia, »att vi i morgon bittida skola bägge två göra köksvetenskapen till vårt högsta mål.»    »Mamsell Majken är kanhända så nådig», insinuerade Holt, »att låta äfven mig vördsammast få framställa en önskan?»    Nu skulle man sett hur Moss’ ögon tindrade.    »Alltför gerna, herr Holt!» svarade Majken, men svaret lät mycket likgiltigt.    »Min lust står åt pankakor med hallonsylt, och om de inläggas af mamsell Majkens egna . . . .»    »För pannkakorna svarar jag, men jag tror att herr Holt, hvad syltet angår, får nedsätta sina anspråk till lingon – eller står herr Holt så i gunsten hos dig, Emilia, att du uppoffrar dina hallon för en frukost på Soten.»    »Det skulle jag icke ens ha gjort för herr Moss . . . Men har icke också du någon favoriträtt, Åke?»    »Jag vill minnas att du som fästmö alltid bjöd mig qvar på en sär­ deles frestande rätt, så framt det ej var något annat som frestade mig att dröja.» 
 
 
 
 
 144    Emilia utbytte en förtjust blick med Majken. Derefter sade hon strålande af barnslig glädje:    »Jag mins väl den rätten – det var vofflor med hallonsylt, och jag är bra glad öfver att ännu ha en stor burk i behåll.»    Ingen mer än Majken gaf akt på Holts onda ögon. Emilia var alltför lycklig att tänka på huru dessa ofta återkommande småsaker kunde bilda i Holts själ ett lager af retande minnen . . . . . . . . . . . . . . . . . . . . . .    Huru glädtigt, husvarmt och trefligt såg det ej ut denna afton i den stora Svartskärs-salen med lysande brasa, ett godt matbord och blixt- rande vin i glasen!    Men Holt fortfor att blicka mörkt på Hjelms och hans hustrus an- sigten. Just denna afton var den första, då hans själ upptog en icke förut känd plåga. Den kom deraf att han aldrig förr tyckt sig finna den äkta mannens ögon med sådant uttryck betrakta hustrun . . . . . . . . . . . . . . ..........................................................................    En timma efter det sällskapet skilts åt, stod Majken ensam i sitt yttre rum och blickade ut i den svartgrå aftonen.    »Hvar är han då – hvar är han min själs hälft?»    »Mamsell Majken», hördes Uljanas röst straxt bakom henne, »det var ett bud här i qväll med den här lappen.»    Majken ryckte den hastigt till sig och öppnade den.    Den var från Gudmar och innehöll endast dessa ord    »I morgon förmiddag – hemma hos oss!» 21. Kyrkans båda fäder.    Vi skola nu helsa på i kapellgården.    Vid samma tid som herrarne på Svartskär emottogo de båda fiskrarne, satt kapellpredikanten, ehuru det endast var en fredagseftermiddag, och tuggade på pennan såsom inledning till den predikan han ville skrifva.    Med »skrifva» mena vi här en omstöpning af den predikan, hvars tur det i dag blifvit att titta upp ur gamla kistan, som stod bakom hans säng, och hvilken predikan blifvit skrifven för åratal tillbaka och i åra- tal omskrifven. 
 
 
 
 
 145    Ett ensligt ljus belyste så väl predikanten som föremålen omkring honom, hvilka utgjordes af tunga folianter, gamla kungörelser, buteljer fyllda med olika snussorter, halfva cigarrer, jemte en konjaksflaska, en sockerdosa och ett gammalmodigt glas i form af en pokal.    Det varma vattnet var ännu icke inkommet, och derföre hade pas- torn icke heller kommit i taget.    Vid närvarande tillfälle hade han emellertid utvecklat en hög grad af tålamod, ty vattnet borde ha varit inne för minst en qvart sedan. Men nu brast tålamodet också löst.    »Hör du derute, ditt förderfvade elände, du förtrilskade, olidliga, varnartiga troll . . . . . Aha, aha, det är fader klockare som kommer – var så god och stig på . . . . men nej, var så beskedlig och stig tillbaka och skrik trollpackan i örat att, om hon icke redan rest af genom skorste- nen på qvasten, hon måtte komma in med toddyvattnet. Hon är ensam på täppan derute, ty dotter min är i socknebud.»    »Hur skall det förstås?» frågade klockaren, sedan han verkställt den order, som han sjelf skulle få njuta följderna af. »Guds frid annars! Jag tänkte höra hit och se hur pastorn mådde.»    »Det var lägligt, min vän – och j ser att ännu lefva de gamle gudar! Jag satt just här och tänkte på en hel hop mera än jag skulle kunnat stufva in mellan raderna i den här gamla predikan. Men hvad Thor- borg beträffar, så menade jag att hon sköter mina socknebud på det viset att nästan hvarenda själ, som kommer i ve och vånda för sjukdom och död, alltid ska ha henne till sig för att läsa, sjunga en psalmvers eller tala – hvad hon kanske gör bättre än jag sjelf: åtminstone förmår hon många flera att öfva rättvisa handlingar i deras nöd än jag skulle kunna förmå dem till. Och hon är färdig att ge sig ut i alla väder, det kära kräket, fastän far hennes ibland blir lidande här hemma, ty j vet, fader klockare, hvad Trollet är för ett illfundigt ting – hon är bestämdt dotterdotter af hin ondes farmor, vid hvars förklädsband hon alltid hänger.»    Till belöning för detta skämt behagade klockaren nedlåta sig till ett nådigt skratt, ett skratt, som kunde liknas vid en rad på hvarandra föl- jande pistolskott. Hans röst var så djup och stark, att han icke allenast kunde underhjelpa mässningen på högtidsdagarne, utan skulle i nöd- fall ha kunnat representera klockringningen och sammankalla försam- lingen.    Nämde vigtiga personlighet – en lång och ranglig man med häng- 
 
 
 
 
 146 ande lin-hår, deladt i pannan – sänkte sig nu ned i den andra skinn­ klädda länstolen.    »Nå, hvad ha j för tankar i qväll, klockare?»    »Ja, om jag just skall säga det, så tänkte jag, när jag hörde pastorns skämtsamhet om farmora och förklädsbandet, att pastorn allt ofta glömmer att han också hör till kyrkan.»    »Sant nog, klockar-far – min lif och själ händer icke det ofta nog! Och jag skulle önska att jag, i stället att predika inför lefvande menniskor, som fordra mer än skäligt är, hade på min partage fått den mission, som utföres af presten, j vet, som håller mässan vid Boksten på Sotenäs.»    »Hvad då för mässa? Den har jag inte hört.»    »Icke jag heller – men den måtte vara särdeles beqväm. Sägen är ­eljest i få ord den, att som ett mord blifvit begånget vid Boksten, måste en prest i full skrud der hvarje midnatt läsa en mässa. Nu begriper j, klockare, att den mördade icke har rätt att vara så noga på saken; och om han natt efter natt finge höra ett och detsamma, så supponerar jag, som vännen Moss säger, att han ändå bör känna sig temligen belåten . . . . Men ändtligen ha vi nu vattnet och Trollet här.»    Nu inträdde också gamla Vivika med vattenmuggen och glasen. Och hon var just i sådant humör, att både hufvudet, handen och mug- gen darrade.    »Tror inte pastorn att jag hörde både qvasten och förklädsbandet? Akta sej, gamle ogudakting, att han inte, när, han kommer för porten till vår Herres himmelrike, justament får den sysslan, som han nyss önskat sej, eller kanske en annan ännu sämre, för jag har också hört en sägen, och den låter på den här trallen . . .»    »Sätt bara ner vattenmuggen först, så att vi få vatten att smälta sock- ret med!»    Vivika slängde brickan på bordet och fortsatte som om intet afbrott hade funnits:    »Jo, på den här trallen låter den: En prest låg begrafven någonstans – jag föraktar att veta hvar det var – men så mycket var det, att inte var det i kristen kyrkogård. Och kring tufvorna eller stenarna, eller hvad det var de hade bredt öfver honom, hördes fem svarta fåglar med en röd fjäder i stjerten hvar thorsdagsnatt klockan 12 skrika i kapp. Det var mässan som den presten fick!»    »Tack skall du ha, mitt troll – den historien var icke så ur vägen. Men hvad betydelse var det i den röda fjädern?» 
 
 
 
 
 147    »Skulle det vara någon annan betydelse än hin ondes märke! Han sätter alltid en röd fjäder i sina fåglar . . . . Och nu vill jag låta pastorn veta att jag är upptröttad vid det här gemena lifvet i det här ogudaktiga hålet, och pastorn är så god och ger mej min orlofssedel!»    »I morgon dag! Låna mig bara först en af de röda fjädrarna – den vore så lagom att skrifva din orlofssedel med . . . . Och nu ut, gamla troll, så att vi i ro få tala om kyrkans angelägenheter, vi kyrkans pe- lare!»    När Vivika under ett starkt mulrande försvunnit i dörren, kom ett allvarsamt samtal till stånd.    »J har icke haft något krångel med skrifningen sedan, klockar-far?»    »Den togs god som banko. Folket vet att löjtnanten haft bålstora förtjenster i år. Men jag varskor pastorn för landkänning! Han må akta sig att inte längre krångla in sig. Det bör bära sig ändå, och det anstår inte presterskapet att stöta på några verldsliga grund . . . . det var ordet!»    »Och ett klokt ord var det, liksom allt hvad klockar-far säger. Jag skall ock tillstå att jag nu sjelf med all makt vill komma ur vidlyftig­ heten, som jag fick under son mins uppfostran. Och uppfostran har han, långt bättre än en jaktlöjtnant behöfver, men icke mer än tullför- valtarn blir i behof af. Men angående det första så knappar det nog ännu.»    »Löjtnanten har ändå gjort mången handräckning, som kunnat fylla bristen, ifall pastorn velat ha den fylld.»    »Det är så det. Men äfven den fattige kapellpredikanten måste visa gästfrihet och hjelpa dem, för hvilka det ännu mera knappar.»    »Ja, se det är just knuten! Men i alla fall jemkar det sig nog – pastorn behöfver inte lägga det för tungt vid sig. Nog draga vi oss fram och klarera oss, baraste jag inte mer får höra talas om något lån. För det säger jag på förhand ett klokt nej till!»    »Så så, fader klockare, låt oss icke vidare förtynga våra hjertan – utan skål nu . . . . Begriper j hvart son min tagit vägen? Han har varit osynlig nu en åtta, tio dagar bortåt.»    »Det är nog vigtiga saker som håller honom borta nu, då mamsell Majken är i farvattnet. Pastorn skötte illa den saken med Moss. ­ Mindre högfärd hade kunnat uträtta mera. Moss är en rik man, och det hade varit ett skönt giftermål för löjtnanten.»    Hur godmodig kapellpredikanten under hela detta samtal än visat 
 
 
 
 
 148 sig, syntes dock nu hans buskiga ögonbryn nalkas hvarandra på ett sätt, som icke hade stor olikhet med en rynkning.    »Går j icke väl långt nu, klockar-far?»    »Skulle inte tro det. Vi ha väl talt ett förtroligt ord förr en gång. Och så konstigt det kan synas och låta, så är j allt ändå högfärdig, pastor, och detta är en skavank på er karakter, som j borde skudda af er. Det vore j skyldig son er och lilla helgonet med, för komme bror hennes riktigt opp sig, så kunde hon komma i svangen och bli sedd af andra friare än de som hittills beståtts.»    »Omöjligt att göra något i den saken, klockare. Det j kallar högfärd är någonting som jag känner mig rätt nöjd med att ännu ha i behåll. Jag kallar det sjelfkänsla. Jag älskar Majken, mer kanske än min egen jung- fru morgondagg, men får jag icke den präktiga qvinnan till sonhustru på annat sätt än genom att tigga henne af fadern, så får det vara. Om vi hade det nu som i fordna dar, att en bra karl kunde röfva sig en hustru – den stölden kunde en taga på sitt samvete – då ginge det väl an; men tigga henne . . . fy! Majken anser jag som min dotter i alla fall . . . . Aj, aj, nu börjar foten, som i några dagar hållit sig i styr, att bli topp ­rasande igen . . . . Stoppa pipan, klockare!»    Under tiden stod Trollet vid spisen och lyste med en dank på sillen, som fräste i pannan.    »Elemenskade gubbe!» smågrälade hon högt enligt sin vana. »Tala om qvastar och skorstensreser för mej . . . . Men nu är det tyst: han är rädd för klockarn, isynnerhet när klockar-far tändt fyr’n» – ett ut- tryck, uppfunnet af jungfru Vivika, att beteckna klockarens näsa, då den blifvit för starkt chatterad i rödt, hvad som gemenligen var fallet efter första toddyn.    »Jo jo», fortsatte jungfru Vivika sina små meddelanden för sig sjelf, »det gör godt för pastorn att få stäfja sej någon stund . . . . Men är sillen topp rasande, som går och bränner opp sej på den här strunt-elden – en skulle just ha råd att elda för mycke här . . . . Kors för kassingen, har jag inte i ondskan och billigheten lagt smöret bredvid i askan . . . . Men, herre du store kortmålare i Åbo, hvem är det som så sakta tager ett kraffsande på köksdören? Skall en nu få några förlisingar på halsen igen, liksom ett fattigt kapellboställe kan föda alla, som inte ser att gå rätt på hafvet, och det fast det skall hållas fyr-ljus till!» 
 
 
 
 
 149    »Tyst – icke något sladder!»    »Åh, herre min Gud, är det löjtnanten!»    »Har far någon hos sig?»    »Bara klockarn.»    »Låt mig veta när han gått . . . . Och bed nu Thorborg komma upp på mitt rum!»    »Hon är inte hemma: hon har gått ner till Ingemarsstugan. De säga att gamla Britta ärnar ge sig af på sista resan.»    »Då möter jag Thorborg. Säg emellertid ingenting åt far, förr än han blifvit ensam!»    Gudmar gick ut.    »Nu kan en slå sej i backen på att Storke-Pelle kommer och äter opp halfva visterhuset, och se’n blir det väl maglidande för att få brän- vinspanacé, men det panacéar sej inte, det säger jag och Vivika med – det är så mycket han vet! Och den sockerstruten med felan skall väl spela i sej resten, som Storke-Pelle lemnar . . . . och mjölktårn som är så knapp! Jag får gå in och ge gubben tecken att han inte bjuder klockarn på qvällsvard, ty annars slipper en honom aldrig.»    Och nu steg Vivika in och hviskade pastorn i örat följande an­ språkslösa varning:    »Mins sej på, pastor, att ölosten blir knapp i qväll!»    Pastorn förstod det språket, och då han dessutom tyckte sig i Trol- lets ton och nick finna något betydelsefullt, så nickade kan kort till- baka och bad henne endast gå så långt vägen räckte – icke längre.    Litet derefter steg klockaren upp; och sedan några ord blifvit vex- lade angående lysningar, möten och andra kungörelser för söndagen gick den vigtige mannen hem till sitt.    Och nu ljöd pastorns röst ånyo:    »Var det något annat? Jag tyckte att hennes ögon läto se några små extra sprakningar.»    »Jag skall säga pastorn att löjtnanten är kommen och gången igen för att möta Thorborg. Men om jag inte med mina egna ögon sett Gudmar, så skulle jag trott att det varit någon slags spökelse, för det syns inte fnyken till hvarken jakt eller jaktkarlar. Och sjelf såg han tvär och besynnerlig ut.»    »Något ledsamt äfventyr igen, kan jag tro. Säg till att jag väntar, så fort han kommer hem . . . . Har du något att ge oss till afton?»    »Jag får väl släppa till lambringan, som vi annars skulle haft i mor- gon middag.» 
 
 
 
 
 150    »Gör det! Kommer dag, kommer rå.» »Ja, gubevars, det förstås – kommer snö, går han å . . . . Pastorn är klok på, han, hvar en skall taga maten ifrån . . . . Kanske jag får slagta gum- sen?»    »Åh, ryk och dra menniska, men kom icke din hand vid pilten!» 22. Hvad löjtnanten gjorde hemma.    »Jag tycker icke om de här promenaderna, min lilla Thorborg! Hvarföre gå öfver kyrkogården så sent på eftermiddagen? Hvad i all verlden har du att göra med salig qvinnan, som, sedan hon en gång lemnat både vattnet och jorden, icke här hos oss kan ha det bättre än hon nu har det!»    »Gudmar, jag vet icke om jag skall tro att det är du som talar så! Skall en menniska icke opåtaldt få gå in på den plats, som säkrare till- hör henne än någon annan som hon eger här i verlden?»    »Men du blir rättnu så helig att man icke står ut med dig.»    »För att nu visa dig», återtog Thorborg, »att mina promenader ej väcka andra känslor och idéer än sådana som kunna förenas med för- nuftet och eftertanken, så låter jag dig veta, min bäste Gudmar, först och främst att det vore lika möjligt att jag icke stode ut med dig, då du talar så der lättsinnigt, och för det andra att du i afton måtte vara i någon särskilt egendomlig spänning, som nödgar mig visa mer tåla- mod än jag eljest skulle. Har jag rätt?»    »Jag nekar ej att jag är i största möjliga spänning. Och ifall du frågat hvarföre jag ej kommit hem på så länge, skulle jag ha svarat dig att skä­ let varit det, att jag hållit på att dö af harm.»    »Käraste Gudmar, om jag icke frågade hvarföre du ej kommit, så var det derföre att jag icke ville reta dig med någon fråga. Och nu synes det nog att onda lidelser varit de rådande hos dig. Men jag begriper icke hur du har kunnat bli så fasligt upprörd öfver något, som blott står i samband med din tjenst.»    »Enfaldiga barn, begriper du hvad det är att blifva utskrattad! Vet du hvad det är att låta midt för näsan på sig stjäla bort tullkammarns egendom . . . . Men ännu lefva de gamle gudar, som far säger, och jag 
 
 
 
 
 151 skall ha reda på de här sakerna, om jag än skall leta genom hela skär- gården och fortsätta jagandet ända tills isen lägger sig.»    »Men under tiden kan du förlora på annat ställe, om du skall upp- offra så mycken tid på bara ett håll.»    »Åh, jag vet nog hur jag ställer mig. För resten har jag förlorat det, som kostat hjertat mest. Har jag icke vetat att Majken varit på Svart- skär, att hon också varit här – och ändå kom jag ej.»    »Men nu skall du väl träffa ditt hjertas älskling, ty mycket – det säger jag – har hon både undrat och längtat. Men kom ihåg, att jag aldrig gillar att denna förbindelse far fort emot hennes fars vilja.»    »Lika godt – vi gilla den så mycket mer sjelfva, och det gör nog Gud fader i himmelen också, eljest finge väl äfven vi de der pligt­ känslorna . . . . I qväll måste jag emellertid ut igen, men i morgon för- middag skall jag vara tillbaka här och då, med Guds hjelp, i bättre ­sinnesstämning.»    »Men, Gudmar, hvarföre kom du hem, då du genast skall resa?»    »Jag kom hem för att hemta några nödiga kläder, som jag begagnar endast vid särskilta tillfällen. Tulljakten ligger långt härifrån. Jag har en liten båt, som jag lånat åt mig sjelf.»    »Ack, käraste broder, då har du något farligt för dig – kanske något, som kommer att göra många menniskor stor skada?»    »Sof tryggt för den fruktan! Blir lyckan med mig, så träffar mot- gången den, som bäst behöfver den.»    »Ja, men säkert blir det också fara för dig sjelf?»    »Än se’n? Valde jag det här yrket i förmodan att det skulle ge mig tid att sofva på rosor? Nej, på törnen sofver den så ofta föraktade ­kustuppsyningsmannen, om han någon gång får sofva.»    »Aldrig förr» sade Thorborg, »såg jag dig i denna sinnesstämning. Då du nu icke är ombord på tulljakten, tar du väl ej bössan med dig?»    »Kanske att du i stället lånar mig din väfspole då . . . . Men nog, barn! Jag hade behof af att se dig i afton, och i morgon, om Gud vill, är jag som sagdt tillbaka. Jag skrifver ett par ord till Majken att hon möter mig här.»    »Du kommer då gudskelof i alla händelser?»    »Naturligtvis – så framt jag ej får sådant hinder, som är laga ­förfall.»    »Gudmar, Gudmar!»    »Jag sade icke det der, Thorborg, för att väcka några onödiga far­ hågor, utan såsom en sak, den hvar och en kan tänka sig under frånva- 
 
 
 
 
 152 ron, långt mer då en jaktlöjtnant, hvilken ständigt är ställd på krigsfot och ej har annan plats för sina bivuaker än det stormiga hafvet.»    »Du har mycket, mycket rätt i detta, min dyre bror! Men Guds hand sträcker sig öfver den rättfärdige stridsmannen, och antingen du återkommer med eller utan seger, så ber jag dig återkomma såsom en man, den en så liten motgång hvarken bör höja eller sänka under ­jemn­vigten.»    »Du talar vackert, och klokt tänker du äfven, du unga lilja på nakna stranden, men menniskokännedom eger du ej – eljest skulle du veta att just de små motgångarna och segrarna äro de som mest störa vår jemn­ vigt, emedan det är de som mest reta och tillfredsställa vår stolthet, och den ligger ändå till grund för uppfyllandet af all pligt.»    »Jag kunde svara dig mycket på den saken, men för att icke åter bli kallad ett helgon, så lemnar jag den åsido och frågar dig i stället hvar- före du icke bad Majken komma hit i afton?»    »O nej, i qväll ville jag visst icke möta henne: jag är icke i en nog fri sinnesstämning att ha kunnat njuta af den lyckan. Kanske är det också något hos mig som jag frågar mindre efter, om det ses af dig. Jag kan ej säga dig nu något vidare, men i morgon träffar du mig antingen blixt- rande glad, eller har jag sökt upp någon filosofisk maxim att lugna mig med. I alla hänseenden blir åsynen af Majken då lik åsynen af solen, när hon tittar fram efter en natt, full med stormbyar, mörker och dimma» . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . .    Under samtalets gång hade syskonen nu anländt hem; och medan Thorborg dukade aftonbordet, steg Gudmar in till fadern, och på den- nes frågor berättade han snart samma historia som gamle Gädda hade »oppmålat på väggen» för sin bolagsman, lotsen på Ufklippan. Men hvad Gädda icke visste, det var det, som Gudmar nu tillade under sitt sampråk med fadern.    »Och hela tiden», fortsatte han, »har jag, för att i min tur leda de ­satans Mörköbjörnarna på orätt spår, låtsat leta igenom hvartenda hål kring stränderna, men alltid har jag haft en hemlig spejare posterad vid Utterbohufvud, der vi lågo bi om natten, för att genom signal varsko, ifall de skulle våga sig fram.»    »Bra, min son – ännu lefva de gamle gudar: det är gry i dig! Du har icke låtit begabba dig.»    »Nej, det skulle jag tro, och jag vill aldrig gå med godt samvete ur denna verlden, om icke de helvetes kanaljerna gömt godset, som är af 
 
 
 
 
 153 betydligt värde, just vid Utterbohufvud, der det är så långgrundt att sådana oförvägna sällar, trots tulljaktens närhet, kunnat vada i land, hvad jag aldrig kom att tänka på – och derföre skall jag ha packorna, om jag än skall bryta upp hela stranden.»    »Hör du, son, jag har i all min dag aldrig varit fallen för att göra onödiga konsiderationer, men skulle du – ehuru jag icke mycket tror på det – få tur i natt, så tänk på att de här herrarna äro nybegynnare och att det kan vara knäck nog att mista godset, utan att få sak och böter och sådant derjemte.»    »Det kommer ej an på mig, far, utan på hvar beslaget sker och hvilka som då träffas. Jag har sökt i alla vinklar och vrår förgäfves, men nu har min håttepilt, som i natt höll vakten der, sett Mörkökarlarnes båt smyga ditåt och stanna nedanför stenbrottet vid sandbacken, der de gjorde ett slags undersökning. Men som jag då låg med jakten för nära, vågade de icke taga något med sig. Nu i natt tänker jag, efter den upp- lysningen, göra slag i saken. Gamle Storke-Pelle, som af Lommen fått anvisning på platsen, är redan på sin post. Tulljakten ligger i ro vid En­ bärsholmen, och en god tid under aftonen skall Lommen spela på sin fela, så att de må tro sig vara i full säkerhet och riktigt gå i fällan. Så snart jag nu fått en bit mat i mig, drar jag på mig mina skälskinsstöflar och hela skälskinskostymen och ger mig af till ort och ställe. Lommen har sina instruktioner för hvad som skall komma efter.»    »Men», invände kapellpredikanten, »om de redan varit dig i förväg – ty det var ett godt infall af dig att lägga jakten i ro, liksom du hade tröttnat, och att låta håttepilten spela. Den musiken skall göra dem säkrare nu än förra gången.»    »Ingen fara – så tidigt på qvällen äro de icke ute. Men skulle det ha händt, blir jag nödsakad att ännu i natt göra besök på Svartskär, ty el- jest skulle det bli för sent, och i det fallet hade jag verkligen en svår pligt att uppfylla: då kunde ingenting hindra att herrarnas namn finge skyldra i rapporten, och dubbelt svårt blefve det nu, när Majken och hennes far äro på Svartskär.»    »Gud bevare dig, son, till lif och lem! Du går till en svår lek: Mörkö­ karlarna ha under långliga år varit kända som de vildaste kaxar på hela Skageraks kust – det brinner vikingablod i deras ådror, och storståtliga karlar äro de. Var bara lugn i allt ditt görande och låtande, det är min första och sista förmaning! Jag ville hellre veta dig vara i tusen strider under tulljaktens skydd än ensam på sjöstranden mot sådana fiender 
 
 
 
 
 154 och utan någon annan hjelpare än Storke-Pelle, som, huru dugtig han också är, ändå är bara en.»    »Var icke orolig för det, far! Jag har satt en af mina extrakarlar på jakten att hålla vakt der, när Lommen kan ha spelat så mycket som be­ höfs. Se’n kommer han efter. Far må tro jag har nog ställt upp hela af- fären i hufvudet . . . men det vill jag icke omtala förrän i morgon, då far får höra det öfriga.»    »Nå, då är allt bra . . . . Men – ännu ett ord, du – det blir som att röra vid Moss’ öga, då du rör vid gunstlingen, och du kommer min själ icke Majken närmare genom det steget.»    »Kärlek är kärlek, far, pligt är pligt – jag skall veta att göra min, kos- tade den mig än hvad som helst! I öfrigt kan det icke bli mer än omöj- ligt, och omöjligt är det ju förut genom farbror Moss’ galna hämdlust. I den här saken kan endast Gud hjelpa mig, och han gör det ock, om han vill.»    »Bra, pojke! Du är likså styf i själen som du är smidig i lemmarna – du har också vikingablod i dig, men icke af det vildaste . . . . Akta, akta dig! Björnarna från Mörkön skola ej draga i betänkande att färga sina packor med blod, blott de få behålla dem.»    »Blod är en stygg sak – jag vill hoppas att det ej kommer dithän – men skulle . . . . .»    Meningen blef ej fullbordad, ty nu sväfvade husets lilla sylf in och bjöd herrarna till matrummet på lambringan och den stekta sillen.    »Stor-kalas!» ropade Gudmar i sin vanliga muntra ton, ty, samtalet med fadren hade liksom lättat upp skybankarne i hans sinne.    Efter måltidens slut skyndade den unge jaktlöjtnanten upp på sitt rum och kom snart ned, klädd i skälskinn från topp till tå. Bössan låg på axeln, och kronans flagg var gömd under tröjan för att vid tillfälle användas, om så skulle påfordras.    Nu smälte Thorborg i tårar.    »Se så, är det mod hos systern till en jaktlöjtnant . . . . Farväl med dig . . . . Följ mig ej ut – icke för det gamla ordspråkets skull, utan derföre att någon kunde se oss . . . . . Gud välsigne dig!»    Han kysste henne hjertligt, ilade, efter ett handslag med fadern och en nick åt Vivika, nedåt stranden till båten och satte ut.    »Nu», sade han till sig sjelf, »gör jag mitt bästa profstycke . . . . Nog länge ha de kanaljerna skrattat mig i skägget eller, rättare sagdt, trott sig skratta mig i skägget, medan jag lika listig som de strukit strän- 
 
 
 
 
 155 derna omkring, så att det nu torde vara tid för mig att också få skratta lite.»    Medan han så talade, flög båten öfver de mörka vågorna med en otrolig hastighet. Gudmar kände hvarje den minsta farväg kring kus- ten, och med stark arm och modigt hjerta fortsatte han färden, orubb- ligt lugn, hvad han ock behöfde vara under denna natt, då han gick att möta fiender, som icke voro vana att skämta. 23. Hvad som tilldrog sig på Svartskär samma natt.    Månen, hvilken, vid lurendrejeriaffärer, liksom vid andra skymnings­ göromål, alltid är till besvär, skulle denna natt först emot morgonen blifva synlig.    Mörkret fick således så obehindradt det ville svepa sina täta tunga slöjor kring land och vatten; och så kolsvart var det verkligen, att man knappt kunde urskilja konturerna af de allra närmaste föremålen.    Men kunde man icke se, så kunde man desto bättre höra blåsten lik­ som jemra sig i vånda öfver att den ej fick släppa ut hela styrkan af sin basun. Ty det var en af dessa aftnar, då ej stormen dånar och böljorna gå i sky, utan då vinden suckar och svallvågen bestänker klipphällen med fina tårar.    Dessa aftnar med sitt mörker bland berghålor och nakna stränder äro verkligen rysliga. De bära en djupare prägel af melankoli än sjelfva den vilda stormqvällen . . . . . . . . . . . . . . . . . . . . . . . . . . . . . . . . . . . . . . . . . . . . . . . . .    I manbyggningen på Svartskär voro alla ljus släckta, utom i Moss’ rum på nedra botten, der det lyste genom hjertat i fönsterluckan. Der hade likväl också varit mörkt, men helt nyss blifvit upplyst genom det ljus, som bars af Holt, då han vid denna sena timma kom för att tala ett par förtroliga ord med sin gynnare och vän.    »Supponerar att det är något rasande, eftersom du kommer så här på katt-manér? Icke ha väl fiskrarne midt i natten rest hit tillbaka och åtrat köpet – det vore fan så dumt.»    »Nej! Men jag är i ett infamt bryderi. Just nu fick jag budskap från Mörkön att tulljakten gått till kojs bortom Enbärsholmen – det ha mina björnar utspejat; och som de nu anse att det icke är någon tid att 
 
 
 
 
 156 förlora, ha de tillsagt att jag bör hålla mig klar vid nedra sjöboden för att ta emot godset.»   »Nå, satan, det kan icke bättre vara – det är ju en riktig bål-tur!»    »Det är så det. Men om Hjelm skulle vakna och komma ned och ställa till något spektakel – han är så djekligt knusslig i sina ideér.»    »Låt mig först veta om du väckt någon af bodbetjenterna?»    »Det var just en af dem – Janne – som väckte mig. På honom litar jag som på mig sjelf . . . . jag har också sjelf skaffat honom. Den andre ­sofver som en stock.»    »Så ställ då pojken på post ner i sjöboden. Der äro alla verk så smorda – jag menar dörrarne och luckorna i golfvet – att ingen blir kunnig, som ej kommer ditåt, och dertill är ju ingen anledning, när allt nu är tyst. Men skulle så rasande vara att Hjelm infinner sig, så är du ju också sjelf närvarande och herre på täppan, supponerar jag, så väl som han.»    »Men skulle i alla fall icke farbror vilja vara så god och titta ned?»    »Jo, min själ, ville jag det alltid – och jag skall få ganska svårt att hålla mig här uppe under den leken – men du inser väl att jag ej gerna kan det . . . . Guldbrandsson, den åsnan, har då ändtligen tröttnat att nosa alla stränderna omkring och lagt sig att sofva för din beqvämlig- hets skull, just då han borde vaka och sköta tjensten för kongl. maj:t och tullkammarn! Men det skall göra högmodet godt. Och medan han förargar sig till döds på sig sjelf, låter du föra packorna i all sköns ro vidare till dina principaler, hvilka alltjemt, supponerar jag, skola hedra dig med sitt förtroende, då de finna hur väl du gått i land med saken första gången.»    »Ja», svarade Holt, »det kunde bli en kommissionshandel i stort, som nog skulle löna sig, om Hjelm vore en man med verklig ruff i sig – men som han icke är det, torde jag nog få betänka mig, innan jag ­åtager mig flera sådana här kommissioner. Eljest kunde det gå ganska lätt, ty hvilka duktiga satar äro ej Mörkökarlarna! Hvad är den här jaktlöjtnanten emot dem? Jag har aldrig en enda gång trott att han skulle kunna uträtta något annat än sinka bort tiden för mina karlar. Nog kan den herrn göra beslag på en hemkommande skuta och i en sjöbod, men han är för resten icke den mannen, som mäter sig med så­ dana bjässar.»    »Lita icke alltid på det du! Gläd dig för den här gången, men räkna ej på att ständigt finna Guldbrandsson i sömn. Den filurn har lurat 
 
 
 
 
 157 mig, kom ihåg det! Och tänk dig det fallet – jag supponerar det blott – att dina agenter låtit draga sig vid näsan? Tulljakten kan ligga vid En- bärsholmen, men hvem vet hvar besättningen ligger.»    »Jag har icke skäl att låta modfälla mig, farbror! Håttens fiol – och den kan ingen annan än han sjelf spela – hörs långa vägar.»    »Jaså, ja då är det bra, och jag supponerar att du kan vara lugn. Men ännu kommer det väl att dröja en timma eller halfannan innan Mörkö- båten kan vara här. Och om det ej vore för det jag är gäst i huset – en gement dum ställning – så . . . .»    »Icke behöfs det några så!» föll Holt in. »Farbror är ju så sjelfstän- dig, att farbror gerna kan gå ned. Det vore tryggande för mig.»    »Supponerar att det så skulle vara för dig, som är nybegynnare . . . . Men, rent ut sagdt, den här Hjelm har med sig något, som gör en obe- nägen att stå i falsk ställning till honom, och en falsk ställning vore det för den, som äter vid hans bord, att vara den andre bolagsmannen be- hjelplig att skaffa in under hans tak hemliga varor, som han ej sjelf . . . . Men tyst, går det icke i hans dörr . . . . Jo, så min själ, är det icke hans steg. Ut med dig nu och red dig som en karlakarl och icke som en pul­ tron . . . . . Men, hör du, ett ord: Stöt honom icke för hufvudet – enig- heten är alltid bäst.»    För sig sjelf mumlade Moss:    »Man är sig sjelf närmast. Vet icke ännu om det blir något af med mågskapet.»    Holt, som skyndat ut, jäste af en tredubbel harm, först och främst mot Hjelm, dernäst mot Moss, som spelade den försigtige, och sist mot hela affären, hvilken blef långt kinkigare än han drömt sig. Moss’ ord hade, ehuru han ej tillstod det, väckt några tillstymmelser till far- hågor inom honom.    Han hade trott att man uppe i skärgården kunde smugla varor från London med lika lätthet som man dit utskeppade hummer. Och hans mening med hummeragentskapet hade alltid varit – precist densamma som gamle Gädda förutsagt – att under denna skylt kunna drifva en vacker smugel-kommissionshandel. Handelsexpediten satt ännu uti honom, och det var honom omöjligt att icke begagna sina vidlyftiga förbindelser att bilda en kedja för, såsom han trodde, egna intressen.    Skulle han nu förlora sin första affär och – mer än den – det förtro- ende, som han var så stolt öfver att hafva förvärfvat sig? Åh nej, dessa farhågor voro löjliga! Det kunde vara tillräckligt med den ledsamheten 
 
 
 
 
 158 att få stå till rätta för Hjelm . . . . Och dennes steg kommo nu allt när- mare.    I en sidogång nära boden möttes de båda herrarne med hvar sitt ljus i handen.    »Har också du», frågade Hjelm, »hört de besynnerliga rörelserna på bodkammarluckan? Det har min själ en båt lagt till vid bryggan – från landsidan kan det icke vara någonting. Hvad tror du det är?»    »Jag känner alltsammans», svarade Holt häftigt, »och om du vill gå in i salen, så få vi talas vid.»    »Hvad menar du» . . . . Hjelms lugna drag kommo i en viss spänning . . . . »Jag kan aldrig tro – nej, det är omöjligt – att du skulle hafva glömt att i ett handelshus med två delegare den ene icke eger rättighet att taga ett bestämdt steg utan den andres hörande.»    »Om jag ej misstager mig», yttrade Holt, »så var just du sjelf i afton på väg att afskudda dig intressentskapets bojor – och nu är det jag som höfligt anhåller hos dig att du behagade återgå till ditt rum och ej bry dig om hvad som tilldrager sig i natt, ty här föregår ingenting som rörer våra gemensamma intressen.»    »Du bedrar dig. Jag skall ej allenast icke lägga mig, utan äfven hafva den fullständigaste reda på ditt görande och låtande i vår firma . . . . Har du redan börjat smugla?»    Holt darrade i hvarje led. Han var nära att förlora tålamodet.    »I korthet då – det är några varor som kommit öfver från England. De tillhöra naturligtvis icke vårt hus, det inser du väl. Det är en kom- missionshandel, hvilken skulle bli betydligt lönande, ifall du läte tala vid dig. Hummerhukarne . . . .»    »Ingenting vidare!» sade Hjelm med kall, men koncentrerad vrede. »Du har uppfört dig på ett föga hederligt sätt, då du mig oåtspord in- låtit dig i slika relationer. Men, så sant jag vill vara en ärlig man, detta slags handel får icke finnas hos oss – du måste öfverge den.»    »Ja, det lär så temligen falla af sig sjelft», svarade Holt, »att man får öfverge allt lönande i vår handel . . . . Och nu kan det väl vara nog om den saken! Jag har haft harm tillräckligt förut under den här sista veckan. Men i natt skall godset in!»    »Än Guldbrandsson då? Det skulle vara roligt, om här blefve beslag innan morgonen.»    Hjelm kände nu blodet stiga för starkt åt hufvudet. Han gick till- baka, ty han ville ej synas i denna sak, icke ens för sina bodbetjenter. 
 
 
 
 
 159    »Vänta, vänta», mumlade Holt mellan tänderna, »det blir väl min tur, öfvermodige tuktomästare, och jag lofvar att, när den turen kom- mer, du icke skall få någon fordran innestående hos mig; jag vill bli en ordentlig man, som betalar både kapital och ränta . . . . Men hvem ­kommer nu igen – det går i trappan deruppe.»    Holt stod ännu qvar vid ingången till salen, dit han och Hjelm icke hunnit in. Han gick ett par steg framåt och lyssnade. Men ingenting vidare hördes . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . ..........................................................................    Det var emellertid Majken, hvilken ännu icke varit afklädd, utan, försjunken i tankar, framkallade af hennes älskares korta bref, suttit qvar vid fönstret, då hon, som ganska väl förstod betydelsen af sådana ljud, fick höra först de smygande år-bladen och sedan knackningen på fönsterluckan.    Denna så tysta rörelse gaf ett hårdt återslag i hennes hjerta.    Skulle hennes Gudmar efter alla dessa dagars och nätters mödor nu ligga trygg på kapellgården och sofva, medan man droge must och märg ur alla hans sträfvanden och dertill så djupt sårade hans ömtåliga hederskänsla?    Under ett lyssnande utåt trappan hade hon hört Holts och Hjelms samtal.    Ett ögonblick var hon frestad att smyga sig ut genom bakporten och flyga utåt strandvägen för att få ge honom någon signal. Men var hon ej gästvän i huset! Detta var mycket, för mycket hårdt. Hon måste alltså för andra gången vara medveten om sin älskares nederlag. Och nu skulle hon dertill bevittna att han blef öfvervunnen af Holt! Ja, hon måtte bevittna hvad som helst, så nödgades hon dock förhålla sig ­neutralt.    »Lägga mig kan jag icke!» sade hon suckande, och derpå satte hon sig åter vid fönstret att lyssna. Att se någonting var, såsom man vet, omöjligt; och ingenting annat hörde hon än vindens hvisslingar och vågornas sqvalp mot sjöbodsmuren.    En hel timma, och derutöfver, förflöt på detta sätt. Majkens oro stegrades till den grad att hon icke längre kunde stanna inne.    Hon kastade öfver sig kappan och gick utför baktrappan, som från en annan sida stod i förbindelse med lastageplatsen, der sjöboden låg. Denna samma väg hade hon sist smugit sig under den ångestfulla natt, 
 
 
 
 
 160 då hennes Gudmar hos fadern gjorde det stora beslaget, som i sin ord- ning lagt beslag på hennes egen lefnadslycka.    »Då», sade hon till sig sjelf, »när det skulle varit en välsignelse, om han sofvit, då vakade han – men nu, när den här ovärdige nykom- lingen, som bedrager sin kompanjon, gör smygaffärer för egen och främmandes räkning, då skall han icke ana det ringaste. Det är dock omöjligt att ingenting inträffar . . . . Tyst, är det icke årslag som jag hör – nej, det är bara rasslandet i det gamla skräplagret af stäfver och tunn- band: det var ingenting annat.»    Hon vågade sig ännu längre ned. Och nu hörde hon röster från sjö- boden. Holt talade till bodbetjenten:    »Har du riktigt undersökt rummen i golfvet – äro de fullkomligt fuktfria?»    »Åh ja, nog äro de bra. Men jag har hört sägas att jaktlöjtnanten lika väl känner till de rummen som han känner till väggarna i sin egen ­kajuta.»    »Han må känna till dem så väl som sin egen kropp, så skall han lik- väl icke göra beslag här i natt! Han och hans fördömda jakt ta sig nu som bäst en tupplur vid Enbärsholmen, medan håttepilten spelar ­vaggsången.»    »Det var en annan sak. Är patron säker på det, då är väl ingenting att frukta.»    »Frukta – hvad är det för ett dumt ord du kommer med! Icke har jag fruktat någonting. I morgon bittida afgå packorna landvägen, just under din bevakning, till . . . . Men satan så dumt är det att jag sjelf skall vara borta i morgon!»    »Gud bevare mig för så stort ansvar! Kan icke herr Hjelm resa ensam till Lysekil, då herr Moss är med?»    Holt mumlade mellan tänderna:    »Jag måste vara med, eljest skämmer han bort hela affären.» Högt tillade han: »Fördömdt hvad de söla – nu tycker jag att hela arbetet borde vara slut . . . . Hör du ingenting, Janne?»    »Icke från sjösidan . . . . Men det rör sig bestämdt någonting här­ utanföre.»    »Skynda dig och se åt!»    Bodbetjenten efterkom tillsägelsen. Men der var ingen tillfinnandes, ty Majken hade ilat tillbaka till sitt rum . . . . . . . . . . . . . . . . . . . . . . . . . . . . . . . 
 
 
 
 
 161    Åter satt hon vid fönstret. Dock var hennes utseende nu helt annor- lunda.    »Ligger jakten vid Enbärsholmen och har befälhafvaren likväl ­skrifvit bref från kapellgården på aftonen, då måste han ej sofva, utom tvärtom vaka. Och vakar han på det sättet, då har han utan tvifvel be- slutit sig till att begagna listens vapen, sedan de lagliga ingenting kun- nat uträtta.»    Men hur tröstrik denna tanke än var, aflöstes den snart af ett nytt bekymmer.    »Jag tycker att jag ser det alltsammans för mig – ett nattligt äfventyr, som jag ville dela, ty hans lif, då han så der ger sig ut bland dessa bär- serkar, är icke säkert . . . . O, Jesus Kristus, milde, barmhertige Herre, var mig i denna min ångest nådig! Hvem vet om icke just nu . . . .»    Majken föll ned på sina knän och glömde att lyssna efter båten . . . . . . .........................................................................    »Jag vill bli galen, om jag en minut längre står ut med den här grann- lagenhets-tyngden – den pressar svetten af mig!»    Dessa ord uttalades af Moss, i det han beslutsamt låste igen dörren och gick nedåt gården.    »Ingen menniska, supponerar jag, med blod i ådrorna, har väl för- måga att hålla sig stilla, då man har hoppet i kikarn att få besegra en tulltjensteman . . . . Holt blir ändå troligen min måg – han dröjer med förklaringen, men det är af grannlagenhet, supponerar jag. Han hyser en billig fruktan för sin närvarande obetydlighet: den betyder dock ingenting . . . Men det var en ful sak den der med liket, som han plund- rade! Visst sofver qvinnan lika godt för det, och ingen lefvande själ mer än jag känner till förhållandet, men jag ville ändå . . . .»    Han inträdde i sjöboden, der Holt genast sprang emot honom.    »Nå, det var bra att farbror kom! Detta är min första lärspåns-natt, men satan så dryg är den – kan farbror begripa hvad det är som uppe- håller dem?»    »Åh, det kan vara många saker, som det är omöjligt att gissa . . . . . Hur var det med Hjelm – han blef väl rasande?»    »Jojo men, och ingenting kan uträttas med en sådan tvärvigg!»    »Nå, här är väl allting klart – lyktorna i ordning? Ty du begriper att allt skall gå så fort som tanken, så att båten icke blir bemärkt här . . . .» 
 
 
 
 
 162    »Men, älskade Åke», frågade Emilia, i sömnyran gifvande sin man de ömma smeknamn, med hvilka hon om dagen var så hushållsam, »hvad är det då i natt? Du har stigit upp, du går fram och åter, ut och in – jag uthärdar ej längre, om jag icke får fråga dig.»    »Var lugn, Emilia lilla, och somna igen! Det är en obehaglighet, som rörer Holt. I morgon skall du få veta den, om du vill.»    »Åh nej, är det blott fråga om honom, då bryr jag mig om ingenting . . . . Men vill du ge mig handen på att det icke gäller dig!»    Åke kom fram och böjde sig ned öfver sin hustru. »Tro mig – du kan alltid tro mig!» Han kysste henne på pannan. »Sof nu som ett godt barn . . . . Jag skall sitta här en liten stund.»    Han svepte täcket omkring henne till skydd mot nattkylan. 24. Huru det slutligen gick med Holts gods.    Den scen, som vi nu gå att skildra, hade intet annat synligt vittne än det aflägsna skenet från Hållö fyr, der det glimmade fram, den en- samma stjernan i en natt, som var beröfvad alla andra stjernor.    Klockan fattades omkring en qvart i midnatt.    Från den ömsom sluttande, ömsom brantstupande strand, der de för sin vildhet så fruktade Mörkökarlarne gömt det åt deras mod och sinnesnärvaro anförtrodda godset, sträckte sig flera famnar ut i hafs- brynet en hög skog af vaggande sjötång.    Det var utanföre denna plats, Utterbohufvud, som parlamenter­ ingen blifvit af mörköbåten erbjuden åt tulljakten och hvarifrån de djerfva lurendrejarne, under ständig väntan att få höra skott rulla bland klipporna, lyckligt vadat både bort och tillbaka.    Hvad som lyckats då under så svåra omständigheter borde väl full- komligt lyckas nu. Det var derföre med hela säkerheten hos personer, hvilka visste att de i nödfall just icke skydde hvarken ett eller annat, som de stolta, styfva skärgårdsmännen med sin båt nalkades den i mörker och tystnad höljda stranden.    De voro tvänne bröder, som under flere år drifvit sitt olagliga yrke, utan att någonsin hafva blifvit besegrade. Och det var just icke utan att 
 
 
 
 
 163 de betraktade jaktlöjtnanten som ett barn, öfver hvilket de ömkade sig, då de sågo att han genom sin envishet visade det han ärnade mäta sig med dem, och icke blott detta, utan att han troligen äfven hade för afsigt att återvinna sina fördelar.    »Här skall inte bli mycket arbete!» yttrade den äldste af bröderna, Olagus Esbjörnsson.    Bägge voro resliga, grofbyggda, granna karlar, verkliga praktexem­ plar af de urgamla skandinaverna.    »Skada på det!» mumlade den yngre brodern, Tuve. »Björnynglet leker gerna med räfungen, om han törs fram – men i qväll håller han sej ur vägen.»    »Så godt är det!» återtog Olagus med sin djupa röst. »Björnynglet är inte alltid i lekelynne: det ryter, när det sticks af småfnask.»    Samtalet egde rum, medan båten, som nu skjutit in i tångskogen, be­ lades och klargjordes.    »Ta vi bössorna med oss opp?» frågade Tuve, som på visst sätt gaf hyllning åt den äldre broderns förmansrätt, ty Olagus var i allmänhet af en vida mer grym och befallande natur.    »De ä’ oss bara i vägen – lägg dem under seglet! Varsko vi något, så ta vi dem, när vi kommit ner med första packorna . . . . Langa hit spa- darna! Du har ju tågen och blindlyktan? Och lyssna nu du, som har säkraste örat!»    Båda spände alla sinnen. Men icke det ringaste ljud, hvarken af ­ årslag eller andra tecken till menniskors närvaro kunde förnimmas.    »Se så», brummade Olagus, »nu kan det vara nog sinkadt! Har du gjort väl fast båten?»    »Väl nock för den stund!» Och Tuve började hastigt, men sakta och lätt såsom brodern, stiga uppför stranden.    »Detta var då en skön natt!» återtog Tuve. »Jag tycker så glad Hol- ten skall bli – nå, den kan en då klämma som en vill. Han tänker sträfva sej opp till en riktig kaxe, och spekulationerna ä’ inte dumma. Men kaxarna det blir ändå vi, förutom oss duger ingen i hela skärgår- den numera att sköta sådant här arbete, och snart dör yrket ut. Der- före skall allt Holten också få veta att han har att göra med karlar, som begripa sina fördelar och inte tänka göra skänkaser af dem!»    »Om du sladdrade mindre, vore det bättre . . . . Här ha vi nu sand- backen. Jag undrar inte öfver att han ej fallit på den tanken att opprifva hela backen. Långsyntare ögon och erfarnare man skulle ha blifvit 
 
 
 
 
 164 lurad. Inte kan en chikanera’n för det att han inte var vuxen björnyng- let!» (Man finner att den ryktbare Mörkömannen från sin höga stånd- punkt nedlät sig att urskulda jaktlöjtnanten).    Hastigt grep Tuve den äldre brodern i armen. »Lita på mina öron – här är någon!»    »Åh fan, hvem skulle vara så vanvettig och gå emot oss häruppe på landbacken. Men är det någon här, så tör det vara så godt att komma till förklaring först som sist.»    Omedelbart efter beslutet följde en noggrann undersökning kring klippbranten, som dominerade backen; och knappt några minuter voro härunder förflutna, då ett häftigt nödrop hördes:    »Släpp mej, släpp mej, för själ och pina . . . . kläm inte ihjäl mej i björnramarna – jag är ju ensam ser j väl!»    »Aha, det är Pelle Stork – det var nöjsamt nog . . . . . Men har j inte sällskap?»    Pelle teg, men sökte vrida sig ur det svåra famntaget.    »Hörde j inte frågan?» sade Olagus myndigt.    »Jag är här på vakt. Släpp mej bara, så att jag kan få dra mej ett ande­ drag!»    »Vill j svara vid er syndiga talg – är j ensam här på backen? Och hvarföre skall j vakta just här?»    »Jag svär vid både min och mors och far mins själar att jag är här kav ensam!»    »Svär j också på att j inte vet hvarföre j postar just här?»    »Det svär jag då vid sjelfva fan att jag bara kan gissa mej till!»    »Hvad är det för en gissning?»    »Behöfver j fråga det, Olagus? Löjtnanten har väl inte ställt mej hit för roskull under kalla höstnatten – och efter j sjelf är här, så kan j också bäst svara på saken.»    Olagus stod under ett par sekunder försänkt i begrundande tystnad, en tystnad, den Tuve icke med minsta råd vågade afbryta.    »Jag gör er en fråga till – men besinna er väl, innan j svarar. Det gäl- ler för er att hålla tungan rätt i mun!»    »Åh, j behöfver icke basuna ut ert eget rykte», svarade Storke-Pelle: »j är nock känd. Derföre bugtar jag hvarken hit eller dit, utan lofvar att tala ärligt. Fråga nu!»    Det är svårt att veta hvarföre den mäktige Olagus sänkte rösten, då han yttrade: 
 
 
 
 
 165    »Bakom klipporna fins bra gömställen – är j säker på att ingen är der heller?»    »Inte lefvande lif, mej veterligt!»    »Nå, det är troligt nog – det skulle inte tjena er till något att ljuga. Men hvar har j er båt gömd?»    »Bara några famnar ifrån der j har er.»    »Besynnerligt», mumlade Olagus, »att jaktlöjtnanten ändå nosade opp den här platsen – det hade jag aldrig trott honom om, och jag tror inte heller att här blir säkert i natt.» Derpå sade han högt: »Låt oss nu talas vid ett ord . . . . . Vackra historier ä’ inte långa, och här är ingen tid att slösa bort. Hvilketdera anstår er bäst, gamle Storke-Pelle, antingen att stoppa en tia banko eller två i er egen ficka och ha sett ingenting under denna vakten, eller ock att, bunden till händer, fötter och språk­ låda, ligga qvar här tills vi kommit i säkerhet, då jag skall låta varsko löjtnanten att j slutat vakten?»    »Käre, välsignade Olagus Esbjörnsson, j är känd för en grufsam karl, men j är också en hederlig karl, och derföre må j besinna huru ogudaktigt det är af er att sätta en ärlig själ i sådant trångmål. Jag har i all min dar spottat mutorna i syna, men skall jag ligga här hela natten utan att kunna röra mej, så fryser jag ihjäl.»    »Jag skall vara frikostig, efter lyckan ännu är med mej: j får ha benen fria. Men bestämmer j er inte i ögonblicket, så blir det ej något val . . . . Tag hit tågen, Tuve!»    »Herre Gud, så’n stund detta är – själen sitter ända oppe i halsgro- pen på mej, och när det kommer till stycke, så har j kanske inga pengar på er?»    »Tänd lyktan!» befallde Olagus med kort röst.    Då detta skett, blefvo de bägge brödernas gestalter klart belysta. Storke-Pelle förklarade sedermera att han aldrig skådat grymmare spel, än han nu såg på deras ansigten.    »Jag har pengarna här – tar j dem?»    »Nej, jag står det inte!» pustade Storke-Pelle. »Bind mej då hellre, era svarta djeflar!»    I blinken slogs första hvarfvet kring den ångestfulle jaktkarlens armar – men nu tycktes det vara slut med både hedern och modet.    »Tag hit pengarna då . . . . men det säger jag att i morgon kastar jag dem i sjön.»    »Kasta dem i helvete, om j vill, bara j väl ta’t emot handstyfvern!» 
 
 
 
 
 166    Tuve lyste med lyktan, och alla tre lutade sig fram öfver den öppna plånboken.    »Jag säljer mej inte för två tier banko!» utbrast nu Storke-Pelle med käck ton. »Jag ser att j har en riksgälds också – låt den följa med!»    »Aha, j börjar sjunga ur den ton – då kan jag svära på att j väntar förstärkning . . . . Flyg neråt, Tuve, och lyss efter om du hör något!»    »Ett förtroligt ord då!» sade Pelle med kort och flämtande röst. »Med pengarna, som jag nu tar emot, är det liksom jag sålde mej åt er . . . . Skynda er – j har inte mer än en halftimme på er.»    »Håll lyktan j då!» befallde Olagus. Och just som Tuve kom till- baka, förkunnande att allt ännu var lika tyst både på sjön och landet, började arbetet med spadarne.    Snart visade sig ett urhålkadt rum, som i sitt sköte gömde en mängd i bastmattor inslagna packor.    »Det är inte värdt att börja bära ned förrän vi fått opp alla!» fortfor Olagus i kommandot . . . . »Håll lyktan bättre hit, j ärlige psalmsjung- are!»    »Vill j skämmas, era gemeningar – ska j också håna den j fångat i ­fällan!»    »Så ja – nu ha vi dem här . . . . En . . . . två . . . . tre . . . . Inte är det, Pelle, någon fiendskap mellan oss nu . . . . . Fyra . . . . fem . . . . sex . . . Vi ä’ ju nu . . . sju . . . . åtta . . . . nie . . . . i tjocka vänskapen . . . . tie – der ha vi dem. Och eftersom vi nu ha en hjelpare, behöfva vi inte sinka oss med att gå i två vänner . . . . Blås ut lyktan, Tuve . . . . J bägge ta tre packor hvar- dera, jag tar fyra och spadarna dertill.»    Pelle fick beqväma sig.    Ord och handling gingo i ett, så att knappast en qvart var förfluten sedan början af uppträdet, då de åter stodo vid stranden.    Men hvilken ed uppgaf nu Olagus!    »Hvar är båten . . . . borta är han. Pelle Stork – är här bedrägeri, så får j ett sådant slag af den här spaden, att j aldrig mer behöfver läsa afton- psalmen.»    »Stäfja dej!» förklarade Tuve. »Du ser väl att här inte fins menniska – vore här någon, så skulle de väl hålla sej framme nu, då båten är väck och godset ligger öppet.»    »Det är inte dumt resoneradt. Men jag sa’ dej att du skulle ha belagt den bättre . . . . Nu ha vi bara två vägar, antingen att vada ut och få tag i båten – men det drar för mycket tid – eller också att ta tulljaktens båt, 
 
 
 
 
 167 som Pelle Stork har gömt här . . . . det vore en riktig nöjsamhet att få begagna den till smugling.»    »Nej, det kan j då aldrig begära af mej – j må ha någon mensklighet, Olagus! Jag mister tjensten, om båten saknas.»    »Dumma nöt, begriper j inte att båten blifvit tagen med våld ifrån er – och våldet skall inte fallera, om j knystar ett ord vidare . . . . Var det åt denna sidan han låg? Tag ett tag i karln du, Tuve, och låt honom visa dej vägen! Krånglar han, så känner du instruktionerna.»    »I sådan nöd kan det inte bli samvetssak för mej att visa er på båten. J har’n tre famnar härifrån.»    Storke-Pelle och Tuve aflägsnade sig. Och inom fem minuter låg godset i tullbåten. Men som den icke flöt så långt in som smuglarnes egen båt hade gjort, måste de vada ett stycke för att kunna lägga ned packorna. Och det var just Olagus sjelf som kastade dit den sista packan och spadarne efter.    »Nu skall j ha stor tack för era vännetjenster, min käre Storke- Pelle!» sade den mäktige mannen helt nedlåtande . . . . »Och helsa löjt- nanten att då han härnäst vill lura björnynglet . . . .»    ». . . . så gör han just som han nu gjort!» Och fortare, om möjligt, än blixten far ur bösspipan, reste sig tvänne i den höga sjötången gömda karlar, Gudmar och hans Lom – och medan Storke-Pelle sprang i båten och sköt ut med åran, höll löjtnanten båtshaken lyftad till hugg vid ­första fiendtliga demonstration från fiendens sida. Han hade valt båts- haken icke endast derföre att denna var honom mest tjenlig, utan också derföre att han icke var den man, som kunde förmå sig att begagna bössa eller pistol mot en fiende, hvilken hans egen list hade afväpnat.    Lommen hade slingrat sig som en ål kring benen på Tuve, så att de snart om hvarandra tumlade ned i det djupare vattnet, hvarifrån den förre kom upp på andra sidan om båten. Tuve sträfvade efter, men fick i rättan tid ett slag af Storke-Pelles åra, och det slaget tvang honom att släppa tag.    »Är det klart?» ropade löjtnanten.    Gudmar hade velat vara den siste, och den siste var han, stående midt emot den af raseriet nästan qväfde resen.    »Nej, för så godt pris går det ej!» flämtade Olagus och störtade fram mot jaktlöjtnanten.    I detta vigtiga ögonblick hade denne baklänges uppnått båten. Men just som han satte foten på relingen, gjorde båten ett så häftigt vick- 
 
 
 
 
 168 ande, att han nära nog fallit rakt i armarna på den rofgirige Olagus, hvilken i samma sekund, sjelf utan vapen, sökte få tag i båtshaken. Men Gudmars utomordentliga vighet skyddade honom från faran att falla framstupa: han kom i stället ned på båtens ena sida, dock så våld- samt att alltsammans höll på att kantra. Men samlande hela sin unga spänstiga kraft, var han åter uppe och stötte båtshaken med sådan våldsamhet mot axeln på Olagus, att denne föll raklång tillbaka ned bland sjögräset.    »Till årorna – ro . . . . . ro på!» kommenderade löjtnanten.    Och årorna behöfdes. Ty många slag hade de ej gjort utåt sjön, då de bägge bröderna, återvändande till besinning, med ursinniga rop kommo vadande efter, i hopp att ännu kunna återvinna sin egendom.    Men nu var det för sent.    Båten flög bort; och om månen lyst fram, skulle man kunnat skåda en hemsk syn, synen af dessa tvänne mörka gestalter, på hvilkas an­ leten alla onda lidelser brunno, i vattnet vildt rusande åstad till strid, kanhända till seger, utan andra vapen än deras egna vapenlösa armar.    »Vänd om!» ropade löjtnanten. »Ni finner er egen båt straxt nedan- före der ni lagt den . . . Jag har genom ärlig list segrat i konungens och lagens namn!»    »Och i satans namn svär jag, Olagus Esbjörnsson från Mörkö» – och den djupa rösten ljöd vidt öfver hafvet – »att träffas du och jag en gång till, så blir det enderas bane! Det har den sagt, som vet hvad ord och lofven vill säga.»    En rysning flög genom Gudmars själ; men den flydde snart för det stolta medvetandet att hafva uttänkt och fullbordat planen till ett be- slag, som icke på långliga tider skulle glömmas.    »Tack, mina redliga vänner!» sade han till Storke-Pelle och Lom- men. »J ha bägge gjort er sak så väl, att j förtjena det högsta beröm. Du, Sven, som ännu är ung, kan af Storke-Pelle få lärdom om huru man med sinnesnärvaro och mod kan göra allting möjligt . . . . Du ­spelade din rol satan så bra – vi hörde hvart ord, min hederlige Pelle!»    »Det är glädje», svarade denne, »att stå under en förman, som kan skaffa en ett sådant stycke arbete!»    »Och förtjensten», återtog Gudmar, »blir så ansenlig, att du godt kan skicka de falska mutorna tillbaka.»    Storke-Pelle gaf inte annat svar än att han spottade i händerna för att få bättre fäste på åran. 
 
 
 
 
 169    »Du, Sven, gjorde också ett arbete, som skall komma in i jurnalen. Att få Tuve Esbjörnsson under sig är ett vackert profstycke – du har att vänta beröm från högre ort.»    »Det skall inte stort röra mej», svarade Lommen, »bara det blir kändt här i trakten, så att våra skärgårdsflickor må veta hvem de ha för sej, när Sven Dillhufvud, förste håttespeleman i bygden och andre jakte­karl på kongl. maj:ts flagg, bjuder opp till tremansskick, som är den rätte Engelandsdansen.» 25. Holt i ve och vånda.    Nattens timmar hade längesedan blifvit aflösta af grådagningen och denna i sin tur af en ovanligt solklar höstmorgon.    Holt, som vakat, först under stolt säkerhet, sedan hemsökt af en gryende fruktans rysningar och slutligen af en bäfvan så djup att den nalkades förtviflan, Holt, säga vi, hade under alla dessa stadier bibe- hållit en sinnesnärvaro, som satte honom högt i Moss’ tanke. Men nu sedan den gamle köpmannen återvändt till sitt rum och Holt sjelf till sitt, stod det klent till med såväl modet som sinnesnärvaron.    »Det är taget: alltsammans är åt fanders . . . . Den fördömde jaktlöjt- nanten – en sådan pojke skall ha besegrat de första karlar på hela kus- ten! Och de . . . . nog ha de angifvit hvem godset tillhörde, och hvarföre skulle de icke ha gjort det? Icke lära de ha släppt till sitt eget skinn. Hvem kan tro på sådant folks löften, då man icke en gång kan lita på sig sjelf, när frestelsen står för dörren.»    Han gick fram och åter med häftiga steg, och för hvarje slag tittade han ut genom fönstret. Icke väntade han godset på ljusa dagen, men han hoppades få någon underrättelse, som kunde lugna honom.    »Och nu blir det jag», fortsatte han, »som icke allenast för alltid är befriad från allt förtroende hos mina gamla principaler, utan som också förstör firmans anseende från början . . . Det blir rätt snyggt att ene bolagsmannen får stå för domstol och gälda plikten. Godset, för- stås, kommer aldrig på min risk, men vända mig hur jag vill, så blir det alltid jag som får sitta emellan på alla håll.» 
 
 
 
 
 170    Han kastade sig på soffan, men den hvilande ställningen gaf honom lika litet ro som promenaden.    »Jag vill alldeles icke träffa Hjelm på morgonen. Jag träffar honom tids nog. Lysekils-resan och det uppbringade fartyget ger jag fan så länge . . . . Jag blir tokig af det jag redan har i hufvudet.»    Och visst höll han på att bli tokig under ensligheten med sitt eget sällskap, ty nu började han springa fram och åter i kammaren, kny- tande händerna åt jaktlöjtnanten, hvilken han gaf alla möjliga epiteter, framkallade såsom tröst af hans sjudande galla.    Slutligen öfvergick den förvirrade tanken åter till Mörkömännen.    »Men hvar in i rödglödgade helvete ha karlarne tagit vägen? Har han lagt beslag på dem också, efter de icke höras af . . . . Ingen lisa, ingen tröst och ingen förhoppning! Smädelser, tvetydiga miner, ­stickord, det blir väl trösten här hemma . . . . Men är jag icke splitt galen, som så här i förväg öfverlemnar mig åt en sådan oro. Mörkö- männen ha kanske, när allt kommer till stycket, icke funnit tillfället lägligt. Ja, så kan det vara, så är det troligen . . . . Uff, så en menniska kan skrämma upp sig sjelf . . . . Jag känner mig riktigt i behof af att tro hvad Moss sade, att hundrade ting, som man icke förutser, kunna ­hindra de mest säkra beräkningar. Ja ja, Moss har nog rätt! Herr löjt- nanten kan ganska väl göra beslag hemma i en sjöbod, men att i list, våld eller öppen strid mäta sig med det respekterade björnynglet, det låter han bli, stackars gosse – hans skinn är icke gammalt nog att våga sig i den dunsten.»    Och med de hastiga öfvergångar, som hans karakter var underkas- tad, fick han sig snart derhän att det hette:    »Kanske följer jag ändå med till Lysekil. Visst är Moss med och står på husets bästa, men utan mig får Hjelm alltför fria händer . . . . Tyst, här kommer någon.»    Och någon kom verkligen. Det var den förtrogne af bodbetjenterna som inträdde med ett stort bref i handen, skrifvet på gammalt gulnadt papper med stora styfva bokstäfver.    »En gubbe från Mörkön hade det här med sig.»    »Gå din väg!» sade Holt, lika blek som under den natten, då han i samma rum läste ett annat bref, brefvet från den olycklige kapten Geistern. Nu skulle andra hafvets hemligheter gifva sitt resultat till- känna, ty Mörkökarlarne hade aldrig sändt bref utom för den vigti- gaste angelägenhet. 
 
 
 
 
 171    Holt bröt förseglingen och läste:    »I sådant ondskefullt gemyt att jag skulle utan prut ge till fem- hundra daler sölfvermynt, om jag fick skrifva detta med jaktlöjtnan- tens blod, låter jag er, herr Vilhelm Holt på Svartskär, veta och förstå att godset är djefveln i våld.    Jag kommer inte sjelfver för att inte väcka misstankar på herrn. Det är björnarna som stå för rofvet. Sådana karlar som vi, som bara ä’ vana vid stor-affärer, sätta ingen i sticket, som litat sig till oss, så framt – vill j vara så god, herr Holt, och tre resor läsa igenom de här orden – så framt, säger jag, vi inte bli lurade på ersättningen för böterna. Det blir oss allt kostnad och tidspillan och trassel nog ändå.    När jaktlöjtnanten, som jag har i god åtanke tills jag en annan gång träffar honom, rest in till Göteborg, stoltserande för tullkammarn med ett sådant beslag, kan j, herr Holt, komma öfver hit till Mörkön, så skall j få höra huru allt gick till. J har nock så mycke vett att j begriper att olyckan skedde genom listelig illfundighet.    Denna här förklaringen är skrifven af en för bägge och bägge för en. Mörkön den 30 Oktober 183. . . . Olagus Esbjörnsson,          Tuve Esbjörnsson.                   äldst.    Med Guds fred, er välbehållet tillhanda på Svartskär.» ..........................................................................    Det susade och brusade för Holts öron. Han läste och läste om igen och om igen än en gång. Jaktlöjtnanten, för hvilken intet öknamn nu var uttrycksfullt nog, jaktlöjtnanten hade verkställt detta! Genom honom kom allt detta lidande, denna ångest, dessa påföljande lång­ variga bryderier och trakasserier – kortligen: det var han som ruinerat denna lönande näringsgren för Holts framtid.    Lyckan att slippa personligen stå till rätta började med sjelfva säker- heten anses af mindre vigt – menniskans vanliga otacksamhet, då faran ligger bakom – och sedan han sändt en flyktig tanke af beundran åt dessa grofva öboers starka hederskänsla, slöto sig alla hans själs tankar omkring tvänne föremål, först huru han skulle meddela sina principa- ler det slag, som drabbat dem, och sedan huru han skulle få hämd på jaktlöjtnanten.    Detta sista var den mest trängande nödvändigheten. Funnes blott 
 
 
 
 
 172 något råd för en droppe lisa i denna törst, skulle han sedan med sam- ladt tålamod och styrka kunna underkasta sig såväl de väntade föröd- mjukelserna som förlusten af det redan stadgade förtroendet.    Hvad var emellertid under detta sakernas förtviflade skick att göra? Någonting måste företagas, ty den så enkla, men uttrycksfulla raden i Esbjörnssönernas bref, den han blifvit rekommenderad att tre resor genomläsa, kunde ej förbises. Alltså blef det nödvändigt att genast ge sig af, icke till Lysekil, utan på en annan tur för att aflägga räkenskap för agentskapet i denna första och troligen sista lurendrejeriaffär.    Men att nu, så hvit i ansigtet, träda inför bolagsmannen och tala öppet språk angående den förändrade resplanen – nej, dertill kunde han ej förmå sig.    »Jag blir hemma i dag; och i morgon, innan Hjelm återkommer, har jag gifvit mig af och åt honom qvarlemnat ett bref, i hvilket jag säger hvad som behöfs. Han kan tacka sin Gud att firman icke kom- mer med i spelet . . . . Icke heller låtsar jag ännu om något för Moss . . . . Moss!»    Han hoppade högt upp från stolen. En blixtstråle hade upplyst det kaos, i hvilket han nyss icke såg någon dagglimt.    »Moss – ja, ja . . . . min hämd, min hämd . . . . Nu, herr löjtnant, kan det kanske gå an att träffa en sårbar fläck! Den enskilte mannen må svida för tjenstemannens triumf. Så skall det ske, om jag också sjelf får lida, ty jag kan icke älska mer än en.»    Här började han likväl åter sin oroliga vandring. Hämden vore ljuf, men att för denna hämd binda sig sjelf med olösliga band, det var att se framför sig en strid, som icke så lätt torde utkämpas.    »Känslor . . . . känslor – är det för mig att väga dem? Hvad betyda de i vågskålen, der mannens affärslif ligger! Känslor . . . . att jag blott för en stund kan lyssna till deras vanvettiga sladder! Hvad äro i sjelfva verket känslor annat än foster af lättjan och sysslolösheten, foster, som resa sig upp, då dagens tunga och göromål äro förbi och fantasien får spelrum att svänga sig efter behag. Men lika godt, de må hafva sitt ur- sprung från hvad som helst, från mörkret eller ljuset, så afskedar jag dem för att blott och bart egna mig åt sådana tankar och känslor, som anstå en man, hvilken vill och skall bryta sig en bred väg.»    Han steg skyndsamt upp och öfversåg sin förstörda klädsel.    »Här är ingen tid att söla bort. Jag kan icke komma och säga till Moss: ’Som jag vill hafva hämd på jaktlöjtnanten, anhåller jag om er 
 
 
 
 
 173 dotter!’ Alltså gömmer jag Esbjörnssönernas bref tills i morgon och skyndar att med några ord gifva Moss en vink om mina nya känslor.»    Köpman Moss, hvilken efter några timmars sömn just stod färdig att gå ut och se på vinden, blef i denna sin föresats hindrad af Holt, som inträdde, till det yttre någorlunda upphjelpt efter den stormiga morgonstunden.    »Du kom just lagom: jag skulle söka upp dig. Har någonting hörts af från Mörkön?»    Holt skakade på hufvudet.    »Nå, det kommer bestämdt något bud fram på dagen, och jag hade tänkt säga dig att du gerna kan blifva hemma från Lysekils-färden. Jag har till och med lättare för att tala med Hjelm och sköta dina intressen, då du är frånvarande. Den här affären roar mig så mycket som om jag sjelf hade del i den, och jag supponerar, att om det icke varit för din skull, så hade jag bjudit öfver Hjelm och tagit saken för egen ­räkning.»    »Ja, farbrors välvilja har jag redan rönt vid många tillfällen, och det skall alltid för mig kännas tryggande att få ställa mig under erfarenhe- tens ledning. Jag har just i dag tänkt på att det blir nödvändigt att stanna hemma, ty det är en sak af omätlig vigt för mig att icke förlora förtroendet af de gamla husen!»    »Vigtig sak, det tror jag nog! Supponerar dock, att om förtroendet minskas på ett håll, kan det tillknytas på ett annat. Dessutom måtte väl dina hufvudmän, innan de beslöto sig för den här affären, tänkt på hvad hvarje förnuftig menniska under dylika fall tänker, nemligen att man är underkastad risk. Hvad dig sjelf beträffar, har du denna natt visat dig som en karl – det säger jag dig öppet.»    »Detta gör mig stolt, farbror, och stålsätter mig för hvad helst som vidare kan vara att vänta. Men ett smärtar mig verkligen, och det är att den här spänningen och villervallan gör det omöjligt för mig att med sans och klarhet vidröra ett ämne, som jag väl hundrade gånger vridit i min hjerna utan att någonsin få öfver läpparne.»    »Slugt, slugt!» tänkte Moss med ett slags inre förnöjdt skratt. »God- set är fan i våld. Supponerar han haft budskap från Mörkön . . . . Be­ griper fullkomligt hur skönt det måtte smaka att få sticka ett styng i jaktlöjtnantens hjerta.» 
 
 
 
 
 174    De snabba inre beräkningarne voro ej hinderliga för läpparnes svar:    »Hvad då för ämne, min bror? Vi sutto ju hela aftonen i går och dunkade i brädspelet, och jag kunde icke förstå intills fiskrarne kommo, att du hade något annat i sinnet än din smugelaffär.»    »Ja, det är ju det jag säger, att oron för den blandar sig i allt. Just i går, under det jag dunkade med brädspelsbrickorna, dunkade både mitt hufvud och hjerta – och farbror såg säkert, fastän farbror icke ville se det, att jag flera gånger var på väg att öppna munnen i en annan sak, ehuru det ingenting blef utaf.»    »Så låt det bli af nu då! Supponerar du vill låna pengar, för den hän- delse du sjelf får sitta i klämman.»    »Åh nej, farbror, kommissionären kan ej få gälda med penningar: det kan vara nog med den förlust han gör i annat afseende.»    »Nå, hvad är det du har att förmäla, då det ej rör mynt? Supponerar du sett att jag alltid velat dig väl. Derföre är det bäst att nyttja rent språk.»    »Men det synes mig så ogrannlaga just nu.»    »Dumheter! Vi ha ju frukostbud i rappet.»    »Nåväl, farbror . . . . Men det vill sannerligen mod till, isynnerhet som jag vet, att jag har så föga hopp att lyckas . . . Ja, farbror – jag säger det nu i ett – det vore min högsta önskan att en dag få kalla farbror svärfar.»    I detta ögonblick for åter genom Moss’ själ bilden af den hemska natten vid strandbrynet . . . . Var den mannen, som kunnat göra det verket, värdig att få Majblomstret till hustru? Nej, värdig var han visst icke. »Men huru många äro väl de», tänkte han vidare, »som, då de bläddra i samvetsboken, finna alla bladen rena! Man måste tänka på att en menniska icke är annat än en fattig syndig menniska. Och den här sluga kroppen går så väl in i alla mina idéer, att det blir ackurat sak samma som om jag finge börja min egen ungdom om igen. Men innan vi komma till sista stycket, skall jag låta honom förstå att han får akta sig för sådana dumheter, som tecknas med svarta kors.»    »Jag ser af farbrors tankfullhet och tystnad», återtog Holt, »att jag visst varit alltför djerf.»    »Säger icke det, gosse, säger icke det. Saken är dock vigtig, ser du! Men nu är beslutet taget – der är min hand – du skall hafva henne, så vidt jag något förmår . . . . Men aldrig ord nu! Du skall få höra af mig, när jag kommer hem och får henne på egen hand, ty här vill jag icke tala med henne.» 
 
 
 
 
 175    »Tack, farbror – jag säger icke mer än tack, men det ordet blir icke betydelselöst i min mun. Och ehuru jag icke kan hafva medlidande med jaklöjtnanten, så vill jag dock visa högsta grannlagenhet i detta ämne och med den ömmaste omsorg söka förmå min blifvande hustru att ge mig någon del af den känsla hon hyser för honom.»    »Ja», svarade Moss, »jag är öfvertygad att dina känslor för jaktlöjt- nanten innebära den högsta grannlagenhet. Du kan gerna såsom första beviset på att vi stå i närmare förbindelse med hvarandra lemna mig Mörkökarlarnas bref – ty nog begriper du väl att en så slug man som jag räknar ut hvad klockan slagit, utan att jag hört henne slå.»    »Min bästa farbror», svarade Holt, blossande röd, »jag hade velat visa farbror att jag kunde bära mitt missöde som en man – se der an- ledningen till min tystnad i denna fördömda sak.»    »Jag förstår dig fullkomligt, min gosse . . . . Jaså, der är brefvet – nå, låt se!»    Moss tog brefvet, supponerade en hel hop såsom kommentarier till de nyheter, det innehöll, och slutade med att säga det den satans jakt- löjtnanten stigit i hans aktning genom den skarpsinnighet, han ådaga- lagt, då han kunnat narra de stormodiga Mörkömännen.    »Det här tycks riktigt roa farbror!» yttrade Holt missbelåten.    »Var lugn du! Supponerar det ligger i blodet att vara road af sådana saker . . . . Har du talt vid Hjelm? Du reser naturligtvis, så fort du ­språkat med Mörkökarlarne, för att uppgöra med dina egna hufvud- män?»    »Det förstås att jag det gör. Men jag hoppas att farbror gillar min tystnad för Hjelm tills han återkommer. Jag har varit upprörd nog denna morgon.»    »Det kan vara sak samma. Affären är icke hans, och meddelandet sker tids nog, när ni härnäst träffas . . . . Det är satans hederliga karlar, det der Mörköfolket. Du hvarken är eller blir blottställd.»    »Nej, så till vida är allt godt. Men, för att ännu ett ögonblick uppe- hålla mig vid det vigtiga ämnet, tror farbror att jag har minsta hopp om att en dag vinna mamsell Majkens känslor?»    »Åh, nog blir det väl med känslorna, du! Uppriktigt sagdt, tror jag knappt att man mer än en gång i sin lefnad offrar åt den dårskapen, och jag tycker det är bra, då det är undangjordt. Summan blir att du får en hustru, som vet hvad pligt och ära betyda. Andra känslor kunna läggas på kistbotten eller också mellan bladen i bibeln, der jag tror 
 
 
 
 
 176 hustru min lade sina . . . . du skall icke tänka att det var jag som hade hennes första kärlek.»    »Och likväl är farbrors äktenskap lyckligt?»    »Naturligtvis. Qvinfolken, i öfrigt stolta och ohandterliga, ha i de der sakerna alltid så mycken heder att de utan bråk göra nödvändig­ heten till dygd. De äro i allmänhet, supponerar jag, det vackraste profstycket på vår Herres skapelse, och Salomo har rätt, då han säger: En god qvinna är mannens krona.»    Holt suckade af otålighet.    »Gud gifve att kronan redan suttit på brudens hufvud att börja med! Men mången hård strid blir väl, innan man hunnit så långt.»    Han tänkte mest på striden med sin egen uppstudsiga känsla, hvil- ken just under denna parlamentering lät honom lida lika stor vånda och ve som han under natten hade utstått för beslaget.    »Öfverlemna allt det der åt mig», sade Moss, »och tänk för resten på hur det skall kännas för jaktlöjtnanten att, just då han som bäst trium- ferar öfver dig, han upptäcker att det är du som triumferar öfver honom!»    Vid dessa ord ryckte Holt till, liksom hästen då han stegrar sig för smällen af piskan. Känslorna kastades åter öfver bord, och hämden, den ljufva hämden, strålade ur hans ögon och arbetade inom hans bröst.    »Här kommer någon!» sade han hastigt . . . . »Det är Hjelm. Jag går andra vägen. Säg honom, farbror, att göromål nödga mig att blifva hemma!»    Holt skyndade ut.    Vid 10-tiden låg båten klar.    Majken, som med oro afvaktat denna stund, hade redan följt sin far ned till bryggan, medan Emilia, hållande sin mans arm, kom efter. Och hon tänkte just på att få höra några hjertliga ord, då skramlet af kom- mande åkdon hördes.    Det var en af de vanliga spannmålsfororna, bönder, som utbytte sin säd mot andra förnödenheter.    »Blir du uppehållen?» frågade Emilia med den angenäma tanken att ännu en stund få behålla honom hemma. 
 
 
 
 
 177     »Nej, mitt hjerta! Holt är inne. Gud välsigne dig . . . . förkyl dig ej . . . . Lyckligtvis har du den präktiga Majken att språka med.»    »Jo visst – jag blir alldeles ensam i det stället: Majken far till kapell- gården.»    »Då bör du följa med henne. Du vet hur välkommen du alltid är.»    »Men jag vill icke följa med i dag, ty jag anar att hon der tänker möta någon – du förstår.»    »I alla fall är hon hemma före skymningen, och bed henne då hafva Thorborg med sig, så blir qvällen desto trefligare. Och om dagen, det vet jag, är du icke alls rädd.»    »Det är jag nu nästan aldrig. Men dröj icke längre än som är riktigt nödvändigt!»    »Var säker, du, att jag ej slösar bort någon minut . . . . Se der: Moss är redan i båten. Gif mig nu din lilla hand . . . . Gud välsigne dig ännu en gång!»    Emilia log ljuft, så som ett gladt barn ler. Derefter skyndade hon upp för att, efter några anordningar för dagen och efter Majkens afresa, sätta sig i ro och skrifva till sin mor. 26. Glädjen i himmels sky.     »Jo se, nu kan en slå på stort!» menade Vivika, då håtte-Lommen med kaffekoppen framför sig och smörgåsen i hand meddelat moster »Vicka» – hos hvilken han var en stor gunstling och derjemte ett slags förtrogen – hela förloppet om nattens händelser.    »Nå, moster, hur vill j då slå på? Låt höra era stoltseringsplaner!»    »Jo, du munschörsnus-spelare, först och främst köpa vi gumsen en bjellra, så att en kan höra hvar han är, och se’n ett nytt tåg – han har alldeles slitit sönder det han har – för än ett viftande på hösten kan han allt beta på sommarnöjet.»    »Jag lofvar moster att sjelf köpa både det ena och det andra, när jag nu kommer ner till Göteborg . . . . Men hvad har j för plan dernäst?»    »Jo, efter Gudmar får så mycket pengar kan jag, för att glädja 
 
 
 
 
 178 honom, ta emot en svart kamlottsklänning. Det kan du varsko honom om, då j kommer till stället.»    »Skall inte fallera på minnet, moster Vicka . . . . Men ännu räcker väl planerna ett litet tag?»    »Åh ja men, du! Jag tänker på, att eftersom jag sjelf lägger mej till svart kamlottsklänning, så kunde det allt vara tid på att husbondsgub- ben fick svart kläde till byxor och rock. Den habiten, han har, ser en rättnu både sol och måne igenom. Nå nå, det der skall Thorborg få ge vink om, för hon har lofvat löjtnanten, som ständigt frågat efter far sins högtidskustym, att hon skall säga till när det behöfs, och det kan inte vara ur vägen nu.»    »Var det ingenting vidare, moster, för eran del? Jag är i sådant span- dersamhets-tag för både löjtnantens och egen räkning, att moster gerna kan sjunga ut än ett sjungande, om hon är i röst.»    »Menar du det, glutten . . . . Nå, så skall jag väl berätta dej, att jag i natt drömde att jag fått ett nytt sölfverspänne till min gamle kyrke- sjal. Men drömmar är bara slarf, och derföre förbjuder jag dej att näm- nat för löjtnanten. För se, ett nytt spänne, må du veta, i en gammal sjal vore inte alls passerligt för en ärbar menniska. Du hörde hvad jag sa: du sticker inte åsta’ och nämner något för löjtnanten, så framt inte löjtnanten skulle spörja dej till om du skulle veta något, som kunde passa till presentegåfva åt gamla Vivika, då du väl finge lof att lossa på tungbandet. Men spörjer han dej inte till, så är i alla fall tungbandet ditt eget, och det kan inte stort vara värdt för mej att sitta här och in- billa mej att jag kan hålla på’t, när du är der nere i Göteborg . . . . Och nu är min taletråd utspunnen på den leden.»    »Jag har härfvat opp den i minnet, moster! Och nu skall j till tack för den gode frukosten få höra hvad jag har för slags tankefunderingar för mej sjelfver.»    »Du får väl pengar att svänga dej med, du också för din del?»    »Det kan j sätta er på, moster – pengar som gräs! Jo, jag är nock en karl som är bevändt med; och om jag, när jag kommer hem, ger er en sockerpulledose, som inte något qvinfolk i hela Qville kyrka har maken till, så skall j lägga er klokhet ihop med min och söka opp en vacker hemmansdotter åt mej.»    »Huru nu, min junker – går du ifrån skärgårdsflickorna?»    »Jag skrattar och glammar med dem och stryker min fela till dans åt dem, men jag är allt hög i själen, moster Vicka, och det må väl ingen 
 
 
 
 
 179 undra på, när en kommit sej opp så pass i verlden som jag. Och derföre vill jag partu ha en hemmansdotter med gård och grund till mi’ rätta. Och bok skall hon ha med guldkanter på och en ring med mitt eget hår, Sven Dillhufvuds hår, i valeknut. Och så är jag allt karl till att ge henne dragkista att lägga ner alla de linnekläder i, som hon för med sej i boet – ty väl stoppader skall hon vara.»    »Nå, men vill du öfverge sjön då?»    »Inte så länge ungdomen varar. Jag har gjort opp det på den här me- lodien, och jag fick just ihope’t i går qväll, då jag satt ensam på tulljak- ten och spela för väder och vind och Mörkökarlarna, ifall de behaga höra’t, som de väl också gjorde, kan jag tänka.»    »Nå, hur fick du ihop’et då, glutten min?»    »Jo, som sagdt var, först friar jag till en hemmansdotter, fager och fin och, som jag också sade, med gård och grund, för det slår jag inte utaf. Se’n supenerar jag, som köpman Moss säger, att hon nog vet hvem fri- arn är, och så får jag ja och så håller vi bröllop, och der skall vara sju håttespelmän, förutom sjelfver brudgummen. Se’n vi nu dansat i rolig- het och förnöjelse och kalasat om i tre dagar, så tar jag henne med mej och ger svärfar löfte på att sköta gården och lefva, om han behagar, tills det blir tid för mej att lägga ner rörelsen, och det kan väl hända alla­ redan går mej i sinnet, när löjtnanten blir kontrollör. Lefver svärfar då än, så blir jag tullvaktmästare, och med det kan jag lefva tills jag dör, för svärfar kan betala räntan, så att hustru min och jag bli liksom herrskap, och så får hon heta fru . . . Och nu, moster, skall j säga mej om j kan spana opp någon, som är värdig att göra sådan en bålstor lycka.»    »Här har du svaret, min pilt! Vänd du hågen vackert från så stormo- diga spekulanter, tills du blir torr bakom öronen, och vore det inte för sockerpulledosen, som du hade det vettet att bjuda mej på, så skulle jag aldrig förlåta att en sådan vispestjert vill tala om att giftas . . . . Så, i jesses namn, nu börjar pastorn att alarmera sej – jag har ju för ditt ­sladder skull glömt bort att det var eld i kakelugnen och att han inte fått in rakvattnet än. Vi ska kantänka ha stor-rakning i dag, för Majken kommer hit. Nå nå, nu får Trollet stå till rätta . . . . men jag vill vara gul- legod på morgonen, för se, sådant är mitt lag, när jag sofvit om natten och vaknat i humörs. Men, Gud bättre mej så visst, jag sofver aldrig om natten.»    »Då drömde j väl inte heller i natt, moster, om det nya sölfverspän- net, som satt i den gamle kyrke-sjaln?» 
 
 
 
 
 180    »Dumhufvud – kan en inte vaka på natten och falla i en liten sofve- blund på morgonen . . . . Nu kan du rätt gå din väg och inte hindra mej längre!»    Men hade Vivika satt sig i sinnet att vara gullegod, så blef hon här­ut­ innan öfverträffad af husbonden, som i glädjen öfver sonens triumf och sin älsklings Majkens förnyade besök gick ända derhän – hvad icke i mannaminne händt – att han i ett slags urskuldande ton sade: »Jag förstår, du hade att ställa med middagen!» en mildhet, som för­ anledde gumman att föra förklädssnibben till ögonen, i det hon helt bäfvande sade:    »Jag hoppas att pastorn inte på något vis finner sej illamående? Det var riktigt enfaldigt sladder det der jag hade för mej i går qväll – jag menar historien om presten, som . . . . »    »Har ingen nöd!» inföll kapellpredikanten, mycket road af denna sin egen seger, hvilken utan tvifvel var märkvärdigare än Gudmars. Tyvärr blef det dock den sista på flera år.    En timma senare se vi Majken och hennes älskare sitta i ljuf förtro- lighet inne i Thorborgs nunnecell, medan den lilla älfvan sjelf ilar upp och ned, bestyrande om alla slags anordningar för trefnaden dernere.    Majken ärnade stanna tills emot skymningen, då Thorborg enligt Hjelms förslag skulle göra henne sällskap till Svartskär och der dröja öfver natten.    »Nu frågar jag dig, min Gudmar, om en sådan här stund, då man riktigt tagit afsked från allt tvång och då man af hela sin själ hängifver sig åt hvarandra, icke är värd ett och annat offer? Jag känner mig så lycklig, att jag nära nog anser som en nödvändighet att lyckan alltid måste vara vilkorlig.»    »Tyst, älskade! Du vill alltid resonera. Hvad behöfva vi tala – låt oss njuta: det är allt.»    »Nej, nej, Gudmar, jag tycker icke om att alltför länge i sänder vandra upp och ned på himlastegen. Det är varmt och qvaft i luften, som omger den, och när man ändå icke kan hinna längre än på stegen, komme man än till högsta höjden, så är det bäst att akta sig för svin- del.»    »Ack, min väna mö, låt mig en stund få lefva ostörd . . . Att få sitta så 
 
 
 
 
 181 här, med ditt hufvud intill mitt hjerta, och att få se in i dina ögon, som tala en hel hop mer än dina läppar . . . .»    »Nej, vet du, Gudmar, det här står jag icke ut med längre! Nu går jag till spegeln och korrigerar mina ögon . . . . Nå, hvad säger du nu?    »Jag säger att du är den stoltaste, förnuftigaste och starkaste qvinna på jorden, men den ädelmodigaste och ömmaste är du ej.»    »Lika godt – verlden har icke ondt om ädelmodiga och ömma qvin- nor . . . . Och nu är du så snäll och från början berättar mig hela den här intressanta affären! Men en sak skall sticka pappa illa, den att du tagit godset från . . . .»    »Tyst, min älskade, jag har tagit det från de djerfvaste lurendrejarne i skärgården, och deröfver är jag mera stolt än öfver tio andra beslag, verkställda hvar som helst.»    »Ja, jag förstår – men du förstår också att beslaget från de ryktbara Esbjörnssönerna väcker både sympatier och antipatier hos pappa.»    »Tror du det, min väna mö?»    »Jo jo men . . . . Tala nu, så får jag sedan lägga ihop det ena med det andra – här inom dessa förtroliga väggar kunna vi säga allt!»    »Kanske!»    Och nu förtäljde Gudmar i minsta detalj icke blott förloppet af den föregående nattens äfventyr, utan huru han under tio dagar, som för- flutit mellan första och andra nattjagten, aldrig vågat sofva med mer än ett fjerdedelsöga. »Ja», afslutade han, »jag har nära nog uttömt alla min själs och min kropps krafter på denna affär, men den slutliga utgången har återgifvit mig allt, ty den har äfven gifvit mig denna dyrbara stund med dig!»    »Med hvilket intresse», svarade Majken, »har jag ej följt dig i allt detta, käre befälhafvare! Jag skulle velat ha varit med – och jag förkla- rer dig mitt högsta välbehag med allt hvad du gjort och låtit, utom i en sak.»    »Hvilken då?»    »Jo, du hade icke behöft vara så tystlåten under hela den förtretliga mellantiden. Det der kom af högmod, min Gudmar!»    »Nej men, hur har du hjerta att säga så?»    »Af idel högmod! Det sårade unga jaktlöjtnanten att meddela sin väna mö något slags nederlag, helst som han afslutat brefvet vid så godt lynne – just med Lommens rapport – att det skulle ha varit alltför påkostande att ditsätta ett postskriptum innan det afgick.» 
 
 
 
 
 182    »Du har bestämdt orätt i detta, min älskade! Jag var så förargad och ledsen och upptagen . . . .»    »Spara dig alla dina undanflykter, ty jag har rätt – det kan du så godt erkänna, så få vi slut på det här.»    »Må göra då . . . . Sätt dig nu blott i lugn igen och låt oss tala om vår kärlek. Majken, du vet ändå att den är hufvudsaken – och derföre spilla vi nu icke ett ord på något annat!»    »Nå, så låt oss då tala om vår kärlek!»    »På det hela kan man låta bli att tala – det är nog att tänka.»    »Det går jag också in på. Jag för min del ärnar då fundera ut huru vi skola bete oss för att träffas, när jag rest från Svartskär. Om du väljer samma ämne, så kunna vi sedan kollationera resultatet.»    »Då jag sade tänka», återtog Gudmar leende, »så menade jag endast känna – det är nog att känna kärleken.»    »För min del», svarade Majken skälmaktigt, »så känner jag den hvarje dag, timma och stund. Således är det icke nödigt att vi enkom sätta oss i ro för att erfara det, som vi förut äro så hemma uti.»    »I dag är du icke alls en älskande qvinna!» Det låg liksom en liten förtrytelse i Gudmars ton.    »Jag tror att du med flit dömer mig orätt, ty du vet lika väl som jag, att jag aldrig älskat dig högre. Men du mins ju att jag icke tycker om dessa långa tystnader mellan älskande. Kärleken är det bästa på jorden, men med det bästa bör man alltid hushålla . . . . Och nu är det icke värdt att du ser på mig med andra än vackra och goda blickar, ty du kan ändå icke förvandla din Majken till en smäktande älska- rinna.»    »Du lär minsann icke bli en smäktande hustru heller!»    »Det ha vi ännu att pröfva – och för att få veta det, blir det bäst att vi undanrödja alla hinder för vårt giftermål.»    »Ja, de hindren brytas visst genom skyndsamhet! Vet du icke huru öppet och bestämdt din far förklarade sig den aftonen, när han kom hit – det var samma dag, då Majblomstret gjorde befälhafvaren på tulljakten den äran att frukostera i hans kajuta.»    »En stund lika lycklig som denna, den var ej att glömma . . . . Men hör hvad jag tänker föreslå dig – det är kanske stridande emot den van­ liga grannlagenhetens fordringar att jag inbjuder dig till nya under- handlingar, men då det gäller vår framtid och vår kärlek, så bryr jag mig icke om formerna.» 
 
 
 
 
 183    »Du väcker alla mina lifsandar till nytt lif . . . . Hvad kan du vilja ­före­slå?»    »Jo, du påminner dig att jag förut skämtat litet öfver pappas miss- räkning i afseende på Holt? Det ser verkligen ut som om han alls icke tänkte bli kär i din flamma.»    »Att han det icke blir, förlåter jag honom gerna, men jag begriper det icke.»    »Men jag begriper att din Majken, som är en rätt passabel skär­ gårdsskönhet, notabene i en viss genre, måste blekna bort vid sidan af den verkligt sköna och eleganta fru Hjelm.»    »Nej, det går jag alls icke in på! Fru Hjelm är ett grannt och högst förtjusande fruntimmer, men hon är icke den stolta, ädla och värdiga Majken, hvars vackra drag alltid afspegla hennes hjertas mjukhet och hennes själs sjelfständighet.»    »Kärleksdumheter, hvilka dock taga sig oförlikneligt väl ut i mina öron! Men . . . .»    »Låt mig äfven tillägga att fru Hjelm i egenskap af hustru väl måste vara oåtkomlig.»    »Och du inbillar dig, enfaldiga gosse, att fruarna icke ses! Vänta bara tills jag blir kontrollörska . . . .»    »Högligen tröstrikt . . . . . Men hvart vill du hän med allt detta?»    »Jo, om jag får taga befäl öfver dina tankar och handlingar, då du återkommer från Göteborg, så skulle jag nästan vara frestad att tro det en gynsam vändning just nu kunde åvägabringas.»    »Låt höra! Hvad befälet beträffar, så öfverlemnar jag det åt dig, så- vida . . . .»    »Inga förbehåll . . . . Saken är, att jag under det här besöket, hvarmed pappa bestämdt åsyftade ett framskridande, särdeles noga har obser- verat alla brytningarne i hans idéer och tankar. Jag har till och med för­ stått – ehuru jag knappt kan redogöra för på hvad jag grundar den före­ställningen – att han oaktadt all sin förkärlek för Holt, ändå har någonting emot honom. När jag nu lägger detta outredda tillsammans med den för honom så förödmjukande förtreten att icke se sitt verk gå framåt, så antager jag att, ifall vi just nu vid hans återkomst från Lyse- kil med alla våra samlade krafter lade an på honom, det kanhända skulle gå igenom.»    »Ack, älskade, älskade, så du förvillar dig!»    »Kanske icke så mycket. Men nu beror det på dig, ty han måste 
 
 
 
 
 184 tagas på det sättet, som mest anstår honom. Kan du förmå dig att skrifva ett bref, fullt af ödmjuk ledsnad öfver de föregående förhållan- dena och deruti du påpekar att du snart ärnar öfverge tjensten, för att skaffa dig en lugnare ställning, och att du under hela ditt framtida lif vill blifva allt hvad den tacksammaste son kan blifva – kortligen, min Gudmar, ett bref, som icke har smak af den eviga pligtkänslan, utan endast och allenast är sådant som en ung man skrifver till fadern åt den qvinna, hvars erhållande han anser som sitt högsta goda i lifvet . . . . För min del tänker jag icke anse det förnärmande att vara så ödmjuk som helst, då jag eger den ljufva öfvertygelsen att min tillkommande lycka skall belöna hvarje ansträngning.»    »O, så huldt, så kärleksrikt du talar! Men om du visste, Majken, huru din far talade till mig och huru säkert det är att denna förödmju- kelse ej skulle gagna mig – den blir kanske i stället ett mål för hans löje, hans triumf, den han sedermera delar med Holt, som då också får skratta åt den försmådde mågen.»    Medan Gudmar talade hade en djup tankfullhet lägrat sig på Maj- kens panna. En mörk blick skymde klarheten i hennes ögon. Men hon iakttog tystnad.    »Se så», utbrast Gudmar, »nu har det värsta inträffat! På sjelfva denna glädjedag blir slutet smärta och oro . . . . Du är missnöjd med din Gudmar – men hellre än jag bär den bördan en enda sekund, hellre gör jag hvad som helst. Hör du, älskade, jag skrifver detta bref! Jag skall skrifva det under hemvägen från Göteborg, och jag svär på att jag skall röra upp alla de känslor och tankar, som möjligen kunna verka på honom . . . . Men då måste du också ge din Gudmar ett famntag, som visar att du totalt glömt bort att se på honom som du nyss gjorde!»    Nu ingick en af de saliga stunder, om hvilka Majken var så hushålls- aktig. Och sedan drömde och talade de om sina nya planer, tills de började tro att de redan voro i hamnen.    Detta inträffade endast några timmar efter Holts frieri hos köpman Moss.    Sålunda glädjas vi menniskor och uppgöra beräkningar för en fram- tid, öfver hvilken den osynliga handen redan dragit sitt breda streck till ett tecken att våra planer och våra förhoppningar kanske icke skola slå ut i blomma förr än de omsluta något mer än blott jorden . . . . . . . . . . .......................................................................... .......................................................................... 
 
 
 
 
 185    »Nu vill hvarken pappa, Vivika eller jag vänta en sekund längre!» sade Thorborg i det hon lät se sitt hulda anlete innanföre dörren. »Middagen är färdig, bordet dukadt och sista buteljen af pappas gamla spanska vin står så prydligt och vackert i midten med sitt otäcka mögel på sig.»    »Nej, hvad säger du!» utropade Majken häpen. »Redan middag – det var då ordentligt märkvärdigt. Kan du förstå det, Gudmar?»    »Det aktar jag mig nog för!» förklarade unga jaktlöjtnanten skrat- tande. »Jag springer nu ned och ger Lommen mina order, ty så snart vi druckit kaffe, seglar jag: i morgon middag vill jag vara i Göteborg . . . .»    Kort derefter inträdde de unga damerna i matrummet, der de vänta- des af värden.    »Du har öfvergifvit mig, du gamla sköldmö, och derföre har jag tagit till i krankhet och dåligt lynne!» förkunnade kapellpredikanten, då det ändtligen blef hans tur.    »Åh, käraste farbror, ännu lefva de gamle gudar, och jag svär vid . . . . låt mig se . . . . jag svär vid den stora bullaroxen, som norrmännen så skamlöst togo brorslotten i, att jag aldrig skall låta något, som men- niskovilja kan bestämma, skilja farbror och mig åt. Vi hafva för gamla sympatier att kunna rätt trifvas utan hvarandra.»    »Bra taladt, du – men handlingen är icke heller så oäfven, och du har nu varit här i flera timmar . . . .»    »Jag försäkrar farbror», inföll Majken med hög rodnad, »att skälet till denna försummelse icke härflutit från mig. Då jag kom, var ­rakvattnet nyss inburet, och jag ville ej fresta farbror till den oartig­ heten att kyssa mig med så långt skägg. Och sedan . . .»    »Jaha – och sedan», inföll gubben småskrattande, »kom någon annan, som frestade dig utan skägg . . . . Nå nå, jag är resonabel och får väl icke vara svartsjuk på son min. Men så skall du också lofva mig att komma igen, medan han är inne åt Göteborg, så att vi kunna få oss en ärlig dispyt!»    »Ja, farbror kan lita på att besynnerliga saker skulle inträffa, om jag icke komme igen med det allra första!»    »Icke något vidare prat nu!» förbjöd Thorborg. »Här ha vi Gudmar, och låt oss komma till bords – eljest ger Vivika sjelf signal.» 
 
 
 
 
 186 27. Oväntade gäster.    Medan kapellgårdens innevånare njöto behaget vid middags- och kaffebordet och, inbegripna i glada samspråk, läto tiden obehindradt ila fram, hur många gånger Lommen än tillkännagifvet att allt var klart, tilldrog sig på Svartskär ett uppträde, i hvilket den stackars Emi- lia under djup ångest önskade att hon egt sina bägge väntade vänner till deltagarinnor.    Det har blifvit nämdt att vid Hjelms och herr Moss’ afresa till Lyse- kil några bönder med spannmål inträffat; och som Holt var hemma, skulle han naturligtvis taga affären om händer, hvad han också gjorde. Men den villervalla, som rådde i hans tankar, kom honom att utföra detta värf på ett så kort och snäsigt sätt, att de katiga Qville-bönderna betraktade honom med högligen stor ovilja och derjemte läto förljuda, att om det nya handelshuset tänkte sköta sina saker på den fasonen, så fanns det flera ställen der de kunde lemna sin spannmål. Till och med på Fjällbacka vore herrarne icke så stormyndiga, utan talade resonligt och utan att vilja bitas.    På dessa demonstrationer ansåg Holt det icke löna mödan att gifva annat svar än hänvisningen att de kunde dra så långt de behagade och handla med hvem de behagade. På Svartskär ärnade man icke smila till sig handeln.    »Detta här var konstbesynnerligt! Är inte Hjelmen sjelf hemma?» frågade en af bönderna, som förut under det nya bolagets tid varit på stället. »För då är det bäst att bli sams med honom om att få sakerna klarerade. Det är så, att . . . .»    »Det är så, att jag icke har tid längre nu, era krångelmakare! Min bo­ lagsman är borta, men då vi äro lika mycket sjelf den ene som den andre, så får ni komma till slut angående liqviden, om ni vill lemna spannmålen dernere.»    Under småknot å böndernas sida vardt köpet afslutadt; och sedan det blifvit bestämdt huru stor del som skulle afgå i varor, uppräknade Holt penningarne. Halfannan timma sednare gåfvo sig bönderna utaf, men under ett mumlande sins emellan, som liknade ett mullrande af åskan på afstånd.    Emilia visste naturligtvis ingenting om allt detta.    Hon hade först och främst, sedan hon blifvit ensam, skrifvit till sin 
 
 
 
 
 187 mor, och denna gång visst icke något klagande bref, utan ett som anda- des hopp och förtröstan. Derefter hade hon, utan att bevärdiga Holt ens med en förfrågan, uppskickat middagsmaten på hans rum. Och nu, då skymningen inträdt, gick hon och sysslade i sina rum. Hon lät tända brasor öfverallt och placera ett bord med hvarjehanda små för- friskningar i sitt vackra förmak, der de tre damerna skulle slå sig ned i den lilla beqväma soffan, som Åke nyss förut förärat sin unga fru på hennes namnsdag.    »Det här ser ju ytterst trefligt ut!» sade hon förnöjd. »Och rättnu skall jag tända på ljusen, så att jag kan föreställa mig att jag har stor ­societet . . . . Stor societet – hvad bryr jag mig om någon sådan! Socie- teten är tillräcklig för mina närvarande önskningar och skulle icke be- höfva i utvidgning mer än tre personer: min man, Majkens älskare och en spekulant på skön Thorborg» . . . .    Sedan hon med förklädssnibben afgnidit ett par småsaker, återtog hon sin tankegång.    »Huru olika allt kan gestalta sig mot hvad vi på förhand tänka! ­Aldrig hade jag trott att Svartskär kunde bli så behagligt . . . . Om Åke egde tid, skulle han vara mycket mer inne, ty han vill det bestämdt . . . Så rätt jag hade i det jag skref till mamma, att alltsedan jag tog det ­kraft­fulla beslutet att låta min man vänta på mitt talande om och slö- seri med känslor, hur det blifvit mycket, mycket bättre – och visar sig min metod alltjemt så verksam, skall det minsann dröja ännu längre tills jag blir känslosam . . . . Men hvad de elaka flickorna dröja! Nog förstår jag att Majken hos sin hjertans kär glömmer mig, men Thor- borg, som ej har en sådan ursäkt, borde vara barmhertig mot mig stackare . . . Jag sätter mig igen och väntar här i min lilla soffa – den tröttnar jag aldrig att sitta i, ty jag vet att då Åke tog hem den från ­Göteborg, tänkte han endast på mig . . . . Men hvad i all verlden är det här . . . . ett så häftigt buller . . . . Det kör . . . . . men det är minsann icke Majkens åkdon.»    Emilia skyndade fram till fönstret.    »Gode Gud, det är ingen vanlig körning – det låter ju som det star- kaste åskdunder . . . . Hvad är det för besynnerligt ljud . . . . Menniskor som hojta och skrika . . . . Ack, Jesus, jag som är ensam här, utom Holt och bodbetjenterna . . . Men hvad kunna de fasliga menniskorna vilja?»    Hon ärnade springa ut för att ropa på någon, men blef af förskräck- 
 
 
 
 
 188 elsen fastnaglad på stället, ty i detsamma hördes ett starkt knarrande i den tillslutna förstugporten och omedelbart derpå ett sådant skrän, att de fordom på dessa stränder lefvande sjöröfvarne ej kunnat gifva vil- dare signaler, då de gåfvo sig ut på blodiga härtåg till de fredliga trak- ter, hvilka ännu icke kände de fruktade vikboerna – och vikingablodet brann alltför hett att någonsin brinna till slut: ännu efter århundraden brinner det i bohusländska kustboernas ådror.    Emilia var stel af sinnesrörelse.    I detsamma instörtade en af pigorna och derefter en af bodbetjen- terna.    »Vill frun vara så god», bad den sednare, »och säga oss om frun hän- delsevis vet hvar herr Holt är.»    »Herr Holt», svarade Emilia, »är han icke på sitt rum?»    »Nej, för ett par timmar sedan, eller kanske något mindre, gick han ut – och nu komma de der bönderna, som voro här i förmiddags, och fordra partu att de måtte få ut herr Holt på ögonblicket. Han lärer i tankspriddhet ha gifvit dem oriktig liqvid, och de äro nu så fulla och oregerliga, sedan de supit om på Klintåkers-krogen, att de hvarken vilja höra eller låta tala vid sig ett förnuftigt ord.»    »Stäng straxt till alla luckor!» var den enda befallning, som Emilia kunde ge, och den var också den enda, som de förskrämda pigorna kunnat åtlyda, ty ett par af de återvändande bönderna voro kända såsom de öfverdådigaste sällar i hela bygden.    »Frun vet således icke hvad man skall säga dem angående herr Holt?»    »Säg i Guds namn hvad som helst, blott de resa sin väg!»    »De resa icke af fläcken innan de fått den resterande summan, och det kan ingen annan än herr Holt reda. Kanske är det också felräkning å deras sida – men det tror jag icke ändå.»    Nu började det bulta på den inre boddörren, som endast genom en förstuga var skild från salen, och röster, hesa af dryckenskap, ropade i vild korus:    »Inte är det värdt att j sladdrar och förhalar längre! Ut med Holten, eller ska vi hemta’n sjelfva – det ä’ vi kar’ar till.»    Bodbetjenten sprang ut. Och Emilia, som genom öfvermåttet af faran blef djerfvare, ställde sig vid salsdörren att lyssna. Hon begrep ej sjelf hvarifrån hon fick mod att stå på fötterna, men hon hade en före- ställning om att hon nu var den enda som representerade huset och att Åke skulle beundra henne, då han fick veta att hon – icke svimmat. 
 
 
 
 
 189    Här torde dock icke bli tillräckligt med att blott undvika svim- ningen. Om ej Majken och Thorborg komme och styrde till fred, ­blefve hon måhända tvungen att sjelf taga en rol i det vådliga dramat, som föregick derute.    Nu hörde hon bodbetjentens röst yttra:    »Käre go’ vänner j få vara så beskedliga och lugna er! Herr Hjelm kommer visst snart hem, och då tar han genast reda på saken.»    »Dra inte oss gamla kar’arna om mun med några pojklögner! Hjel- men kommer inte hem från Lysekil förrän i morgon, kanske inte då en gång, och liqviden vill vi ha i qväll – det har j hört. Tror j att vi resa fram och åter som dårhusfantar? Nej-nej men . . . . Och vill j nu säga till Hol- ten att han kommer fram med godo – jag råder’n till’et, för så visst som solen sitter midt på himlamentet och månen hänger nedanföre, så visst skall den högfärdige bängeln stå till rätta för Israels ­domare, och denne gången är det jag Bernt Karolusson från Vestra Tomteboda, som är ­domarn . . . . begriper j alltsammans, munschör boddiskare!»    »Ja, nog begriper jag hvad j vill, men icke begriper jag huru j ska få er vilja fram. J, käre Bernt, är ju så förnuftig och belefvad och hederlig att det icke skall vara mycket svårt för en sådan karl som j att förstå att vi, ett par fattiga bodbetjenter, icke kunna lemna ut några pengar, när en af herrarna sjelfva betalt spannmålen.»    »Dumhufvud!» inföll en af de andra bönderna, den mäktige man- nen Olle i Bjelkeboda, och slog handen i disken så att det klang genom hela huset. »Vi ä’ kar’ar att kasta pengarna i synen på både er och Hol- ten. Det är inte för hackorna som vi gjort oss besvär: vi ha kommit hit för att lära Holten huruledes en skall handla med folk och huru folk, när de blifvit bedragna, handlar med sådana småkaxar som han.»    »Men hvad vill j ta er till, då herr Holt ej är hemma – och jag försäk- rar er att han icke är hemma!»    »Nå, det ska vi se åt! Här är allt mer än en af oss, som har axel att bända ett tag mot dörrn . . . . Vi ska börja med bodkammarn.»    »Det behöfs icke något våld . . . . . Se här» – gossen öppnade dörren till den ifrågavarande kammaren – »finner j någon?»    »Låt oss gå in en i sänder!» föreslog Bernt Karolusson. »Jag går först, och har han gömt sej i eller under sängen, så skall jag nock plocka fram honom. Sådana der herrar plär vara så måttligt höga i hågen, när det blir annat ljud i bjellran än då de sjelfva pingla med henne.» 
 
 
 
 
 190    Bodkammaren undersöktes utan resultat.    »Nå, hvar har han sin egen kammare? Gå förut! Och fins han inte der heller, så bär det å till kontoret och så genom alla rummena ända opp på vinden och ända ned i källarn. Vi ä’ herrar på täppan – så mycke j vet – och kommendera marschen som vi vill.»    Darrande tog en af gossarne ljuset och gick uppför trappan, tätt i hälarna följd af de tungklampande bönderna. Inom sig bad Janne – ty det var denne Holts förtrogne – att hans husbonde icke måtte träffas, ifall han återkommit andra vägen.    Men denna fruktan var onödig. Holt fanns ingenstädes i de öfre re- gionerna. Och nu hörde Emilia, der hon qvarstod vid dörren, hela svärmen bullra ned igen . . . . Hvad skulle det blifva härnäst?    »Och Majken, som icke kommer!» sade Emilia till sig sjelf. »Om hon visste hur här står till, hon, den starka Majken, så skyndade hon – ja, till och med Thorborg skulle skynda, och kanske vore hon mig till största nyttan, Thorborg, som har sådan makt med bönderna . . .»    Här spratt hon till vid en röst derute från bondhopen. Det var Olle i Bjelkeboda som ropade:    »Om han har gömt sej i Blåkulla, så skall han fram, eller också ligga vi här och vänta till domedag!»    »Låt oss gå in i Hjelmens rum nu!» utlät sig Karolusson. »Gå j ut två af er, gossar, och posta utanför fönstrena och titta mellan luckorna, medan jag gör invistation, för det är bäst att jag gör den, jag, som är hemma i herrskapsfasonerna. Och vill j, Olle i Bjelkeboda, följa med, så kan j göra’t.»    »Hvem talar om att sjelf myndiger Olle skulle följa med någon – jag går först! Det är ingen, som stoltserar öfver mej: jag är sjelfstoltserare så god som någon.»    »Åh, kors, käre Olle, inte vill j hålla mätesnöre med mej. Nock vet hvar och en hvem jag är – det lär allt vara spordt längre än Qville härad räcker, och det är en tanke, som är för sann!»    »Jaså, nu skall det väl bli en nöjsam rolighet att lefva, när Bernt ­Karolusson – som skaffat sej gård och grund genom advokatsknep, för gården den tillhör hustru dins barnunge – vill ställa sej på samma trös- kel med Olle i Bjelkeboda, som ärft gården efter far och farfar och ­farfars far ända ned till adelsbjelkarna, som var i tjocka slägten med Bildtarna på Morlanda-herregodset på Orust, för det vill jag bevisa att jag leder mej rätt ut ifrån den gamle mässhaken, som hänger i Qville 
 
 
 
 
 191 kyrka, och kanske du inte ens vet så mycket som hvad som står på den? Men jag låter er allihop veta, att der står justament de här orden, som kallas skription och låter således: Förbarma dej öfver oss i lost och nöd och lif och död, tecknadt under Daniel Bildt och Dorotea Bjelke 1660, med två vapen under. Nå, kan j lägga ihop det nu? Jag är Olle i Bjelkeboda, och förutan prut leder jag mej ut från den blå sölkesmäss- haken med sölfvergalonerna båd bak och fram.»    »J sladdrar gamle Olle, som en gammal skata, och jag föraktar att hålla någon bevisning med er. Men det kan jag säga er rent ut, och det må hvem som helst höra, att jag räknar både sölkesmässhaken och 1600-talet icke så mycke i värdering som en pris snus en gång, för vill en skryta med sådan skröplighet som ålderdom – jag sätter min ung- dom ett stycke förut – så låter jag er veta att j kan, om det ligger i erat behag, få spricka af ilska, för det var på min gård som länsherrn Find­ ulfsson blef opphängder, då han höll skattemöte år 1138. Det skall ­regalt stå skrifvet på en sten, men fan ta den, som sett’et – nå, det gör sak samma. Är det någon som tviflar, så har jag en näfve, som förklarar sannfärdigheten bättre än några skriftebilagor!»    »Men på det häringa viset», inföll en tredje af kamraterna, »kommer eran högfärdsträta att slå knut på den härfvetrån, som vi hade klar. Vill j vara så resonliga nu och minnas att vi andra ge både den blå sölkes- mässhaken och den opphängde länsherrn så många som flyger och far! Holten kan komma sin väg tie gånger under det här sinkesölet, och då vill jag Axel Ersson på Åsen också ha ett ord med i laget.» 28. Holt och den unga frun.    Till denna punkt hade Emilia följt de belägrandes alla rörelser, och en stund hade hon hoppats att deras egen högmodstvist skulle komma dem att glömma sitt farliga uppsåt. Men nu fanns tyvärr icke det minsta hopp derom. Och ännu hördes ingen af: ingen från kapellgår- den, och icke heller Holt . . . .    »Jag har min näfvebevisning» återtog Karolusson, »och den rättar j er efter och jag går först, för 1600 och 1100 det gör mej en skilnad på en . . . . två . . . . tre . . . . fyra . . . . fem – ackurat fem hela århundraden. Vill 
 
 
 
 
 192 j kanske ännu gå före mej, j mässhakare? Men jag frågar ingen om lof . . . . . Öppna, bodpilt, för Bernt Karolusson, sjelfver man att tala för sej!»    »För själ och pina, släpp af den tanken!» bad gossen. »Der inne fins ingen annan än frun, och hon är så ung och fin.»    »Än se’n, ditt nöt – tänker du att en elfvahundraåring inte förstår sej på unga och fagra qvinfolk! Om Hjelmesa så vill, skall jag sjunga en visa för henne – se, sjunga det kan jag bättre än någon nordhåtte spelar – och den visan lyder så här . . . . Hör nu, frua lilla, så går det kanske lättare att få opp dörrn: Sankt Olof konung och hans bror De tvistade om Noriges skär. Hvilken af oss bäst segla kan, Han skall vara konung i Noriges land. Hvilken af oss som först kommer fram, Till konung skall krönas öfver det land.    Se så, det kan vara nock af det slaget. Var nu så okruserlig och öppna, lilla frua! Vi ä’ fredliga kar’ar; men vill hon inte se retade käm- par, så låt det gå fort och flinkt med dörrn!»    »Min Gud, min Gud», suckade Emilia, »om jag öppnar, så skrämma de kanske lifvet af mig; och öppnar jag icke, så . . . .»    »Jaså, hon är så ganska tystlåten. Så låt gå för än en vers eller två – qvinfolk är qvinfolk, det får en komma ihåg.» Det svarade Harald Hårdråde: Det vare som du nu sade, Men skall jag segla i dag med dej, Då skall du skifta skepp med mej.    Och nu består jag henne en vers till på fallrepet. Men flyger då inte dörrn opp på eviga fläcken, så ger jag låset ett slag så att rigeln derinne skall hicka vid det och inte glömma’t i bråbraske . . . . Ge akt nu – det är sista betinget: Ty du hafver ormen den snare – Hvart skall jag med oxen fara? Ormen är så snar som sky, Oxen drifver så långsamt till by.» 
 
 
 
 
 193    Emilia samlade alla sina krafter. Hon var så blek som den hvitaste marmor. En bön till Gud om beskydd mot all råhet och våldsamhet, en sista tanke på Åke – och den darrande handen drog ifrån rigeln.    Och der stod hon nu, i hela sin glänsande ungdomsskönhet, med ljuset höjdt öfver hufvudet, för att betrakta den fiendtliga hopen och vädja till den, som syntes menskligast. Men alla dessa upprörda, af dryckenskap och vrede blossande ansigten syntes henne samtligen lika vidriga.    Hon ställde således sina ord till dem allesammans:    »Käre, redlige män, j ser att j endast ha för er ett ensamt och värnlöst fruntimmer, och det är ingen ära för sådana karlar som j att skrämma den, som ej kan försvara sig. Har någon orätt skett er, så varen säkra att min man, Åke Hjelm, som är känd för att vara hederlig och ärlig i handel och vandel, redligen skall ersätta er, om någon af er vill komma åter i morgon eftermiddag.»    »Se det är taladt både fint och resonligt, frua lilla», svarade den alltid till representering färdige Bernt Karolusson, »och som jag är den för- nämste i laget, så förklarar jag för oss alla, att om jag bara får gå ige- nom rummen, så skall jag se’n lemna henne i rolighet, för vi vill inte störa någon annan än Holten – men det bli vi vid, att honom ska vi ha rätt på.»    »Så stig in då och sök hvad j icke finner! Men lofvar j se’n att fara er väg?»    »Nej, det lofva vi inte. Grann är hon, lilla fru, men till den pricken får hon mej inte. Är Holten inte här, ska vi hålla vakt både ute och inom, det är ordet det! Och nu klifver jag på – hon må inte omaka sej med att visa vägen . . . lån mej baraste ljuset ett litet lånande, så skall det snart vara expederadt. Hon är för ärlig, det ser jag på henne, att säga osanningssagor.»    Och härmed steg verkligen elfvahundraåringen in öfver tröskeln; och medan den andre i sin stolthet så högligen förnärmade bonde­ ädlingen, Olle i Bjelkeboda, stod och svor den ena långa raden efter den andra öfver ungdomens »oförskammenhet», gjorde Bernt Karolusson sin rund genom salen, förmaket, sängkammaren och ett sommarkabi- nett, hvilket nu begagnades till garderob.    »O», ropade Emilia, då han hunnit så långt, »gå icke dit in med lju- set! Der fins endast kläder, och ni kan bränna upp alltihop!»    »Tror hon jag är drucken då?» 
 
 
 
 
 194    »Nej, bevars! Men vi gå aldrig sjelfva dit med ljus.»    »Så skall jag väl göra henne till viljes då och gå i mörkret» . . . . Han satte ljuset ifrån sig och började famla och trefva omkring alla väggar . . . . »Ingen Holt – hon hade rätt. Herr Hjelm är en präktig karl, och hon kan vara så flitig och helsa honom att vi inte vill något ondt mot honom och hanses. Och nu kan hon vara i all fredsamhet: vi ska inte mera störa henne.»    Och Bernt Karolusson tog afträde sedan han försökt sig på två eller tre tillstymmelser till bugning, från hvilket artiga försök han likväl ­afstod, då han fann det vara förenadt med en viss vådlig öfverhalning.    »O, min Gud, hvad jag prisar dig! Nu är jag då jemförelsevis lugn.»    Emilia nedsjönk i sängkammarsoffan.    Men hvilket kort lugn hon fick åtnjuta!    Hon hade ej väl lagt sitt hufvud emot soffdynan, än det blef ett högt hojtande, springande och skrikande fram och åter på gården.    »Holten var här – min själ, var inte fan grå här . . . . . Hvad har han tagit för väg? Smet han sej inte opp på kökstrappan? Ja, det slår jag mej i backen på . . . . till köket, till köket!»    »Ja, och rif der opp», kommenderade Bernt Karolusson, »både gry- tor och pannor, och titta under bord och bänkar! Nu skall han få stå för rätta och veta att ge folk ordentlig betalning.»    »Han skall smörjas och smörjas med besked!» förklarade Olle i Bjelkeboda. »Jag har sagt förut att jag inte bryr mej om pengarna, men höfligheten skall han lära sej – det har han godt af till en annan gång.»    Nu blef ett letande och ett tumult utan like.    »Hitta de honom», sade Emilia halfhögt, »så slå de ihjäl honom.»    »Åh, så illa skulle det väl icke gå!» hördes en sakta röst tätt framför henne. »Men i alla fall kan ingen förnuftig menniska vara nog dum att ge sig i fejd med en skock fulla bönder.»    Holt stod vid hennes sida.    Emilia satt så häpen öfver den oväntade synen, att det var med möda hon kunde qväfva ett anskri. Och nog var det en röst, som verkligen gick i vågor, den rösten, hvarmed hon försökte tala:    »Hur har herr Holt kommit hitin – och hvad är meningen med att välja de här rummen? Jag trodde att jag snarare skulle kunna påräkna beskydd, än sjelf få gifva det åt en af husets rättmätiga herrar.»    »Det vill säga att fru Hjelm önskar att jag skall gå ut och kasta mig i gapet på de der ulfvarne?» 
 
 
 
 
 195    »Jag upprepar min fråga!» yttrade Emilia undvikande. »Hur kom herr Holt hitin?»    »Hemkommen från en liten extrafärd, hörde jag genast oväsendet. Först trodde jag då att det kunde stillas, men när jag fann detta vara en omöjlighet genom annat än att låta dem hållas och trötta ut dem, gick jag in bakvägen och kom genom den lilla korridoren från bodkamma- ren till herrskapets innersta rum.»    »Men, herre min Gud, hvad blir det nu!» utbrast Emilia. »Jag hade så säkert försäkrat bönderna att herr Holt icke fanns här. Hvad skola de tänka, hvad skola de tro, då det kanske snart bevisas att herr Holt ändå är här!»    »Hvilken ömtålighet i ett sådant ögonblick! Hvad kan det i öfrigt betyda hvad dessa orediga kräk tro eller icke tro? Hvem skulle dess­ utom tänka att det betydde något, om den så föraktade och afskydde Holt funnes inom den stolta fru Hjelms egna rum?»    Vid dessa ord sköto verkliga blixtrar af stolthet ur Emilias ögon.    »Om icke detta», sade hon, »tilldroge sig under en så ryslig oro, skulle jag fråga hvilka underbara löjligheter ha ställt möte i herr Holts hjerna. Men nu vill jag endast tänka på min personliga fara, då bön- derna finna att jag narrat dem – och huru skola de veta att herr Holt inkommit, sedan undersökningen skedde härinne?»    »Nåväl, min fru, jag skall gå – ty jag begriper fullkomligt meningen. Men vet, innan jag går, att det icke varit af rädsla som jag ej längesedan störtat in bland dessa ursinniga sällar, utan derföre att jag ej trott mig vara mäktig att styra mitt eget raseri. Men nu skyr jag ingenting. Kom- mer blod att flyta, så var god och underrätta er man att det var ni sjelf som utdref hans bolagsman, och komme sedan alla följderna öfver ert hufvud . . . . jag säger med flit hufvud, ty hjerta tror jag ej den qvinna eger, som manar in en menniska till den strid jag går emot, och det icke ens för de lumpna betänkligheter, som uppgifvas, utan för den anti- pati, hvars motiver aldrig blifvit klara.»    Emilia hade gått några steg fram och tog så åter några steg tillbaka.    »Utan tvifvel, herr Holt», yttrade hon slutligen, »har jag haft orätt. Jag talade måhända förvirradt – det säkra är att jag icke nu tänker det- samma.»    »I grunden, min fru, tänker ni dock detsamma. Och huru förfärligt stark måste ej den afvoga känsla vara, som jag olyckligtvis ingifvit er, då ni velat . . . .» 
 
 
 
 
 196    »Jag har ju sagt, att jag icke visste hvad jag ville . . . . . Hör nu dessa skrik igen – kunna de icke förvirra en menniskas förstånd!»    »Ursäkta er icke vidare . . . . Men se nu sjelf om jag var feg . . . .»    Han störtade häftigt öfver salsgolfvet med full mening att gå ut.    »Jag ber er, jag ber er» . . . . dit hän hade det verkligen kommit att den stolta Emilia bad: »gå icke . . . . Ni stannar qvar!»    »Ni ber mig då verkligen, ni? Det mjuknar upp den stelhet, som redan lagt sig öfver mitt sinne. Jag vill vara barmhertigare mot er, än ni nyss var emot mig.»    »Hur menar herr Holt?» frågade Emilia darrande.    »Hör mig!» sade han med kort och snabb röst. »Går jag ut, så kom- mer blod att flyta. Jag låter ingen ostraffad lägga hand på mig; och om man än tusen gånger hotade dessa galningar med laga tilltal för hem- gång, så lyssna de dock till ingenting annat än sina egna vilda ­lidelser.»    »Men säg mig blott: hvad blir slutet?»    »Det känner jag mig icke i lynne att bry mig om. Vilja de rifva ned boden, kunna de så göra, om det behagar dem. Vilja de rifva ned väg- gen, skall jag icke störa dem. Om de beslutat att tända eld på huset och bränna oss inne, nåväl, då få vi hvila i samma graf, min fru, och hur olidligt detta än måste vara för er, skall jag dock för min del icke be- klaga mig – tvärtom . . . . tvärtom!»    »Karln är bestämdt rubbad!» tänkte Emilia. Men hon kunde icke hindra sig från att erfara en oemotståndlig bäfvan af nytt slag. Hans ögon talade ett så farligt, ett så underligt språk . . . . Och nu kom det sökande tåget allt närmare.    »Om jag öfverlefver den här aftonen», sade hon till sig sjelf, »så vore det underligt.»    »Nu», yttrade Holt, i det han vårdslöst sträckte sig i stolen framför elden, »nu hafva vi hunnit sista scenen i den här kustdramen. Jag hör att de äro åter vid salsdörren, och jag lemnar fru Hjelm fri rättighet att disponera öfver min person.»    Han hade icke förr talat ut än ett häftigt slag ljöd på dörren.    »Fågeln har flugit hit!» ljöd Bernt Karolussons sträfva bas – ty nu var det minsann icke tid längre att sjunga sig till inträde. »Vi veta att han flugit hit. Låt oss derföre få honom utan prut! Det är inte helso- samt nu att säga nej.»    »Jag säger heller icke nej!» sade Emilia innanföre. »Herr Holt är här – han har nyss på stunden kommit hit – men herr Holt är min mans 
 
 
 
 
 197 bolagsman, och derföre utlemnar jag honom icke. Är ni menniskor, så går ni nu er väg för en stackars qvinnas böners skull.»    »Nej, här är han fångad som fisken i Torskfällan – och nu får j sjelf se, fru, att det varit bättre att med godo öppna än att få höra på detta här.»    Och nu dunkade ett slag mot dörren så att rigeln flög långt fram på golfvet och dörren sjelf på vid gafvel.    Men hvad var skälet att likväl ingen kom in?    »O, hvad är detta för röster . . . . Gud vare lof, de ha ändtligen kom- mit – det är Majkens röst.»    Och Majken var det, som redan långt ifrån gården hade hört det rysliga bullret och jagat på hästen allt hvad hon förmådde för att hinna fram. Här stod hon nu, med Thorborg vid sin sida, midt ibland de ru- siga karlarne, och Emilia varseblef med undran att hennes båda vänner icke syntes det minsta förskrämda, utan visade helt och hållet sitt van- liga lugn.    Men Majken, som så nyligen varit herrskarinna på Svartskär, tog till ordet:    »God afton, mina vänner . . . . Se rike Olle från Bjelkeboda . . . . och den mäktige Bernt Karolusson! Vet j, Bernt, att vi så godt som blifvit grannar sedan vi flyttat till Gläborg. Nå, till välönskan för den flytt- ningen måste ni allesammans tömma en riktig stortoddy nere i gäst- stugan i andra byggningen. Sådana karlar som ni, får icke resa härifrån utan att hafva druckit ett glas för det gamla huset på Svartskär.»    »Jo, mamsell Majken är belefvad på många ting hon, och synd och skam vore det att spotta i glaset för en sådan skål. Men saken är den, att här har spelats sådant spel i dag som inte brukades i köpman Moss’ tid. Holten har gett oss för lite pengar, och nu ha vi kommit en för alla och alla för en, att göra opp med honom. Är det inte så, go’ vänner?»    »Jo, så är det – ackurat som Bernt säger: vi ska göra opp med honom.»    »Jag förstår nu anledningen till ert missnöje!» inföll Majken. »Men för min del undrar jag icke på hans feltagning i räkningen, ty jag kän- ner till, att han sistlidne natten icke fick en blund i ögonen för tand- värk, utan måste gå ut och in, upp och ner, så att han icke alls hade någon ro.»    »Tandvärk må han ha haft så mycke det lyster’n . . .» 
 
 
 
 
 198    ». . . . så vill j ändå tala med honom?» afbröt Majken. »Nå, det är klart som dagen att det är er rättighet – det måtte han väl finna ­billigt.»    »Det ser inte ut som han fann någon billighet i vår fordran, eftersom han inte håller sej för god att söka kjortelhägn.»    »Hör nu, mina vänner, ett ord af mig – j vet att Majken Moss aldrig har brutit ord och lofven. Derför begär jag att ni litar på den ­försäkran, jag nu ger er, att herr Holt skall inställa sig för er, såsom hans skyldig- het fordrar, bara ni nu först gör mig den äran att dricka min skål i gäst­ stugan. De fordna vänskapsförhållanden, som egt rum mellan vårt hus och er allesammans, förvissa mig att jag icke får nej af någon.»    »Det skall hon inte heller få, mamsell Majken! För se, den, som ville förneka att dricka en skål för en sådan qvinna som hon är, med sådan talande tunga, den skulle få stånda till rätt för Bernt Karolussons näfve.»    »Det behöfs inte något tal om hvarken näfvar eller rätter – här står Olle i Bjelkeboda, som kan gå utanpå hela laget, och han säger också att vi ska göra vår skyldighet och dricka för mamsell Majken. Men som jag är alltför slug att gå i förbindning med någon utan kautioner­ ing, så fordrar jag på mina och reskamraternas vägnar att lille mamsell Thorborg, som är känd för att vara lika så sanningskär som mamsell Majken är slug, skall gå i kautionering för att vi få träffa Holten, när vi slutat kalaset.»    Nu syntes genast Thorborgs lilla fina gestalt glida fram mellan de mörka figurerna.    »Ni vet sjelfva ganska väl», sade hon, »att Majkens ord aldrig be- höfva någon annans stadfästelse. Men jag tackar så mycket för fader Olles artighet och lofvar er alla att ni skall träffa den ni söka, ty han är säkert alltför hederlig att icke i rättan tid infinna sig.»    Och nu blef ett bullrande och klampande utåt förstugan.    Den ene af bodbetjenterna gick före med lyktan, den andre emottog Majkens order för välfägnaden.    Och tio minuter efter de unga fruntimrens uppträdande på scenen var det så tyst och lugnt i boden som om lugnet der aldrig blifvit stördt. 
 
 
 
 
 199 29. Strandens tre gracer.    »Ack, välkomna, välkomna, mina kära goda vänner! Jag vet icke huru ni kan finna mig vid lif efter allt detta. Det kan kallas att komma i sista stunden.»    »Jag förebrår mig riktigt», yttrade Majken, »att jag i min sjelfviskhet dröjt så länge, min stackars Emilia . . . . Du tycktes dock på ett ganska värdigt och hedrande sätt försvara din fästning. Men har du ingen annan hjelpare än bodbetjenterna?»    »Herr Holt har verkligen kommit hit in, men han har gjort mig till viljes att ej gå ut – det skulle ha varit att tillställa en ännu rysligare olycka.»    »Jag gratulerar herr Holt till sin sjelfbeherrskning!» svarade Maj- ken. »Få män skulle vid närvarande tillfälle kunnat mäta sig med honom.»    »Ja», svarade Holt, framträdande, »jag tror detsamma. Men jag be- traktar min moderation ur annan synpunkt än mamsell Majken. Så som jag uppfattar meningen med moderation, betyder ordet att man skall tygla sina rörelser, och det hade jag ej då kunnat. Ifall några vilda sällar, sådana som dessa, på sitt råa bondmanér få håg att piska upp en menniska och den menniskan icke vill låta piska upp sig, hvad följer då? Jo, man sätter sig till motvärn. I närvarande fall skulle ju också bodbetjenterna fått blanda sig i affären, då husbonden gjorde det, och slutet hade blifvit att fru Hjelm väl fått vada i pölar af blod innan hon träffat någon menniska med sans i behåll. Jag hade föreställt mig att mamsell Moss bäst borde bedömma dessa saker.»    »För min del», förklarade Thorborg, »instämmer jag helt och hållet i herr Holts åsigter, och jag berömmer på det högsta ett handlingssätt, som vittnar om bästa omtanke för både Emilia och huset. Vi kunna vara säkra att herr Hjelm gillar det fullkomligt.»    »Det är möjligt», återtog Majken, »men jag säger öppet . . . .»    »Icke mera!» afbröt Emilia medlande. »Du skall i stället säga mig hvad du hade för mening med att få dem ned i gäststugan och ha dem att dricka ännu mer.»    »Just det förslaget», inföll Holt, »bevisar bäst att mamsell Majken fullständigt känner kustfolkets lynne: hon vill helt enkelt låta dem dricka tills de somna.» 
 
 
 
 
 200    »Ja, mycket rätt, herr Holt; och då de vakna, ansvarar just jag, som känner deras lynne, att de skola vara fullkomligt i stånd att afhöra en lugn förklaring öfver den oriktiga liqviden, och jag skall gerna gå till- handa som tolk vid uppgörelsen.»    »O», mumlade Holt i sitt innersta, »skall du bli min äkta hälft, du djerfva, öfvermodiga qvinna, så blir det min högsta förtjusning att få qväsa ditt öfvermod!» Högt svarade han med en ton, hvars hvassa brytning hämmade slagen i Majkens hjerta:    »Jag tackar mamsell Moss, mer än jag vid detta tillfälle kan förklara, för det liberala anbudet! Hvem vet hvilka intressen vi komma att dela i framtiden, och det är då minsann ganska godt att kunna räkna på en bundsförvandt i det manhaftigaste fruntimmer, som skärgården torde ha att uppvisa.»    Efter dessa ord, som vid slutet öfvergått i ett slags skämtsam ironi, bugade han sig för damerna och gick upp till sig . . . . . . . . . . . . . . . . . . . . . . . ..........................................................................    »Se så ja!» utropade Emilia och gjorde ett par hopp i förtjusningen öfver att vara af med den nu mer än någonsin så innerligt afskydde Holt. »Nu, mina vänner, är luften ren; och sedan Majken åtagit sig att söfva busarna – och jag tror fullkomligt på Majkens trolldom i den vägen – så sätta vi oss nu så förtroligt och kuttra kring det här bordet, som om vi voro tre dufvor i ett dufslag . . . .»    ». . . . befriade från höken!» inföll Majken skrattande.    Thorborg räckte en hand åt hvardera.    »Käraste vänner, låt oss först i våra hjertans fullaste fullhet tacka Gud – tänk, hvad här kunnat vara!»    »Ja», sade Emilia, åter upprörd, »jag har nog skäl att tacka Gud, och jag gör det af hela min själ derföre att han skickade er i det svåraste ögonblicket. Och om jag någonsin glömmer att tacka honom, så und- rar jag icke på om han skulle glömma mig . . . . Ni vet icke, vänner, allt hvad jag har i mina tankar.»    Emilia kände i ett dunkel, hvilket hon ej tordes genomtränga, att den scen, deri hon och Holt spelat ensamma, gifvit henne klafven till den från början kända afskyn, som hon aldrig kunnat öfvervinna.    »Och hvem, om icke jag», tillade Majken, »bör egna den gode guden det varmaste tackoffret? Huru skulle jag någonsin ha kunnat trösta mig, om någon olycka verkligen händt!» 
 
 
 
 
 201    »En sådan hade nog händt på ett eller annat vis», svarade Emilia, »om icke ni kommit . . . . Hvilka fruntimmer j ären, ni två – kloka, ­aktade och hedrade, så att ni få makt till och med öfver sådana berserkar!»    »Att skryta öfver oss lönar icke mödan!» sade Majken. »Vi känna fullkomligt kustlifvet och dess faror och beherrska hvar en på det sätt, som erfordras. Men du, min lilla Emilia, är den verkliga hjeltinnan! Jag måste berätta för din man hvilken stolthet det var att höra dina sista ord – du skall veta att vi hörde dem, fastän vi icke hunno fram i tid för att rädda dina nerver från skrämseln vid dörrens uppflygande.»    »O, tack, tack!» utbrast Emilia, rodnande af lycksalig glädje – hon skulle icke behöfva att ensam berätta för sin man hvad som händt. »Och du tänker, dyraste Majken, att Åke skall finna mig ha handlat rätt och förnuftigt?»    »Han skall bli förtjust och tacksam, och det blir en belöning, den du har gjort dig väl förtjent af.»    »Tänker du detsamma som Majken, kära Thorborg?»    »Jag och alla, Emilia lilla, som få höra talas om den här hemgången, skola uppskatta ett mod så mycket mer oväntadt som vi verkligen trodde att vi skulle finna dig afsvimmad, omedveten om de faror, som omgåfvo dig.»    »Men är jag icke verkligen tokig», utbrast Emilia, »som så här låter er säga mig en hop saker, beräknade på att glädja er barnsliga vän! Jag vet fullkomligt att hvarken Majken eller du Thorborg i mitt ställe skulle ha tillåtit någon att berömma er, men Gud ser och vet att det alls icke är af egenkärlek, ännu mindre af högmod, som detta gläder mig, utan det är derföre, mina vänner, att det utgör mitt hjertas högsta fröjd och högsta förhoppning att vinna min makes bifall . . . . . Men låt oss nu sätta oss i all ro i min soffa . . . Ack, se bara i hvilken oordning bordet är! Jag hade det allt så bra anordnadt, när det fasliga afbrottet kom. Men nu äro brasorna slocknade och fikon och krakmandel och glas och bakverk allt om hvartannat – jag har väl stött emot bordet i bråds­ kan och häftigheten.»    »Vi plocka väl upp gudsgåfvorna igen!» menade Thorborg. Och så voro alla tre genast i full sysselsättning att återställa ordningen, hvar­ efter de intogo sina platser och Emilia fick ordet för att afgifva den fullständiga berättelsen. Och sedan denna med sina kommentarier blifvit afslutad, ingick en liten paus, den hvar och en af damerna tyck- tes begagna för att göra sina öfverväganden på egen hand. 
 
 
 
 
 202    Då de nu åter skulle börja tala, skedde det så samtidigt att de beslöto att höra hvarandra en och en i sänder.    »Du, Majken, som är äldst, talar först!»    »För min del ville jag ha sagt att jag säkerligen får sitta uppe i natt för att vara till hands, då gubbarne vakna, hvilket väl inträffar vid 3- eller 4-tiden, och jag måste låta herr Holt veta att han då bör hålla sig färdig till deras order.»    »Om du blir uppe, Majken, så göra vi väl det också, helst jag, som är värdinna.»    »Nej, jag lägger mig!» förklarade Thorborg. »Jag kan ändå icke göra Majken någon nytta med den uppoffringen. Hon sätter sig och dröm- mer vaken om Gudmar, då jag hellre drömmer om honom under ­sömnen.»    »Men hvad var det du nyss ärnade yttra, Thorborg?» frågade Emi- lia. »Säg du först – jag vill vara sist.»    »Alltför gerna!» medgaf Thorborg . . . . »Jag ville hafva sagt att jag icke nog tror mig kunna begrunda den tonen, som Holt antog, då han svarade Majken. Den förekom mig riktigt som en olycksprofetia, och jag vill be dig, Majken, att icke vid ert nästa sammanträffande stöta honom mera! Jag vågar icke säga att han är en ond menniska, men han är bestämdt en farlig menniska.»    »Säger du det, Thorborg?» föll Emilia lifligt in. »Hvad menar du sjelf, Majken?»    »Jag nekar icke att hans ton äfven på mig gjorde ett eget intryck – och nog är han en farlig man.»    »Jag delar er tanke, mina vänner», återtog Emilia; »och nu vill jag med allt det förtroende, som vi tre systrar hysa för hvarandra, göra er en fråga, hvars utslag jag vill lägga i er hand – det är just densamma som jag nyss tänkte göra.»    »Och den lyder?» frågade Majken och Thorborg på en gång.    »Vänta lite! Jag tror att jag först bör tillstå att det är bra underligt att jag, som är gift och borde ha erfarenhet, vänder mig till er, som äro ogifta.»    »Den inre rättskaffensheten», menade Thorborg, »gör vid en frågas besvarande det säkert möjligt att i hvilketdera ståndet som helst, det gifta eller ogifta, yttra en opartisk mening.»    »Detta är fullkomlig sanning!» inföll Majken. »Men hvad för öfrigt mig beträffar, så vet du ju, Emilia, att jag längesedan bedt dig betrakta 
 
 
 
 
 203 mig som fru . . . . Nå, då nu jag är gamla gifta hustrun och Thorborg är ett helgon, så kan du tala fritt. Och nu till saken!»    Inledningen till Emilias tilltänkta fråga bestod i en stark rodnad. Hon såg sig blygt omkring och yttrade ändtligen:    »Huru skulle ni göra, ifall ni redan vore gifta och ni likväl funne er vara föremål för vissa besynnerliga och hemlighetsfulla vinkar och blickar, ifall några ännu underligare ord ljudit för era öron och ni icke kunnat qväfva hos er den tanken att någonting i allt detta icke vore som det borde – skulle ni anse det för rätt eller orätt att yppa det för er man?»    »Om det vore något, som kunde tydas som kärlek, skulle jag för min del omtala det!» förklarade Thorborg. »Ett tidigt förtroende kan förebygga många svårigheter.»    »Jaså, du tror det . . . . Och du Majken?»    »Jag skulle betänka mig allra minst två gånger innan jag framkastade ett tvedrägtsämne af den beskaffenheten. Man är ej alltid ofelbar i sitt omdöme, hur väl en qvinna än förstår sig på sådant, och jag vill der- före icke allenast inskränka mig till att säga min mening, Emilia, utan jag vill äfven gifva dig ett råd, hvilket innefattas i det gamla förträffliga ordspråket: Väck ej björnen, som sofver!»    »Du är så klok, Majken, så erfaren och så tänkande i allt, att jag ge- nast skulle antaga ditt råd, om icke Thorborg, som också är klok och framför allt djupt rättsinnig, satt mig i valet och qvalet genom det råd som hon gifvit och hvilket – jag måste tillstå det – är mest öfverens- stämmande med mina egna funderingar i ämnet.»    »Kom ihåg», återtog Majken, »att ni bägge äro barn emot mig! Jag skulle aldrig vilja säga minsta ord, som kunde leda dig in på en väg, hvilken ej vore hederns och renhetens, men det gifves tillfällen, då för- hastade förtroenden kunna åstadkomma flera omstörtningar än vi kunna beräkna, och det blir alltid den kloka och ädla qvinnans pligt att se till om det gagnar hennes man att få veta den farliga hemligheten. Ifall den är obevisad och kanske alltid blir obevisad, föder den misstro och med misstron en mängd förbistringar, som skulle sätta honom i den ena falska ställningen efter den andra. Har hustrun då handlat för- nuftigt och godt, när hon åstadkommit allt detta?»    De båda yngre, två à fyra år yngre damerna sutto en stund i djupa tankar.    Men hastigt sade Emilia: 
 
 
 
 
 204    »Just i afton har jag känt en så förskräcklig fruktan. Då han – ni vet hvem jag menar – var ensam med mig derinne, häntydde han med så- dana blickar och sådana ord på min stolthet och antipati, att jag ganska säkert hade anledning att vara mer rädd för honom än för karlarna utanföre. Icke sade han något så bestämdt att jag behöfde förstå honom, men det var en förtviflans yrsel, ett hån, med ett ord någon- ting, som hos mig väckte tvifvel om det vore rätt att tiga för min man.»    »Låt oss ta i betänkande», sade Majken, »att hans hufvud kanske varit oredigt i följd af de många sinnesrörelser, som han erfarit sedan i natt. Oss emellan kunna vi väl tillstå att vi veta det han haft starka skäl till ångest och oro. Och när så dertill lägges oväsendet här utanföre och hvad deraf skulle vänta honom, är det möjligt att alla dessa konfu- sioner låtit honom prata en hel hop mer än han kanske sjelf i morgon erinrar sig.»    »Om jag visste att det vore så lyckligt», återtog Emilia, »då skulle jag, såvidt möjligt vore, lemna hela saken åt glömskan, ty jag är full- komligt i stånd att uppskatta Majkens skäl och vet huru upprörande det skulle bli för Åke med hans lugna väsende att få något i denna väg otaldt med sin kompanjon . . . . Hvad säger du, Thorborg?»    »Jo, vet du, sedan jag hört allt hvad som händt och derjemte öfver- vägt Majkens kloka förklaring, så anser jag som en pligt att erkänna det hennes råd utan tvifvel är det bästa. Vänta tills du får något talande bevis! Men skulle ett sådant komma, så besinna dig icke då längre – ty om försigtigheten är en god sak, så är sanningen en ännu bättre.»    »Tyst,» sade Majken, »här kommer Uljana, som så bestämdt adres- serar sina ögon till mig att hon visst har något att förkunna . . . Vill du mig något, Uljana?»    »Ingenting annat, mamsell, än att Janne i boden skickade mig in för att omtala att alla karlarna nu ha somnat om hvarandra dernere i gäst- stugan.»    »Godt – det visste jag. Ställ nu så till att jag också får veta när de vakna . . . . Och nu, kära Emilia lilla, låt oss tänka på matbordet, så att jag träffar Holt! Jag riktigt önskar att snart få se och närmare obser- vera honom igen.» . . . .    Holt kom likväl icke ned den aftonen. Han lät helsa att han var upp- tagen, men att han skulle vara tidigt uppe på morgonen . . . . . . . . . . . . . . . . .......................................................................... ........................................................................ 
 
 
 
 
 205    Och visst var det tidigt, då det blef buller i gäststugan.    Hästarne uttogos, kärrorna drogos fram och ett stampande ut och in tillkännagaf att föregående aftonens oroliga sällskap icke begärde bättre än att komma åstad.    Majken öfvervar i egen person underhandlingen mellan bönderna och Holt; och hennes klokhet hade Holt att tacka för den omständig- heten att icke den ömsesidiga förlägenheten urartade till ett nyktert, men bittert missnöje, hvilket skulle hafva beröfvat Svartskär så vigtiga kunder att de i sin tur kunnat draga med sig många flera.    Med lätthet och behändighet vände den erfarna Majken sakerna så, att det blef ömsesidiga ursäkter och komplimanger. Ingens egenkärlek blef sårad, utan hvars och ens högmod tillfredsstäldt, och slutet på för- handlingen vardt att de vådliga gästerna efter intaget varmt öl med till- tugg, aftågade under väldiga försäkringar att mamsell Majken kunde lita sig till deras ord att »denne häringe platsen, der hon så länge haft sin hand med i regementet, aldrig skulle bli öfvergifven af hennes gamla vänner. De ville nu bara i all förtrolighet låta herr Holt veta att en köpmanskarl, om han också som spedit rest hela verlden om, finge ändå ta skeden i vackra hand, då han satte sig ned på en viss fläck, för annars – så konstbesynnerligt hade en sett förr en gång – kunde det hända att han finge äta utan sked!»    Och straxt härefter skramlade kärrorna af, bortöfver de flata sten- hällarna.    »Gud fördöme ett sådant högmodigt bondpatrask!» utbrast Holt, då han och Majken blefvo ensamma i salen, der sista afskedet egt rum.    »Supponerar, såsom pappa säger, att man bör hålla inne med sådant, herr Holt! Hvad vill det bli af handeln, om man icke respekterar hvarje köpares lagliga rättigheter och om man derutöfver icke har för- drag med vissa omständigheter, som kunna inträffa vid en sådan här ensligt belägen handelsplats?»    »Fördrag – fördrag! Jag undrar just om köpman Moss alltid var så fördragsam?»    »Köpman Moss, herr Holt, var köpman Moss – låt oss icke glömma det: en gammal, väl ackrediterad firma, en rik man, en man, som dess­ utom alltid förstod att skona folket, som han behöfde, och hvilken ­säljare behöfver ej köpare? Dessutom visste folket att han i sin makt kunde utan skada afstå från många affärer, då deremot nybegynnaren i sin vanmakt – ty han är bestämdt beroende af de konjukturer, som 
 
 
 
 
 206 skapas omkring honom – helt och hållet ligger i händerna på bönderna och strandsittarne.»    »Det der resonnemanget», svarade Holt, ganska stucken, »är visser­ ligen icke oäfvet för köpmän, som bilda ett hus för strut-affärer, men för dem åter, hvilka tänka på att sköta affärer i större skala, blir det icke af den utomordentliga vigt, som mamsell Moss fäster dervid.»    »Jag betviflar icke, herr Holt, att det unga huset skall komma att göra måhända vida större affärer än det gamla, men jag säger att i ett köpmanshus, der öppen handel finnes, måste man vara ganska rädd för att se den stå stilla. Vill man sedan göra affärer i stort, bör man framför allt akta sig att de icke planläggas illa . . . . Och ännu en sak, ett råd till vängåfva, herr Holt! Har man kalkylerat olyckligt, bör man sorgfälligt tillse att man behåller sjelfbeherrskningen, ty utan all fråga är den lika nödvändig för köpmannen, hvilken sitter vid handelshusets styre, som för skepparen, hvilken under svåra väderbyar har endast sitt orubbliga lugn att tacka för det att han helbregda förer fartyg och last förbi de farliga grunden.»    »Det är märkvärdigt hvad mamsell Moss visar mig, obetydliga men- niska, för ett vackert deltagande! Man skulle verkligen kunna, om man vore rätt djerf, frestas att tro på något profetiskt i allt det här?»    »Tro det, herr Holt! Jag har en säker och öfvad blick för affärer, och jag ser med bäfvan att detta unga hus, som uppstått och många år kunde blomstra bland de kala klipporna, kanske snart nog faller ihop såsom ett korthus, derföre att icke likstämmiga styresmän stå vid roret.»    »Jag ber om förlåtelse – det var icke alldeles åt det hållet min profe- tia låg.»    »Men ditåt ligger min. Var gerna skarpsinnig, men var försigtig, och gör inga andra affärer än sådana som kunna tåla dagsljuset!»    Hon helsade allvarsamt och aflägsnade sig.    Men vid dörren upphanns hon och hejdades af Holt.    »För Guds skull, ett ögonblick ännu!»    »Och hvarom då?» frågade Majken med så sträng värdighet att Holt nästan ryggade tillbaka. Men han fattade sig dock genast och tillade:    »Mamsell Moss, jag vågar ingenting säga nu – jag är för en kort tid förpligtigad till tystnad – men försmå icke ett råd, som jag i min tur tar mig friheten att gifva! Förderfva icke huset Hjelm et Holts intressen genom att gifva dem till pris åt . . . . åt någon kär förtrogen, ty hvem 
 
 
 
 
 207 vet, ifall korthuset ramlar, huru många intressen deri kunna vara in- dragna!»    »Jag förstår så mycket jag behöfver förstå af huset Holts intresse – ty det Hjelmska tror jag att vi för tillfället utesluta. Men för min del ser jag på Svartskärs intresse, och det blir aldrig genom mig som något obehag skall komma dit . . . I alla fall, herr Holt, vill jag öppet gifva ett lugnande ord: Ingen vet eller vill veta huruvida i en viss affär, som sist- lidne natt tilldrog sig, andra namn existera än de ryktbara Esbjörns­ sönernas . . . . Och nu tror jag med full visshet att vi icke hafva något mer att säga hvarandra.»    »Förrän härnäst?» svarade Holt under en djup bugning.    Dessa ord, liksom de föregående vinkarne af samma slag, tycktes till Holts djupa harm hafva helt och hållet halkat förbi Majkens öra, ty hon smålog helt vänskapligt, då den unge köpmannen omedelbart derpå lemnade salen.    Men detta var blott höjden af sjelfbeherrskning. Ty Majken hade icke allenast undrat öfver detta språk, utan hon hade äfven börjat för- stå det och i sitt innersta hjerta darra för detsamma.    Hon tillhörde dock icke dessa qvinnor, som föra sina sinnesrörelser till torgs. Hvad hon kände, det kände hon i sin själs hemligaste göm- mor, och der stannade det tills det tvingades fram. 30. Drömmar rinna som strömmar.    Holt infann sig ej heller vid fruntimrens kaffefrukost, hvilken i salen stod dukad först vid 10-tiden, ty i dag kom man sent i ordning.    Majken hade ställt till allt så prydligt och trefligt. Och då nu Emilia och Thorborg, hvilka tillbringat natten uppe i Majkens sängkammare, kommo ned, blef det ett muntert glam vid den språksamma brasan och det sköna kaffet, och komplimanger och tacksägelser regnade öfver husets fordna värdinna, som gjort allt så innerligt »hemålt» åt den nya.    »Och nu, käraste Majken», frågade Emilia, »är det väl fullkomligt stilla?»    »Som i ett kloster, mitt barn – jag har haft stor bigt på morgonen, som slutat med allmän absolution.» 
 
 
 
 
 208    »Har den sträckt sig äfven till herr Holt?» frågade Thorborg.    »Allmän amnesti är utfärdad, och vi få nu lefva i en gyllne tid af frid.»    »Nå, hvad skola vi hitta på att tala om, tills herrarna återkomma?» sade Emilia.    »Det vill säga tills din man återkommer?» skämtade Thorborg. »Och jag låter dig veta, Emilia lilla, att du bör akta dig att någonsin hafva hemligheter, så framt du brukar tala i sömnen så mycket som i natt!»    »Hvad har jag då sagt?» frågade Emilia, nyfiken.    »Jo», återtog Thorborg, »gång på gång har du sagt: Tack, tack, äls- kade Åke, men den är så dyrbar, mycket för dyrbar!»    »Kors,» utropade häftigt den unga frun, »vet ni hvaraf det kom sig?»    »Nej – huru då?»    »Tror j på drömmar, mina vänner?»    »Jag gör det bestämdt!» utbrast Thorborg.    »Och jag förkastar dem icke helt och hållet!» menade Majken.    De tre unga qvinnorna lutade nu fram sina vackra hufvuden öfver det hvitglänsande och blomsterprydda bordet, och gruppen syntes ännu täckare genom förmiddagssolens klara belysning.    »Hur var nu din dröm?» frågade Majken.    »Jo», svarade Emilia, »jag tyckte att en dag, då jag kände mig sär­ deles uppfylld af glädje och förhoppningar för framtiden, kom min man in till mig och berättade att någon hos honom utbjudit en ring af alldeles obeskriflig skönhet; och som han trodde att den skulle passa mig, hade han köpt den och tog den upp ur fodralet för att sätta den på mitt finger. Men i stället att blifva berusad af nöje öfver att ega en så dyrbar klenod, syntes mig att jag visst blef rörd öfver min mans vän- liga artighet, men att en hemlig, ännu starkare makt rådde mig att icke vidröra ringen. Och troligen var det under ett grannlaga undvikande att ej stöta Åke som de orden undföllo mig, dem du, Thorborg, sade att jag flera gånger upprepade.»    »Nå, men tog du emot ringen?» frågade de bägge andra på en gång.    »Nej, jag mindes ingenting af hela drömmen, då jag först kom hit ned, men nu, då det ena efter det andra dyker upp ur minnet, erinrar jag mig klart att den hemliga fruktan inom mig blef så stark, att jag slutligen stötte bort Åkes hand. Men då – kors i all verlden, hvad 
 
 
 
 
 209 drömmar kunna vara löjliga – då fick jag se att det icke var Åkes hand, utan Holts . . . . hvad tycker ni . . . . Holts, hvilken jag kände igen på den stora karniolsringen, som han alltid bär. Vid denna upptäckt tyckte jag mig fattas af en så djup harm att jag med häftighet ville vända mig om. Men under rörelsen kom den omtvistade ringen att snudda invid min bara arm, och den kändes så märkvärdigt iskall, att jag tyckte kylan spridde sig igenom hela kroppen . . . . Längre var jag icke med – ty här måtte jag ha fallit i en lugnare sömn. Hvad säger ni emellertid om den drömmen.»    »För min del», sade Majken, »ingenting annat än att det var natur- ligt att du efter en sådan afton skulle få hufvudet uppfyldt af oroliga bilder – och att Holt skulle spela med, det var lika naturligt. För öfrigt, om vi skulle se något särskilt deri, så kunde det ej vara annat än en var­ ning i afseende på Holt. Du blir nog alltid på din vakt för honom! Äfven jag har i natt under min korta sömn här på soffan drömt om den mannen. Han kom till mig och gaf mig, icke en ring, utan ett litet svart jernkors, och det vägde ganska tungt, ehuru det tycktes vara helt litet.»    Emilia och Thorborg sågo först på hvarandra och sedan på Majken. Men hennes anletsdrag syntes så jemna och lugna att de omöjligt kunde förstå om hon verkligen drömt eller blott talade i bildspråk. Ingen af de bägge vännerna ville göra henne någon fråga, ty i Majkens blick låg något som förbjöd det.    Efter ett par minuters tystnad tog Thorborg till ordet.    »Det är», sade hon, »mer underligt än man kan förklara att vi alla tre under denna natt i våra drömmar haft att bestyra med Holt.»    »Huru – du också?»    »Ja, och det på ett sätt att jag ryser, blott jag tänker derpå.»    »Nå?»    »Det är knappt en dröm, utan en hemlighetsfull färd som min själ har gjort, medan min kropp varit overksam . . .»    »Skynda dig då – vi äro riktigt nyfikna!» uppmanade Emilia.    »Jo, jag tyckte att det var natt och att jag sof under en lugn och be- haglig hvila, då någon sakta rörde vid mig. Jag slog upp ögonen och såg den unga främmande qvinnan, som hvilar i vår kyrkogård, sitta bredvid mig. Detta har jag visserligen drömt förut många gånger, men aldrig har jag erfarit det intryck, som jag erfor i natt, och aldrig har jag förr sett henne se så ut. Hon var så obeskrifligt skön och hon smålog så ljuft, så fridfullt, ja så gudomligt som ingen på jorden kan le.» 
 
 
 
 
 210    »Blef du icke rädd?» frågade Emilia.    »Ack, nej, jag har så vant mig vid henne att hon aldrig kan hos mig uppväcka den känslan.»    »Nå, vidare då?»    »Hon sade till mig med en röst, vars mjuka tonfall och smekande ömhet fängslade mitt hjerta: »Stig upp och följ mig!» Jag steg upp, jag följde henne och vi foro – jag vet ej huru – genom luft och haf till en af­ lägsen sjöstrand, till en stor stad, der vi stannade framför ett litet hus, om­ hängnadt af stora mörka träd. »Gå in der», sade hon, »så får du se . . .»    Här öfvergöts Thorborgs ansigte af en mörk sky, hennes läppar stammade och hon syntes så förlägen som om hon berättat en historia ur verkligheten.    »Men är du tokig, du lilla sensitiva – det är ju blott en dröm.»    »Ja, det är sant. Men denna dröm hade en tydlighet, som nästan för- skräcker mig; och om, såsom jag vid början sade er, det vore tänkbart att själen under sömnen kunde lemna kroppen, så skulle jag bestämdt tro att detta var förhållandet med min själ i natt.»    »Kära du», uppmanade Emilia, »uppehåll dig icke vid hvad du tänkte öfver det, som passerade i din dröm, utan låt oss få veta det – kommentarierna få vi komma till sedan.»    »Du stannade», bifogade Majken, »der din följeslagerska bad dig gå in, så skulle du få se . . . . Nå, hvad skulle du få se?»    »Jo», återtog Thorborg, »det var de här orden hon sade mig . . . . »så får du se din tillkommande make.»    »Nå se, detta blir då romantiskt!» yttrade Emilia förtjust. »Du skyndade dig väl in?»    »Nej, jag skyndade mig icke: jag såg länge efter henne, som nu för- svann, i det hon med en uppmanande rörelse tecknade åt dörren. Jag kände mig så rädd, så rädd att gå in, men slutligen tog jag mod till mig, öppnade och befann mig då i ett stort mörkt rum. Men i andra ändan tyckte jag mig från en inre kammare märka ljussken, och vägledd af detta smög jag mig fram till en ny dörr, som stod på glänt, och så . . . så . . .»    ». . . . gick du äfven ditin?» påskyndade Emilia otåligt.    »Ja visst, eftersom den främmande qvinnan befallt det. Och i rum- met satt i soffan midt emot dörren en ung man. Han såg mig ej.»    »Men du såg honom – det är jag viss om . . . . Säg oss, hur såg han ut, din tillkommande.» 
 
 
 
 
 211    »Hör Emilia, om du det ringaste skämtar eller om du någonsin efter denna förtroliga morgonstund, som vi så helt och hållet ega för oss sjelfva, nämner denna dröm eller ens gör en häntydning derpå, så säger jag icke ett ord vidare! Det må vara att drömmar för andra äro som en lek, men för mig är det icke så – och i denna ligger, jag vill icke säga en betydelse, men jag kan säga en idé, som skulle göra det till något out- sägligt motbjudande att se den framstå i nakna ord, liksom afklädd sin mystiska poesi.»    »Lofva henne det – det är ju billigt!» förklarade Majken. »Ty nog kan man så der någon gång i en särdeles upprymd stund byta för­ troenden och tankar öfver hemlighetsfulla ämnen, men att sedan vid redigt nyktert lynne i hvardagsprosans atmosfer framkalla dem, det duger icke. Har jag rätt i det?»    »Så rätt», svarade Emilia, »att jag genast bifaller, dock med det un- dantaget, att jag, ifall jag i framtiden får se den personligheten, som Thorborg visar oss, skall ega rättighet att i någon annan poetisk stund hviska henne i örat: »Var det icke han?»    »Det lär aldrig komma att hända – således behöfva vi ej tala derom. Och hör nu vidare . . . . Den unge mannen, som jag såg sitta på soffan i djupt framåtlutande ställning, var så blek som hafsskum- met. Hans ljusa hår låg vårdslöst kastadt kring pannan, på hvilken bitter ångest tycktes framkalla de svettperlor, som oupphörligt trängde sig fram. Hans under hakan sammanknäppta händer uppe- höllo det sjunkande hufvudet. Hela kroppens ställning röjde en ut- mattning och en nervös svaghet, och allt hvad som af själen framlyste i de dunkla ögonen häntydde på en stum och tröstlös förtviflan. Hela denna bild fästade sig fast i mitt sinne. Jag gick fram, jag blickade på honom, men han fortfor att icke bemärka mig. Slutligen fattades jag af ett sådant medlidande, att jag icke kunde afhålla mig ifrån att vid- röra honom. Han spratt till och såg upp, men det var en helt tom blick i de mörka ögonen. ’Hvem är du? Hvad vill du?’ frågade han. ’Kommer du från henne, så säg henne att jag gjort allt för hennes sista önskan och att jag hoppas snart sjelf få komma efter’. I det- samma tycktes mig att hela villan försvann utan att han verkligen sett på mig . . . .»    Thorborg gjorde ett uppehåll, hvilket de andra voro alltför intresse­ rade att afbryta. Derefter fortfor hon:    »Nu befann jag mig hemma vid vår egen strand, der jag tyckte mig 
 
 
 
 
 212 stå och se utåt hafvet. Då nalkades mig steg, och när jag blickade upp, stod Holt framför mig. Det låg någonting i hans väsen som föreföll mig annorlunda än vanligt, och hans röst hade en skärande och liksom hånande ton, då han sade till mig dessa besynnerliga ord, som jag ­ aldrig skall glömma: ’Det var jag’, sade han, ’som störde er! Jag ville blott varna er för den der dåren, som suttit tre månader på Bistrups gård. Han har drömt hela historien, hvilken gjort honom vansinnig’ . . . Här vaknade jag.»    »Detta skulle just varit en saga vid aftonbrasan!» yttrade Emilia. »Hemsk var den verkligen, och bra märkvärdigt att Holt äfven der hade sin rol.»    »Märkvärdigare är», inföll Majken, »att ett sådant ställe som Bist- rups gård verkligen existerar: det är ett dårhus på Seland, som jag med egna ögon sett under en af mina resor i sällskap med pappa, och troli- gen har jag nämt det för dig, Thorborg!»    »Det kan jag ej minnas. Huru som helst, kände jag nu ingenting derom . . . . Men låtom oss afbryta dessa förtroenden och minnas . . . .»    ». . . . att drömmar rinna som strömmar!» inföll Majken leende.    »Låt så vara!» medgaf Thorborg. »Din slutmening var i alla fall bättre passande för dagens sysselsättningar än min.»    »Dagens sysselsättningar!» tog den unga värdinnan till ordet. »Du måtte väl aldrig tänka på andra sysselsättningar än våra små förströel- ser tills middagen och herrarne komma?»    »Hvad herrarne beträffar», svarade Thorborg, »så torde de kanske låta vänta på sig, men middagstiden lärer väl allaredan vara kommen – se på solen! Tiden har icke stått stilla medan vi pratat. Jag måste genast hem och se efter hur pappa och Vivika ha det. Det är dessutom nu under husförhörstiden, så att pappa skall resa bort . . . . kortligen: min närvaro hemma är nödvändig.»    »Och sedan», inföll Majken, »är väl din närvaro borta också nöd- vändig: du skall väl som vanligt resa omkring stränder, öar och holmar och upphjelpa de stackars enfaldiga varelsernas minne till husför- ­hören. Du blir alltid »Guds engel», du, när jag aldrig hunnit längre än till den »hedersamma» mamsell Majken . . . . Men apropå småresor, så far jag väl i öfvermorgon bort till Ufklippan, ty icke kan jag lemna Svartskär utan att ha gjort gubbarne visit. Det är med riktig förtjus- ning jag erfar att gamle Gädda och lotsgubben slagit sig tillsammans för vinterkonvoj.» 
 
 
 
 
 213    I detta ögonblick, då Emilia blef nedkallad till dörren, tog Majken Thorborgs arm och gick med henne ett slag framåt kakelugnen.    »Hör du, Thorborg», sade hon sakta, »vet du jag tror nästan att det blir på Ufklippan som jag får möta Gudmar, då han kommer hem.»    »Huru så – du kan ju göra det öppet hemma hos oss?»    Majken skakade på hufvudet.    »Jag har kunnat det, men det är icke derföre sagdt att ej något kan inträffa, som binder friheten i fråga om kapellgården.»    »Hvad säger du?» Thorborg tryckte hårdt Majkens hand. »Misstän- ker du något? Fruktar du något?»    »Jag fruktar aldrig någonting – det vet du väl – men ifall jag miss­ tänker, sätter jag mig i skydd, såvidt jag kan. Fråga mig ingenting ­vidare, ty jag känner ej sjelf ännu något egentligt. Jag vill blott vara försigtig och med Gudmar öfverlägga huruvida de planer, som vi upp- gjort, kunna vara lämpliga just nu.»    »Ack, älskade Majken, måtte Gud endast bevara dig åt Gudmar och ni blifva lyckliga, så afstår jag gerna för min del från allt hopp om kär- lek och lycka. Till och med för pappa är du långt nödvändigare än jag.»    »Tala icke så, min Thorborg! I mitt hjerta fins en aning, som jag ej har drömt, men som jag känner skall gå i fullbordan, och den aningen säger mig att din lycka skall blomstra länge efter det min och Gudmars . . . .»    »Hör, mina vänner, hör hvilken nyhet!» afbröt Emilia. »Du spådde att en gyllne tid med frid skulle ingå, Majken, och nu har en af bod­ betjenterna, som varit med kikaren uppe på klipporna, sett Åkes båt komma och i den flera främmande personer, en ung herre och ett par karlar med riktigt mordiskt utseende . . . . Hvad i Guds namn tror ni det kan betyda?»    »För min del», sade Thorborg, »skyndar jag från alltsammans!»    »Kom», yttrade Majken, »låt oss gå upp på mitt rum och se genom tuben.» 
 
 
 
 
 214 
 
 
 
 
 215 Tr e d j e B o k e n. Den finske kaptenen. 31. Före och efter ankomsten.    För ungefär en timma sedan hemkommen från Mörkön, der han icke erhållit mer hugnande underrättelser än han förut fått, stod Holt resklädd för sin obehagliga färd angående den så totalt misslyckade ­lurendrejeriaffären och tillade just ett postskriptum i ett bref till sin kompanjon, hvilket han ärnade qvarlemna, då ljudet af dennes och Moss’ röster, blandade med flera främmande röster af egen brytning, kommo honom att slå igen sin skrifpulpet och skynda till fönstret.    Redan förut hade Majken, som sett genom tuben, förklarat för Emi- lia att hon kunde bereda sig på middagsfrämmande.    »Se sjelf!» sade hon och lemnade den unga otåliga frun plats i hen- nes tur.    »Ack ja, jag ser Åke och hur han med handen visar hitåt för en herre, som åtminstone på afstånd ser ståtlig ut . . . Men hvad i herrans namn är det för fasliga fysionomier som sticka fram i fören – aldrig skulle väl våra stränder nu i sin tur få besök af några pirater! Men misstänkta se de ut, och sannerligen kunde det nog anstå den der gul- bruna herrn med sina svarta hopväxta polisonger att vara höfding för frimän.»    »Du får nöja dig med mindre!» svarade Majken. »Men, sanningen att säga, sjömännen af den nation, till hvilken de höra, äro just icke lika våra godmodiga svenska sjömän, som först måste uppretas innan de kunna se ut som vildar.»    »Och hvarifrån äro då dessa? De här korta, tjocka passagerarna se riktigt mordiska ut med sina röda ansigten, sina långa röda tröjor och sina dolkar i bältet – ty det är väl dolkar som de ha i de der slidorna – 
 
 
 
 
 216 och sedan de små platta mössorna, som alls icke skymma bort de brin- nande ögonen.»    »Det är finnar», förklarade Majken, »och de der dolkarne, såsom du kallar dem och som de bära i svältremmen, äro knifvar, hvilka de nog förstå att begagna. De finska matroserna i allmänhet äro icke goda att ha att göra med, och troligtvis ha vi här kaptenen och en del af besätt- ningen på det uppbringade fartyget, som fiskrarne uppgjorde med din man om, då de i förrgår voro hitåt.»    »Men, store Gud», utbrast Emilia i förtviflans ton, »på det sättet blir ju den ena villan värre än den andra . . . Kära Majken, är ett handelshus på stranden alltid så här blottstäldt för äfventyr af alla slag?»    »Jojo men, dylika äfventyr tillhöra nog hvarje plats, som ligger åt öppna hafsbugter. De stränder åter, som befinnas längre uppåt landet, hafva det mera fridsamt.»    »Ack, om Åke då i stället valt en sådan!»    »Men då hade han ej haft förmånen af en så präktig hamn, der kom- munikationerna gå så lifligt. Dessutom kan du trösta dig med att hös- ten är den svåraste tiden – men, gunås våra höstar räcka bra nog länge . . . . Och nu torde det vara bäst för dig att du bereder dig på att få kap- tenen till vinterliggare.»    »Hur kan du vara så obeskedlig att säga så! Då nu både kapten och besättning återkommit, ta de väl sitt fartyg och resa sin väg, och der- med är Åke från affären.»    »Du kära, lilla varelse, så okunnig du är!»    »Hvad är det då som jag skulle veta – kan det bli på annat sätt?»    »Jag föreställer mig att allt kommer att gå sin vanliga gång.»    »Nå hurudan är den gången?» frågade Emilia.    »Vid vanliga hafverier eller vid det långt sällsyntare fallet af ett sådant här upphittadt fartyg, som både för sig sjelft och last är oskadadt, måste alltid en ofantlig tid åtgå för utredandet af alla de förhållanden och ­intrasslingar, som deruti äro inblandade. I första hand skrifves till den re­ gering, under hvars flagg fartyget går – denna gången är det den ryska – och innan den nu ifrågavarande kaptenens sjöförklaring blifvit uppsatt och svar anländt från Petersburg, komma inga andra åtgärder att vidtagas än att lasten blir urlastad och magasinerad. Kanhända blir den sedan bort- såld här, och troligast kommer fartyget att öfvervintra der det nu ligger.»    »Och under hela denna tid», frågade Emilia, nästan tröstlös, »skola de svärma omkring våra stränder?» 
 
 
 
 
 217    »Åh nej, de få nu arbete, först vid lossningen och sedan med farty- gets reparation – ty visst är det mycket som behöfver omlagas efter den färd, som det gjort på egen hand.»    »Det der på egen hand väcker särdeles min nyfikenhet. Säg mig du, som känner så väl till allting, hvarföre kaptenen med sitt folk har lem- nat fartyget, då ingen fara tycks ha tvingat dem dertill?»    »Om icke kaptenen hade det utseendet, som han har, så skulle man kunna antaga flera skäl dertill. Men nu antager jag blott ett, det nem­ ligen att han blifvit tvingad af öfvermakten. Säkerligen har faran synts oundviklig och öfverhängande, och de halsstarriga finnarne ha kanske gjort öppet myteri; men sedan de väl kommit ifrån fartyget, ha de tro- ligen ångrat sig och sökt få reda på dess öde. Sådant måste hela förlop- pet ungefärligen vara . . . . Men, ser du, Emilia lilla, nu nalkas de snart bryggan.»    »Ja», sade Emilia, »jag hinner jemnt och nätt förbättra mina lockar och min middag med en rätt till. Jag springer förut jag!»    Och hon flög ut.    Tjusande och vacker som den klaraste solstråle stod Emilia på bryg- gan, då Åke hoppade i land och räckte henne handen med en blick, som gjorde henne ännu vackrare.    »Se här, kapten Oddjers, får jag det nöjet att presentera min hustru, som skall förena sig med mig i önskan att få behålla herr kapten till en början under några hvilodagar i vår lilla krets!»    Det är ett bra ledsamt åliggande, som de stackars fruarna fått på sin lott, att alltid visa sig förtjusta vid männens bjudningar, att niga och komplimentera och se artiga och glada ut, under det de, önskande gäs- ten så långt bort som möjligt, i hufvudet uppgöra ett slags flygande program öfver middagsmåltiden, m. m.    »Supponerar, fru Hjelm, att min dotter är hemma . . . Ah, se der kommer hon på samma gång som Holt . . . . he, hvad har det för bety- delse . . . . Skulle någon liten rolighet ha blifvit uppgjord under min frånvaro?»    Emilia hörde ej slutorden af det för Majken så vidriga skämtet, ty hon skulle just nu besvara kapten Oddjers artiga försäkran om hans tröstlöshet att falla besvärlig, och detta besvarande skedde i så lagom 
 
 
 
 
 218 och passande ordalag, att hon från sin man erhöll en ny bifallsblick. Det tycktes smickra Åke att se det angenäma intryck, som Emilia syn- bart gjorde på den främmande gästen.    Och derom kunde Åke dömma, som under hela tiden förut sett den finske kaptenen ordkarg och mörk till sinnes.    Och kapten Oddjers – vi skola göra hans bekantskap, medan säll- skapet går uppåt byggningen – hade icke särdeles anledning att vara i ens drägligt humör.    Han var en man alltför stolt att kunna lida en skymf utan att känna liksom döden i hjertat, och likväl hade han – han, som förde en strängt rättvis jernspira, en jernspira förd icke af hårdhet, utan af nödvändig- het – nödgats se sitt välde, som aldrig förut blifvit bestridt, nu under sina finska landsmäns uppror sjunka och falla.    Huru rätt hade ej Majken bedömt förhållandet!    På de sista timmarne, sedan fartyget under flera dagar varit i drift för både vind och strömsättning, hade det mot skymningen nalkats ­inloppet till en af de farligaste passagerna; och det var då som besätt- ningen, hvilken genom den fege konstapelns försorg erhållit tiodub- belt sin ranson i dryckesväg och dessutom genom en af timmermän- nens vidskepliga förespeglingar kommit i en ännu mer öfverspänd ­bäfvan för fartygets på förhand bestämda undergång bland de alltid fruktade Skageraks-klipporna, en syn den han med egna ögon sett nat- ten förut – det var då, säga vi, som besättningen trädde fram till kapte- nen och med uppspelta lifsandar och myndig ton förklarade att de icke tänkte blifva qvar för att låta dränka sig inom det der helfveteshålet, som nu öppnade sina armar efter både fartyg och lif.    Den närmare beskrifningen öfver kapten Oddjers oerhörda an- strängningar att återföra folket under den nödvändiga subordinatio- nen går utom gränserna för närvarande historia. Vare nog sagdt, att ingen befälhafvare kunnat hvarken drifva sitt nit längre eller lägga tyngre band på den inom honom kokande vreden: blodet, det heta finska blodet, sjöd lika våldsamt i hans ådror som vattenmassan sjöd inom bränningarne.    Sista kampen angick hans egen person, och denna kamp var öfver- mensklig. Grann måtte den ha varit att skåda, denna syn: en enda man, som med högrest hufvud och stadig blick sätter sig till motvärn mot trettio kraftfulla armar från gamla Suomi strand, hvilka äro utsträckta, utan att dock våga vidröra den befälhafvare, som de under sjelfva ruset 
 
 
 
 
 219 känna sig fästade vid genom den allsmäktiga vanans ännu icke brutna band.    Och under denna scen drifver, ostyrdt af menskliga händer, fartyget hän genom de skyhöga böljorna, och allt närmare och närmare nalkas det det fruktansvärda inloppet.    Då sprungo de första knifvarne ur slidan.    »Icke utan kapten, icke utan kapten!» var det rop som brusade rundt omkring, den olycksbådande lösen, som flög från mun till mun. »Han skall stå till svars för allt, han måste vara med i båten – icke utan kapten!»    Och nu voro subordinationens sista skrankor nedrifna. Hela flocken rusade fram, men hejdades af en utsträckt hand.    »Tillbaka, uslingar! Efter j viljen vanhedra er sjelfva, er flagg och er befälhafvare, så – se här mitt svar!»    I samma ögonblick kastade sig kaptenen från fören öfver bord.    Om det var hans afsigt att gå till botten, genom simning söka rädd- ning eller att möjligtvis fasthaka sig vid det stampande fartygets water­ stag och sålunda dölja sig tills den laglösa besättningen hunnit undan, då han åter kunnat bestiga sitt öfvergifna fartyg – detta är ovisst. Men i hvilket fall som helst blef hans beslut om intet, ty fyra starka armar omfattade honom kort derefter liksom stålfjedrar och drogo honom upp i båten.    Mörkret gömde emellertid undan hemligheten om det öfvergifna fartygets ensliga färd och dess räddning, först af den högste styres- mannen och sedan af de stackars fiskrarne, hvilka lyckades bemäktiga sig detsamma.    Följande morgonen, efter en natt full af oerhörda ansträngningar, en långsam kamp mot storm och sjö, hade kaptenen återtagit sitt välde öfver den nu fullkomligt nyktra besättningen och med den anländt till Lysekil, ett par timmar efter det lotsarne och fiskrarne dit infört farty- get, men sedan de senare afrest till Svartskär att der sälja sin först­ födslorätt.    Man skulle måhända tro att kapten Oddjers oväntade och oerhörda lycka att återfå fartyget nära nog oskadadt, skulle lagt en lindrande balsam öfver de sår, som hans manliga högmod och stolta rättskänsla lidit, men långt derifrån. Han hade, om han det vågat, velat afstraffa hela besättningen med så många par prygel som hvarje individ kunnat bära utan lifsfara, men han nöjde sig med att i sin sjöförklaring rekom- 
 
 
 
 
 220 mendera dem, och med den rekommendationen visste han att de ­ingenting förlorade på att vänta.    Om för öfrigt fartyget skulle komma att gå till Göteborg eller qvar- ligga vid Lysekil var ännu obestämdt. Kaptenen hade nu att afgöra med huset Hjelm & Holt jemte de andra delegarne – de som köpt ­lotsarnes anpart – åtskilliga affärer för bevakandet af ömse­sidiga in- tressen, tills alltsammans blifvit lemnadt i konsulns händer.    »Se här, herr kapten, ett varmt rum, en soffa och en pipa – tag nu en timmas hvila före middagen!»    Så talade Hjelm, i det han förde den främmande till en gästkammare midt emot Holts rum.    »Jag tackar! Denna hvila skall säkert icke låta vänta på sig, ty i natt, som var, sof jag ej mer än under de tre föregående nätterna. Men i denna trefliga omgifning och sedan jag på ett så fördelaktigt sätt lärt känna en af de personer, jag får att göra med, hoppas jag att en timmas riktig ro skall infinna sig.»    Hjelm tog afsked och skyndade ned för att få notis om alla de ting, som passerat under hans frånvaro, samt om skälet till Holts resa, det han dock anade.    Under tiden tände kapten Oddjers sin pipa och lade sig på soffan. Rökmolnen stego i lätta hvirflar omkring honom, medan han i tan- karne genomgick den rysliga scenen, då hans besättning kom emot honom med uppsåt att afsätta honom och sjelfva taga befälet. Han såg åter fartyget ila mot skär-kransen, han såg sig sjelf störta i hafvet – sedan ville han ingenting vidare se, och likväl framtittade alla dessa vilda ansigten omkring honom. Men besynnerligast var, att midt ibland dessa såg han den ljusa bilden af ett engla-anlete, så öfverstrålande skönt att han tyckte sig aldrig, icke ens i sina vackraste fantasier, hafva skådat någon uppenbarelse som gjort ett så starkt intryck på honom. Han ville hålla ögonen öppna för att ännu se denna syn, men allt dju- pare och djupare sjönko de tyngda ögonlocken, och det enda han nu såg var de förirrade bilderna från den natt han tillbragte på båten . . . . . . .......................................................................... 
 
 
 
 
 221    »Men kan det vara möjligt, kan det verkligen vara möjligt», frågade Hjelm med en ton, som tydde på fullkomlig förtjusning, »att min Emilia utvecklat en så storartad kraft? I sanning, min vän, huru ­skräckfullt allt detta var, medan det påstod, så skulle jag ändå icke vilja att det vore opasseradt, ty det har öfvertygat mig att du, min lilla ­hustru, i sjelfva verket är en helt olika person mot den lilla hustru, som jag ibland haft mina små tvister med.»    »Ja», försäkrade Majken, till hvilken då och då ett vädjande ögonkast blifvit öfversändt, »ja, herr Hjelm har skäl att vara stolt öfver Emilias sinnesnärvaro. Både jag och Thorborg voro fullkomligt öfvertygade att vi skulle finna henne afsvimmad i någon vrå, och i stället funno vi henne i sin mans namn försvara hans kompanjon, hvilken ­enligt all be­ räkning vid ett sådant tillfälle bort ha varit hennes för­svarare.»    »Jag inser nog», inföll Hjelm leende, »att mamsell Majken icke kan sympatisera med Holt. Men tro mig, ehuru jag ännu icke talt med honom i denna sak, att det var af klokhet, ej af feghet, som han höll sig undan . . . Och låt mig nu få omfamna dig, min ståtliga Emilia, för det du så väl skött husets heder och affärer under min frånvaro.»    »Men, Åke», svarade Emilia med en blygsamhet och en återhållsam- het, som lika mycket hedrade hennes hjerta som hennes finkänslighet, »du gör mig ju ordentligt brydd! Du må ej inbilla dig att jag icke hade mycken rädsla att öfvervinna, men när den var öfvervunnen, så var det naturligt att jag skulle begripa hvad som ålåg din hustru, då hon ensam representerade ansvarigheten . . . Och nu skall du säga oss helt upprik- tigt: Skulle du ha handlat som Holt?»    »Jag hade aldrig kunnat försätta mig i de omständigheter, hvaruti han befann sig, och följaktligen icke blifvit i behof att visa det slags mod han visade.»    »Ser du det!»    »Pardon för Holt, mina damer – ingen orättvisa! Men besynnerligt nog är det, då det gäller Holt, ären j bägge lika benägna att se idel skuggor . . . Och nu är det mamsell Majken jag hembär min djupa och hjertliga erkänsla för den kraftiga handräckning, som Holt fick emot- taga. Det hade minsann icke varit småsaker för vårt nyskapade hus att stöta sig med sådana bjässar, och jag beundrar mamsell Majkens säkra blick i alla förhållanden, der skarpsinnigheten är det nödvändigaste.»    »Supponerar just», yttrade Moss, som i detsamma inträdde, »att icke många qvinnor i mod och skarpsinnighet mäta sig med mitt Maj- 
 
 
 
 
 222 blomster, och min själ var ej Holt att gratulera, som fick ett sådant hjelpetag . . . Men ett ord, herr Hjelm! Holts åkdon står för dörren, och han har något enskilt att säga.»    Åke blef mörkröd.    »Det hade varit så godt», sade han, »att Holt redan begifvit sig åstad. För min del har jag icke annat att tala med honom om än den här sista affären, och det lärer icke vara den, som mest sysselsätter honom.»    »Nånå, herr Hjelm, supponerar att man får vara billig!» yttrade Moss med ett slags missnöje å Holts vägnar. (Voro ej han och Holt redan att betrakta som ett!)    »Billig?» upprepade Hjelm under en rynkning på ögonbrynen. »Jag förmodar, herr Moss, att jag ej kan anses vara annorlunda. Men hvad som verkligen kunde ha ansetts billigt, det hade varit att Holt icke in- låtit sig i spekulationer, som måste hållas hemliga för hans kompanjon – sådant kan icke annat än väcka min ovilja.»    »Utan att taga Holts försvar, herr Hjelm, tror jag mig dock kunna göra den anmärkningen att oviljan visst icke kom från det bristande förtroendet, ty om han än, hur långt tillbaka som helst, hade meddelat saken, så . . .»    »Mycket sant, herr Moss . . . . så hade den icke vunnit mitt bifall. Men jag kan icke inse att Holts fel blir mindre derigenom att han ansåg enklaste vägen vara att bedraga mig. Nu går jag i alla fall att afhöra hans förklaring.» . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . ..........................................................................    Det gjorda frieriet hade så uppstegrat Holts mod och säkerhet, att det ej var fråga om den minsta förlägenhet, då han träffade Hjelm.    »Hvad jag har att säga dig», hette det, »är sagdt i få ord.»    »Nåväl?» frågade Hjelm.    »Öfvertygad att du i likhet med andra köpmän, skulle begripa dina egna fördelar . . .»    »Du skulle ju tala i få ord – uteslut derföre inledningen!»    »Hör då . . . . Styckegodset, som jag hade i kommission, har genom någon slags trolldom kommit i jaktlöjtnantens händer, men Mörkö- karlarne stå ensamt risken; och då vårt hus icke lider någon risk, då icke ens mitt namn blef nämdt, hoppas jag att du vid min återkomst har förgätit hela denna gemena affär!» 
 
 
 
 
 223    »Men är det säkert», svarade Hjelm, »att dina agenter icke ändra be­ slut?»    »Fullkomligt . . . . Och nu farväl – jag har ingen tid att förlora.»    »Hur upptagen din tid än må vara, så får du visa mig den artigheten att stanna tills du svarat på ännu en fråga . . . Vill du vid din heder lofva mig och ge mig handslag på att du för framtiden icke inblandar dylika främmande intressen i våra och att icke heller smugla för egen räkning – ty om det i bästa fall lyckas en, två eller tre gånger, så misslyckas det den fjerde, och slutet blir alltid vid öfverkalkylen att vinsten ej be- täcker förlusterna . . . . . Vill du nu ge mig ditt ord?»    »Ja, på tro och ära – men ingen regel utan undantag! Jag kan icke svära på hvad jag ej kan drömma om.»    »Så gör jag det i stället», svarade Hjelm med eftertryck: »Jag svär att här icke vidare får smuglas!» 32. Far och dotter.    Under loppet af denna dag var värdfolket på Svartskär upptaget, liksom deras gäster, af den främmande kaptenen. Denne bar i hela sitt väsende den mörka, men intressanta prägeln af en man, hvars starka ­lidelser, ehuru bekämpade, brinna i de halfbeslöjade ögonen och teckna sitt dystra schifferspråk i pannans hårda linier och i läppens spotska krökning. En befallande kraft, hvilken, såsom vi sett, ej gaf vika ens i det yttersta, fanns i hela hans sätt, och han syntes endast af artighet och med en viss möda modellera sig sjelf efter omständig­ heterna.    Pröfvande hvilade hans blick ömsom på Majken, hvars lugna håll- ning, mognade allvarliga och ändå så intagande väsende syntes väcka hans sympati, och ömsom på Emilia, hvars glänsande behag aldrig visat sig fördelaktigare. Emilia hade i dag sjelf vunnit så stor seger öfver sin man, att hon icke skulle hafva något emot att genom sin älsk- värdhet vinna ännu flera segrar. Det säkra är att kapten Oddjers, som egde öga för qvinnlig skönhet, åtminstone genom en outtalad hyllning ökade hennes triumf. 
 
 
 
 
 224    Efter middagen hade samtalet i början flutit tvunget nog, tills kapte- nen – för att med ens få slut på det så grymt obehagliga ämnet, som rörde honom sjelf – gjort en kort, men väl färglagd skildring öfver allt hvad som händt på hans fartyg. Med mästerlig lätthet vidrörde han sin nödtvungna förflyttning ur vattnet i båten, men desto bestämdare drog han upp konturerna af den stund, då han återtog sitt kommando och vände båten mot Lysekil. Det var icke en smekt egenkärleks bjerta framställning som framstack i det sätt, hvarpå han derefter skildrade kampen mot både naturelementernas och de menskliga elementernas fiendtligheter – ty ännu röjdes en uppstudsig anda hos en del af besätt- ningen – utan det var det öfverlägsna medvetandet om själskraft, och detta utpräglade sig så starkt, att det ej föll någon af åhörarne in att tro det en sjelfkär man talade.    Det sista meddelandet, han gjorde, var en ursäkt för det han medta- git sin konstapel och sin ene timmerman. Men dessa båda vågade han ej på längre tid släppa ur sigte. Det var dessa som tändt upprorsgnis- tan, den ene genom utdelandet af bränvin och den andre genom sin ­fanatiska vidskepelse. »Om jag lemnat dem qvar» – afslöt han sin be- rättelse – »hade det kunnat hända att de under min frånvaro gjort hemgång i proviantrummet, skaffat dryckesvaror och ställt till spekta- kel i köpingen.»    »Jag försäkrar, herr kapten», yttrade lifligt Emilia, hvilken var den första som tog till ordet, »jag försäkrar, att med hur djupt intresse jag än afhört denna lefvande teckning af en sjöfarandes vexelrika lif, bör- jar jag dock att tala om min otacksamhet i stället för min ­tacksamhet.»    »Huru så, min fru – skulle jag få utbe mig en förklaring?»    »Ganska gerna . . . . Jag nödgades i går afton under min mans från- varo till den grad uppjaga mitt mod för att hålla mig uppe mot våra egna kustboers bullersamma lynne, att jag riktigt fasar för den gåfva, som herr kapten i sina bägge män nu medfört. Blotta deras åsyn, der de stå som ett par jernstoder nere vid bryggan med knifvarne i bältet och sina skarpa ögon liksom fastväxta på de föremål, som de träffa, inger mig en sådan respekt, att jag mycket hellre skulle tillåta dem att göra allting på afstånd än ingenting hos oss.»    »Nu Emilia lilla», inföll Åke, »kommer du kapten Oddjer att tro det du är en mycket sjelfvisk varelse. Tänk om någon yttrat detsamma i går afton angående de vilda bönderna, att de gerna finge husera på Svartskär hur de behagade, blott man sluppe dem annorstädes!» 
 
 
 
 
 225    »Det är sant», svarade den unga frun småleende, »och derföre vill jag icke heller vidare önska finska enigheten öfver Lysekil, men jag önskar den . . . .»    Hon hejdade sig rodnande.    ». . . minst sagdt bland isbergen?» inföll kapten Oddjers.    »Jag tror», sade Majken, som eljest under denna dag varit ovanligt tyst, »att Emilia icke ens hört att fartyget sjelft bär namnet Finska Enigheten. Men i alla fall måste man medgifva att efter den energiska teckning, som herr kaptenen gjort öfver sin besättning, det är förlåtligt att de särskilta karaktererna väcka bäfvan, då man tänker sig dem utom befälhafvarens närvaro.»    Kapten Oddjers bugade sig förbindligt, och Moss inföll på sitt obe- svärade sätt:    »Herr kapten torde snart, supponerar jag, lära känna skilnaden mel- lan min dotters tal och verkliga tänkesätt. Jag tror icke att hon ens skulle bli rädd för besöket af en svärm marockanska sjöröfvare, se’n då för ett par finnmatroser. Och om herr kapten vill göra oss den äran någon dag i sällskap med herrskapet Hjelm att besöka oss på Gläborg, så bli vi i tillfälle att visa hvad en svensk skärgårdsflicka kan ha för ena manhaftiga sysselsättningar . . . . Men det är sant, mitt Majblomster, det kan du också visa här, om du bjuder oss på en liten muntration uppe i dina rum. Herr kapten skall förstå att dotter min bor på två särskilta ställen.»    Oändligt generad af alla dessa meddelanden, funderade Majken som bäst på huru hon skulle afbryta fadrens ordström, då samma ström ty­ värr flöt in i en annan kanal, på hvilken han aldrig gaf sig ut, undan­ tagandes vid de tillfällen, då han låtit vinet flöda starkt vid middags- bordet, hvad som i dag varit händelsen, troligen derföre att han kände sinnet besväradt af tanken på huru han af Holts frieri skulle kunna göra något mer än ett blott frieri. Det var nemligen på skrytet öfver sina rikedomar som han nu gaf sig in – finnen måtte väl få veta hvad den svenske köpmannen vore för en matador.    »Just så som jag säger, mitt Majblomster – du skall göra oss en liten festlighet uppe hos dig, så får herr kapten, som är kännare, se fem ­särskilta modeller af mina fartyg. Supponerar det kan intressera en man af herrns fack att lära känna våra skärgårdsresurser i skeppsbyg- geriet. Men du skall påminna mig, mitt barn, att du också får modeller af galeasen och den sista skonarn!» 
 
 
 
 
 226    »Det der», yttrade kapten Oddjers, »tycks slutligen stiga till en liten flotta, som, ifall Sverge får krig, torde bli en välkommen tillökning i skärgårdsflottan.»    »Hva ba – supponerar, herr kapten, supponerar att vi sitta med föt- terna på svensk jord! Först och främst ha vi gudskelof inga tecken till krig, men skulle så vara, är jag rädd att jag gjorde på samma sätt som den holländske köpmannen, hvilken en gång i verlden också bodde här vid Bottnafjorden – Slaman var hans namn, och en svåra rik man var han: det kan man veta, eftersom han sänkte fem stora skepp, när kronan i något trångmål ville låna dem. Supponerar han tänkte – och en sådan tanke kan man begripa – att skatterna placeras lika säkert i djupet som på höjderna; jo jo, han visste nog han att lån icke alltid är detsamma som återbetalning.»    Under Moss’ språksamhet hade Hjelm tagit tiden i akt att gå upp till kontorsgöromålen.    »Det är märkvärdigt», inföll Majken, »hvad pappas egna ord, som nyss fälldes i afseende på mig, passa väl in på pappa sjelf!»    »Det tror också jag, herr Moss!» skyndade Emilia att tillägga för att hjelpa sin vän. »Herr Moss’ ord nu och handlingssätt, ifall någon upp- offring för det allmänna påfordrades, skulle säkert visa stor olikhet.»    »Nej, mitt herrskap, jag vill icke gälla för bättre än jag är. Suppone- rar det ligger i min natur att icke ha någon sympati för tidnings­- skräfvel om medborgerliga uppoffringar och medborgerliga dygder. Min sats har alltid varit att man är sig sjelf närmast . . . . Nå, jag märker att jag gör mitt Majblomster ledsen. Hon vill, gudbevars, att jag alltid skall följa hennes ideer, och i det fallet skulle jag till slut icke få stort besvär med mina affärer . . . . Men ser jag miste – är icke herr kapten något rödare i ansigtet än nödvändigt är för en frisk menniska . . . . Supponerar att någon feber fins i blodet efter kallbadet.»    Feber fanns verkligen i kapten Oddjers blod, en feber, som hämmad af hans starka vilja, redan länge hållits inom skrankorna, men som nu tycktes få alltför stor makt med honom.    »Herr Moss», sade han uppstigande, »ser verkligen rätt, och om det tillåtes mig, återvänder jag nu till mitt rum.»    Emilia ville genast efterskicka Åke, men Moss åtog sig att följa ­gästen till hans kammare, medan Emilia lofvade att uppsända fläderté . . . . . . . . .......................................................................... 
 
 
 
 
 227    »Nå, hvad säger du nu, Majken, om vår nya gäst?» frågade den unga frun, sedan hon lemnat Uljana de husmoderliga orderna för kaptenens räkning.    »Åh, han är en man som nog låter se sig. Mitt hufvud är dock så upptaget af andra saker . . . . Hvad tycker du sjelf om honom?»    »Jo, du, jag blir icke så njugg i mina yttranden! Jag känner mig all- deles ofantligt intagen af honom. Det ligger en dold eld i allt hvad han talar – är han icke också bra vacker? Hvilket fint och behagligt och ändå kraftfullt väsende! Du har verkligen rätt uti att det är en man, som låter se sig.»    »Nå, det är visst», svarade Majken, »att du icke är så ordnjugg i be- dömmandet af främlingen som jag!»    »Hvarför skulle jag också det? Jag säger gerna öppet hvad jag tän- ker.»    »Jag», återtog Majken, »kände mig deremot så obehagligt stämd, derföre att pappa talade så der käckt och krasst – han tycks ibland sätta en ära i att göra sina ord sämre än tankarne.»    »Ack, bry dig icke om hur det der tog sig ut! Uppriktigt sagdt, tror jag att kaptenen icke hörde stort på honom: dels mådde han icke bra, såsom du hörde, och dels betraktade han oupphörligt oss fruntimmer – det märkte jag, fastän vi hade våra ögon på arbetet.»    Majken svarade ingenting. Hon började oroligt gå af och an. Hon tänkte på hvad hon under dagens lopp tusen gånger haft i tankarne, nemligen Holts betydelsefulla språk om aftonen och ännu betydelse- fullare på morgonen. Dernäst ihoplade hon det slags uppslupna prat- samhet, som hon anmärkt hos sin far efter slutet af måltiden, med den tystnad, som han iakttagit vid början af densamma, och tyckte sig deraf göra den slutsatsen att verksamma och besvärande tankar först upptagit honom, hvilka tankar han sedan sökt göra sig af med. Ändt­ ligen omfattade hennes oroliga själ öfverenskommelsen med Gudmar angående brefvet, som skulle skrifvas till fadern. Tjenade det nu till något?    Bland alla dessa tankar gaf ingen någon ljuspunkt att dröja vid, utom en, ett slutligt möte med hennes trolofvade – hon måste träffa honom innan hon reste.    »Ack, hvad det är ledsamt att du ej kan prata i afton, Majken!» för- klarade Emilia »Sjelf är jag i så lätt lynne att det riktigt är påkostande att tiga . . . . Men se, här ha vi herr Moss redan tillbaka!» 
 
 
 
 
 228    »Hvad är det om, pappa?» frågade Majken, som genast såg att något tilldragit sig.    »Ja, den frågan skulle jag vilja göra dig. Om du går upp på dina rum, så kommer jag straxt efter!»    Det strök liksom ett moln öfver Majkens inre syn.    Hon gick skyndsamt upp till sig; och sedan hon tändt lampan, satte hon sig stilla att vänta.    Hon behöfde ej vänta länge, ty några minuter sednare inträdde fa- dern.    »Det var längesedan», sade han med en ton, snarare tydande på en smärtsam förlägenhet än någon vrede, »det var längesedan, mitt barn, som jag var här uppe, och en stund i eftermiddag trodde jag att vi alla tillsammans här skulle ha fått en trefligare afton än vi nu kanhända få.»    »Då jag dernere frågade hvad som händt, häntydde pappa på att jag borde veta anledningen till pappas förändrade lynne – men huru kan det vara möjligt?»    »På den grund, supponerar jag, att Gudmar Guldbrandsson, efter hvad som sednast passerat oss emellan, icke skulle haft den djerfheten att skrifva till mig, om han ej derom varit i samråd med dig.»    »Har pappa redan läst hans bref?»    »Nej, icke brutit det en gång. Men kallar du det för svar att göra mig frågor?»    »Jag vill nu svara på hvad pappa frågar mig, och jag skall till och med tala ofrågad.»    »Så mycket bättre! Det är både det reelaste och skyndsammast sät- tet att komma till slut.»    »Ursäktar pappa att jag först skulle vilja veta hvem som lemnade brefvet? Gudmar är ju åt Göteborg.»    »En skutskeppare förde det med sig. Han hade väl skrifvit det på vägen, och då han så fick bud, afsände han det.»    »Ja, jag förstår», sade Majken, »han trodde sig med denna skynd- samhet bereda mig en glädje. Men i dag är icke i går, och hvad jag då hoppades kunna blifva oss till gagn, blir väl nu – det inser jag – något alldeles motsatt.»    »Det vill säga», återtog Moss, och i rösten sväfvade nu en vred darr- ning, »att ni ännu uppgöra planer?» 
 
 
 
 
 229    »Det skola vi alltid, pappa! Man älskar ej för att afstå, då man älskar allvarligt.»    »Men om man likväl måste det – supponerar sådant händer . . . . Hur var det nu igen som drottningen yttrade till hoffröken . . . . lät det icke så här: Det ena du vill, det andra du skall! Så plägar det gå i dylika fall.»    »Det är rätt eget att höra pappa, som nyss yttrade så revolutionära åsigter i afseende på maktspråk från högre ort, nu anföra ett sådant till stöd för sina egna argumenter . . . . . Men skola vi härute på vårt fattiga Svartskär briljera med så lysande citationer, så låt oss göra det fullstän- digt. Pappa vet att den bekanta tillrättavisningen inflöt som svar på de orden, som hoffröken inristat på rutan, och de lydde så: Jag är förnöjd med lotten min Och tackar Gud för nåden sin.»    »Aha», återtog Moss ifrigt, »du är förnöjd med din lott – hvartill tjenar då det här tjocka brefvet?»    »Man kan vara nöjd med en lott, om hvilken man med skäl hoppas att den ej skall försämras, men man kan ej uraktlåta att söka förbättra den.»    »Och man tackar Gud för nåden sin», tillade Moss något försmäd- ligt, »om lotten också aldrig blir förbättrad på den fason, som vi önska?»    »Ja, pappa, så menar jag!» svarade Majken med fullkomlig be­ herrskning. »Gud har ju gifvit mig så mycket, då han gaf mig ett hjerta, som förstår kärleken, och då han dertill låtit mig finna ett före- mål värdigt den högsta hängifvenhet, som hjertat kan innesluta. För- mår någon mensklig makt att taga ifrån mig dessa medvetanden?»    »Jag supponerar att ingen mensklig makt skulle vilja tvista med dig om eganderätten till de der fördelarna, dem du visst utan fara för nå- gons rätt kan behålla. Och har han icke annat i brefvet att begära än ett medgifvande att få behålla sina förryckta kärlekstankar, så var det ej stort värdt att väcka upp min harm för så lite.»    »Utan att nu nämna någonting om hvad han i brefvet velat, anser jag tillfället lämpligt att göra pappa följande korta meddelande . . . . Jag 
 
 
 
 
 230 och Gudmar äro förenade på det sätt, att vi ej kunna skiljas, ty skils- mässa till tid och rum är egentligen ingen skilsmässa för oss. Jag skall aldrig på jorden utbyta det namn, som jag nu bär, mot något annat än hans: får jag icke heta Majken Guldbrandsson, så dör jag såsom ­ Majken Moss. Detta är en lika klar sanning som att jag i denna stund är öfvertygad om pappas innerliga önskan att förmå mig att bära ett tredje namn – men den önskan må vi lemna åt en evig glömska. Jag är icke den qvinna, som bryter sitt ord. Och nu vet pappa allt hvad jag tror att pappa är i behof af att veta.»    »Supponerar att du deruti misstager dig, ty du har icke sagt mig ännu hvad du tänker roa dig med att företaga, om jag icke skulle rätta mig precist efter dina föreskrifter. Du förstår, supponerar jag, att det stundom händer att fäder öfverlemna sig åt en ohjelplig envishet.»    »Först och främst tänker jag tiga, vidare tänker jag visa ett outtrött- ligt tålamod och för det tredje vänta tills antingen förhoppningarne eller tålamodet taga fullkomligt slut.»    »Och förutsatt, mitt Majblomster, att allt det der tager slut – hvad sedan?»    »Det är långt dit pappa . . . . Jag tycker ej om scener emellan fäder och barn. Vi ha hittills lefvat fredligt – låt oss så göra hädanefter! Jag är en vördnadsfull dotter och gör med undergifvenhet hvarje eftergift, som pappa kan fordra, blott pappa har i minnet den nödvändiga san- ningen att menniskosjälen måste vara fri: den kan ej bindas med andra än egna band . . . . Och nu, pappa, gif mig Gudmars bref – det kom i en oläglig stund!»    »Mitt Majblomster, du har talat nu som alltid med sans och måtta, och du vet huru högt jag älskar dig . . .»    »Ja, efter pappas sätt, men icke efter Guds sätt, ty om pappa verk­ ligen . . .»    »Tyst, barn, jag vet nog sjelf att jag älskar dig för mycket – men honom, som du gifvit hela ditt hjerta, honom älskar jag ej. Han har förolämpat mig. Men det oaktadt vill jag lägga lika mycket band på mig vid den förklaring, jag nu ärnar afgifva, som du nyss ålade dig vid din . . .»    »Låt oss stanna här, pappa – säg ingenting mer! Den här aftonen har något riktigt fasligt med sig. Det förefaller mig som om hvarje ord, vi talade, blefve upptecknadt deruppe.»    »Det vet jag icke, men här nere upptecknar jag den försäkran, som 
 
 
 
 
 231 kommer från en vilja ännu orubbligare än din, att ifall du aldrig låter öfvertala dig att bära ett annat namn än Guldbrandsson, så . . .»    »Pappa, pappa!»    »Jag vill tala ut . . . . så må du i Guds namn dö med det namn, som du nu eger!»    Majken blef så blek som den hvita näsduken, hvilken hon förde öfver pannan. Men hon yttrade blott:    »Jag fick icke brefvet.»    »Det vill jag i alla fall läsa . . . . Se så, nu är det brutet . . . . Här fins ett till dig.» 33. Gudmars bägge bref.      Vördade farbror!    Om jag vågade, skulle jag bedja att få påminna om en tid – det är ­tyvärr längesedan – då en ung gosse ofta trädde inför farbror med be- rättelsen om sina små bedrifter, än vid skälfångsten, än vid vildands­ jagten, än på skridskor, än i den ensamma lilla båten under fäktning mot vind och våg; och huru mången blank silfverplåt strök ej gossen då i sin ficka, och det med stolthet, ty slanten kom ej ensam: den kom åtföljd af ett vänligt, ett muntert och kraftfullt ord, som värmde hans hjerta och uppstegrade hans mod . . . .    Nej, jag veknar måhända alltför mycket, när jag manar fram denna tid, då farbror och pappa friskt disputerade vid pipan och glaset, medan jag och Majken disputerade om de snäckor, som vi funno vid stranden.    Redan vid denna tid började gryningen till den djupa och brinnande dyrkan, som först ynglingen och sedan mannen skulle egna åt sin unga tappra följeslagerska i så många af de ofvannämnda små bedrifterna.    Och nu – huru olika! Nu vågar jag ej ens framträda inför farbrors ögon, ty jag känner den fordom så vänliga blicken med mörk ovilja fästad på mig.    Jag har gått till råds eller, rättare, till doms med mig sjelf – och jag har kommit till den slutsatsen att jag hittills måhända varit för stolt i vissa saker. 
 
 
 
 
 232    Den mannen, som älskar en qvinna framför allt annat, bör ej kunna förödmjukas i en fråga, som gäller henne: han bör aldrig anse sig för- ödmjukad af den, som i sina händer håller hela hans jordiska lycka . . . . Nåväl, farbror Moss, jag är ännu en person af ringa samhällsställning, men jag eger lika mycken stolthet som om jag beklädde en hög ­tjenstegrad – kanske vore jag i senare fallet mindre noga om mitt anse- ende.    Nu lägger jag dock denna stolthet för farbrors fötter. Förskjut mig ej som son! Vid Gud, som i detta ögonblick ser och känner mitt allvar- liga uppsåt, lofvar jag att blifva för farbror den mest ömme, tillgifne och omsorgsfulle måg.    Inom ett par år finnes ej mer någon jaktlöjtnant Guldbrandsson, och den tjensteman, som först då kommer och begär svar på detta bref, skall hafva ingenting, som påminner om den hatade kustupp­ syningsmannen. Hvad jag för närvarande begär är endast tillåtelsen att med frid få hoppas på denna framtid.    Våra båda hus hafva redan i så många år varit förenade genom det innerligaste vänskapsband, att det är liksom de vore bestämda till en fullständig förening. Och tänk huru denna framtid skall behaga far­ bror sjelf, sedan den här olyckliga antipatien öfvervunnits! Pappa och farbror återtaga sina gamla vanor; och vi, Majken och jag – hvilken kärleks omtanke skall väl mäta sig med den, hvarmed vi skola söka gissa alla farbrors önskningar!    Om jag nu vänder om bladet – och tyvärr måste jag det – om jag ­antager att farbror vidhåller den grymma domen att skilja oss åt, huru- dan blir då farbrors egen lycka?    Aldrig – detta är så visst som om Gud sjelf sagt det – kan hvarken jag eller Majken bryta vår svurna tro. Alltså gifter hon sig aldrig med någon annan. Hon skall alltid, denna högsinta qvinna, blifva en öm och undergifven dotter, men hon skall också dagligen med sin själ vara frånvarande hos mig, och hvarje morgon och hvarje afton skall hon fråga honom, som håller våra öden i sin hand, om ej den dag snart ran- das, då hon får ega samma frihet som så många andra qvinnor att ingå i det heliga stånd, hvilket Gud stiftat som förebild af sin egen kärlek till jordens slägter. Och medan hon så frågar och väntar, gå måhända många år: det blir endast en blek glädje i farbrors hem, och om än icke tvinsjukan kommer derin – ty den får aldrig härberge i Majkens själ – så afprägla sig dock hennes långa och tunga försakelser på hvardags­ 
 
 
 
 
 233 lifvet, och friska vindar spela icke mer inom väggarne i det hem, som blifvit beröfvadt sin väsentliga luft.    Förlåt, om jag talat alltför fritt! Men en gång borde det ske – och nu har det skett.    O, käraste farbror, tänk på dessa båda unga hjertan, hvilkas hela lifs sällhet farbror nu håller i sin hand! Kasta dem ej bort såsom värdelösa ting! Ty en dag kan komma – den kommer bestämdt förr eller senare – då farbror önskar att ej hafva varit hård. Var då försonlig nu, nu, då allt kan blifva så skönt på jorden! Tänk på Majken, den så högt älskade dottern! Var hon väl någonsin annat än värdig farbrors kärlek . . . .    Och nu frid och välönskan för farbror i hvarje förhållande! Måtte Gud efter sitt behag och sin vilja styra farbrors hjerta!        Med vördnad och tillgifvenhet farbrors ödmjukaste tjenare Gudmar Guldbrandsson.    Medan detta bref lästes af Moss, följde Majken med själens ögon – ty hon såg icke ofta upp från sitt eget bref – sin fars alla rörelser, och visst var det någon rörelse hos honom. Han hostade ofta, mumlade oupphörligt »hm, hm», men han supponerade ingenting under hela läsningen. Derföre supponerade icke heller Majken att Gudmars bref gjort någon väsentlig verkan, hvad hon också icke ifrån början hop- pats, då sakerna stodo så illa som nu.    Då emellertid fadern alltjemt – troligen för att slippa tala – låtsade vara sysselsatt med brefvet, gick Majken ännu en gång igenom sitt.    Det lydde så:    »Min väna älskade mö!    Då vi efter vår himmelskt herrliga sammanvaro på kapellgården åt- skildes och jag väl kommit om bord, hade jag ingen ro innan jag fått fullgöra mitt löfte till dig att skrifva brefvet till din far.    Jag har redan uppsatt flera, men ej godkänt något. Detta sista af­ sänder jag, om jag möter något båt från våra stränder, ty en inre oro påskyndar mig och säger att det eljest kan blifva ännu omöjligare än det är.    Vi äro tvänne förnuftiga älskande, du och jag, det veta vi, ty ännu aldrig hafva vi låtit vår kärlek och våra känslor lägga beslag på pligt och samvete. Vi ha icke sjelfviskt trott att i verlden ingenting mer fun- nes än vi sjelfva och att allt borde ge vika för styrkan i vårt förbund. 
 
 
 
 
 234    Men kan man alltid så med förnuftet tygla känslorna?    Det går ibland vågor i mitt blod, som förskräcka mig sjelf. Älskade Majken, jag vill ej förlora dig, du, som är mig långt öfver lifvet, ty ­lifvet utan hoppet om dig blefve endast såsom ett mörkt land, det jag vore dömd att famla igenom innan jag slutligen kommer till ljusets.    En sak har jag lyckligtvis aldrig hvarken sofvande eller vakande drömt om, nemligen att du en dag såsom hustru kunde komma att stå vid en annans sida. Jag känner dig ju och vet att detta är omöjligt.    Emellertid skall du tillåta att vi befästa vårt förbund med ringar. De äro både trohetens och evighetens symbol, och göra de oss icke säk- rare på framtiden, så gifva de oss åtminstone den sällheten att dagligen kunna se och läsa hvarandras namn i dessa underpanter på vår eviga trohet.    Jag borde vara glad i dag, då jag får skynda att visa mina förmän denna oväntade och rika frukt af min verksamhet. Men då vi aldrig inför hvarandra förkläda våra känslor, så säger jag dig uppriktigt att min sinnesstämning blifvit så förändrad under de senaste timmarne, att all stolthet och glädje tagit farväl och jag känner mig såsom en lif- dömd menniska.    Kan någonting hafva händt dig? Eller förestår något mig sjelf?    Hvem, utom han deruppe, känner hvarföre det kommer dagar och timmar, då vår kraft är såsom ett rö för vinden och vårt mod icke större än ett sandkorn på hafsbotten!    Gud välsigne dig, mitt lifs goda och tröstrika engel! När blir jag så stor och högsinnad som du? Kanske då, när du med ännu starkare jor­ diska band tillhör                              din                                              Gudmar.    P. S. Min hederlige håttepilt förstår så väl mitt lynne i dag att han hållit inne med allt sitt glada skämt. Den stackars gossen har icke ens rört vid felan och ser riktigt bekymrad ut i sitt deltagande för min ­nedslagenhet.    Nyss hörde jag honom – såsom han trodde obemärkt af mig – yttra till Storke-Pelle:    »Kan j begripa, Pelle, huruledes det nu kan vara illa bestäldt med löjtnanten? Det är liksom en liten ogudaktighet att inte vara lyckosam i sinnet, när han far till Göteborg med sådant beslag som detta och han dertill med fick träffa Majblomman sin på köpet.» 
 
 
 
 
 235    »Tig du, tuppkyckling!» svarade Pelle förmanande. »Ingen vet hvar skon klämmer mer än den, som har’n på.»    De hade ju rätt båda!    I öfvermorgon är jag tillbaka. Då vänta mig ju underrättelser!» ..........................................................................    »O», sade Majken i sitt hjerta, »dessa mörka aningar får du nog be- kräftade, min Gudmar! Jag läser det på pappas ansigte, der han nu så långsamt hopviker brefvet och stoppar det i fickan.»    »Ja, mitt barn, det var ett ganska passande och till och med vackert bref det här, som han skrifvit till mig. Emellertid . . . .»    »Ursäkta, pappa, att jag afbryter! Jag skulle vilja föreslå – och så mycket kan väl pappa medgifva mig – att jag finge slippa att höra ­pappas bedömmande af Gudmars bref tills vi väl kommit hem. Det har ju ingen brådska med svaret.»    »Jag vet icke, mitt barn, att du kan ha något annat skäl för den begä- ran än att vinna tid; och då mitt bifall dertill vore liksom att bedraga dig, vill jag icke gå in derpå. Du är sjelf för ärlig och stor i sinnet att sådan list skulle vara passande med en dotter som du. Fatta dig derföre så godt först som sist! Jag vill icke ha Gudmar till måg, emedan jag aldrig någonsin blir i stånd att glömma min sista lurendrejeriaffär. Du kan vara förvissad om att han och jag omöjligt skulle kunna dra jemt.»    »Det är ju orimligt pappa att afgöra detta på förhand!»    »Nej, det ligger för mig solklart. Jag är icke, supponerar jag, någon så stor syndare att ej många finnas med svårare register än jag. Men Gudmar fin-siktar, då jag nöjer mig med att grof-sikta – se der skälet hvarföre det icke blefve min lycka, om du en dag hette hans hustru.»    »Men, pappa, det är ju eller borde åtminstone här vara endast min lycka som rådfrågas?»    »Åh, fan, tror du det! Supponerar att en far vid sin största affär, den, då han bortgifter enda barnet, något får se på sitt eget bästa, sin egen glädje och trefnad i framtiden – eller begär du att jag skall ha sträfvat hela lifvet igenom för att släppa till alltsammans åt en menniska, som aldrig begriper mig och som jag supponerar att jag aldrig lär komma att begripa?» 
 
 
 
 
 236    »Om pappa endast . . .»    »Tyst, min vän! Jag säger dig att det icke duger. Du skulle se din gamle far få tvinsjuka af ledsnad. Det giftermålet vore ju sak samma som om jag kommit i tjocka slägten med tullkammarn! Om jag sedan gladde mig åt något litet spratt, som blifvit den spelad, blefve det att vända afvog sköld mot min egen måg, följaktligen också mot mig sjelf – och att tänka sig mig och tullkammarn i en fullkomlig förtrolighet, är någonting så löjligt, att jag supponerar det icke vore stort löjligare och mer omöjligt att få se nord- och sydpolen ligga på en och samma bricka . . . . Du mitt barn, du, som är så rättvis, bör dessutom icke glömma att tänka dig in i ålderdomen för en man, som lefvat ett så verksamt lif som jag. När den gamle köpmannen icke sjelf längre orkar vara med, så är det liksom han finge sin ungdom igen, då han med ögon och hand får följa någon ung och frisk verksamhet . . . . Och nu supponerar jag att jag talat nog.»    »Ja, det medgifver jag», svarade Majken, »och nu skola vi icke ­ vidare nämna Gudmars namn.»    »Nå, det var hyggligt, mitt Majblomster! Och om du hade någon annan önskan, som jag kunde uppfylla, så supponerar jag det blefve min glädje, då du i öfrigt är den präktigaste dotter, som en far blifvit välsignad med. Aldrig hörde jag dig hvarken lipa, allarmera eller ha några känsloutbrott på annat sätt. Du är en rask qvinna, och fastän du är min egen dotter, har jag just liksom en liten aktning för dig.»    Majken syntes orörd af alla dessa komplimanger. Hon sade endast:    »Efter pappa erbjuder mig att få begära en sak, så vill jag göra det.»    »Godt, godt – supponerar att det icke bär så rasande till att det är något, som jag ej kan bevilja.»    »Åh nej, det har ingen fara. Jag önskar endast att jag slipper höra talas om namnet på en menniska, som är mig temligen motbjudande: jag menar herr Holt.»    »Holt . . . Holt – hvad säger du? Holt motbjudande . . . det var ett styggt uttryck!»    »Pappa ger ett obestämdt svar, men jag väntade ett bestämdt.»    »Du bör väl åtminstone, supponerar jag, låta mig veta på hvad grund han så misshagar dig?»    »Det skall pappa få veta. Först och främst har han icke de egenska- per, som fordras för att väcka något slags intresse hos mig. Han är ­endast idel list och slughet utan något försonande drag . . .» 
 
 
 
 
 237    »Nå, jag är listig jag ock – det kunna vi så här mellan fyra ögon gerna erkänna.»    »Det erkänner jag, men pappa är i grunden vida bättre än pappa vill synas, då Holt deremot vill synas bättre än han är.»    »Se så – det var i alla fall blott ett skäl, mitt barn!»    »Det andra är att han i dag morse, då vi efter böndernas afresa blevo ensamma, tilltalade mig på ett språk, som, ehuru det skulle vara för- blommeradt temligen tydligt påpekade vissa beräknade framtidsför- hållanden.»    »Aha, stackars karl – supponerar han har ett hjerta.»    »Det är mer än jag supponerar, och just derföre återkommer jag nu till min bön att få slippa höra honom nämnas.»    »Det der kan man säga, lindrigast sagdt, var en rätt egen begäran! Menniskor komma och resa, du umgås här i huset, Holt umgås hemma hos oss – hur vill du då slippa att höra talas om hans namn?»    »Detta svar, pappa, är då verkligen listigt . . . . Men nog – pappa för- står i hvilken mening jag icke vill höra nämnas Holts namn, och jag ­erinrar pappa om vårt samtal innan brefvet öppnades!»    »Jaså, det der låter nästan som ett slags hot . . . . Och nu vill också jag göra dig en erinran. Tag afsked i kapellgården i morgon, ty om ett par dagar – förr blir jag olyckligtvis icke färdig – resa vi härifrån.»    »Det skall ske, pappa! Och nu sluta vi här . . . . Pappa inlöste icke sitt löfte att ge mig hvad jag begärde, men det kan ej hindra mig att ännu en gång ge pappa mitt: Majken Guldbrandsson eller för evigt Majken Moss!»    »Vi få väl se!» mumlade den gamle köpmannen, i det han gick ned- för trappan. 34. Gubbarne på Ufklippan laga sig till att taga emot ­främmande.    »Se här du, lots-far, ha vi en torsk som heter duga – bättre middag än den, vi få i dag, vill jag se i syna!» utlät sig gamle Petter Gädda, i det han, inkommen i lotsstugan, slängde en kasse fisk på bänken vid dör- ren . . . . »Men hvar i häckefjäll håller du hus? Ha grågässena flugit af med brorsgubben?» 
 
 
 
 
 238    »Gädda du, jag är till finnandes här inne i lillkammarn, som jag tän- ker pynta i ordning tills i morgon så dags.»    »Lillkammarn – kajutan derinne – som du har full med allt ditt pick och pack? Hvad står då på?»    »Åh jo, du, det står allt på en sak, som kan vara värd att ha ett par timmars besvär för.»    »Gissadt på fläcken: det har kommit skickebåd från mamsell ­Majken?»    »Du sa’ ordet – båd har både kommit och rest; och när bådet hade begäran att lillkammarn skulle hållas klar, så menar jag att det betyder att här kommer någon annan också. Du vet hvem jag har i ­meningen?»    »Så men gör jag det» förklarade Gädda, »och när jag rensat och satt på fisken, skall jag hjelpa dej – fast det är bäst att vi äter först, så blir jag raskare i taget för bärningen.»    »Tänkte nock vi skulle hjelpas åt. Jag har ännu bara hunnit att röja en liten väg; men när det blir färdigt, ska vi tutta på, så att det blir opp- värmdt tills i morgon – jag vill att hon skall se att gubbarna på Ufklip- pan ä’ sådana kar’ar som kan komma ihåg heders- och vänskapsbevis- ningar. Och se’n, Gädda, är det allt opplyftande i sinnet att två sådana som ho och han vill hålla ett kärleksmöte i deras sorgenöd här hos oss. Nå, nå, di vet att tillgifvenheten inte blir någon fallering på.»    »Lots-far du», inföll Gädda, medan han sköljde upp fisken i vattnet, »kanske går det till sistingen med dem som det gick med ett hjertepar i fordomtima, som lefde borte på Stångenäs. När jag var ung, så var jag en tid lång vistandes i den bygden; och der lärde jag känna en gammal man, den di kallade för Vise-jätten . . . Lots-far, slå en slank vatten i grytan först . . .»    »Det är klareradt . . . Fortsätt nu! Jag har inte hört talas om den ­jätten förr.»    »Åh, vi få allt lefva i tie år tillsammans innan du hört alla mina histo­ rier . . . . Jätten var en ganska bål-lång man, men stark hade han aldrig varit, och derföre gick han land och strand om och sålde visor och sjöng dem med.»    »Nä», frågade lotsen, »var det någon historia som passar in på vårt hjertepar?»    »Gudbevars, inte sa’ jag att den skulle passa in på dem – jag sa’ bara att det kanske kunde gå så.»    »Låt höra hur det var då! Sådana der sorgesamma sagor ge alltid en liten vacker rysning.» 
 
 
 
 
 239    »Det var en kämpe, som hette Axel, och en välbördig jomfru som hette Valborg . . . . Jag kan inte minnas precist hur det var – men så här var det: kärlek, sorgesång och dödlighet. Det var, förstås något emel- lan allt det deringa, men när det går på rimmeri, så är jag inte så slängd som när det kommer an på sådana sagor som en kan sätta ord till sjelf. Men det må du veta, lots-far, att med de här samme ben’a, som jag står här på vid spisen, har jag stått vid ung Axels valplats på Fidje hedar, der han höll den sista kampedusten med en hel laddning danskar, som der gått i land och föll för hans hugg – och det var allt ett vackert min- nelsemärke åt honom, der han också fick sin bane . . . . Men jag pratar så jag glömmer blåsa under fisken.»    »Jo, jo, der borte på Stångenäs ha de allt många märkelseting, och jag säger inte på att folk reser omkring och ritar opp dem. Jag var förr­ året dit bortöfver i en sak, och då såg jag sjelf stenläggningen, der Långben Rese hvilar sina ben, och det var nock ben som var långa, för han höll femton alnar i höjden – det har jag hört af en, som hört det af säker sagesman. Och utarribelt märkligt är det i alla fall med de der många hålorna och kisterörena och hälleristningarna, som finnes efter gamlefolket. Jag träffa just en herrekarl, som stod vid ett berg och gick på som Paulus bland the korinter med skrapa och vattenpyts och kol och krita; och sedan han snyggat opp’et så att hela berg-oppmålningen kom i dagen, så la’ han henne rätt ner på papperet med skeppssniper och vikingsfolk, skosulor och djur och hela kalaset . . . .»    »Hörde du namnet på den herrekar’n?» afbröt Gädda. »Det var nock Holmbergen.»    »Så var det med – känner du, Gädda, till’en? Jag hörde di kalla’n an- nars Holmbergs Axel»*).    »Känner’n ackurat – jag har ju seglat omkring me’n till hvarendaste klippa här, och det är en spandersam och hedersam herre.»    »Åh ja, våra stränder ha nock sina märkningar också och äfventyr med!» yttrade lotsgubben med naturlig förkärlek för hembygden . . . . »Men nu bryr jag mej inte om andra äfventyr än det, som hänger till- sammans med mamsell Majken och hennes vän – för bättre tankar och resoner hade visst inte de bägge, som Visejätten sjöng om, än de två, som vi har vår talan på.» *) Gubbarne menade troligen vår utmärkte fornforskare Axel Emanuel Holmberg som Bohuslän särskilt har att tacka för räddande af sina minnen i både teckning och skrift. 
 
 
 
 
 240    »Sant som banko och taladt med gulltunga, och bara vi nu fått ­ fisken att ryka på bordet, så ta vi i håll med kammarn.»    »Medan jag väntar på dej, Gädda, skall jag ta min finaste täljeknif och sätta opp den här dagen på bordskifvan. Det är ändå den 1 no­ vember, och efter det är den märkehändelsen att det är Majkens båd- skapsdag, så må vi inte göra oss samvete att ta oss en panacé på maten – för nock få vi förstärkning i morgon, det begriper du.»    »Skulle just proponera’t . . . . Och nu kunde du, lots-far, skrapa af några potäter, så lägger vi dem i fiskespa’t . . . och aptitssup skall det vara med, för en må inte falla i hushållsaktighets-gudlighet, så länge en är i hymörs att begripa en gladelig stund.»    »Du talar vist som sjelf Salomo i bibeln.» ..........................................................................    Sedan middagen med aptitssupen var förbi och panacén färdiglagad, gingo gubbarne i befattning med den stora tillrustningen för morgon- dagen.    Det hade blifvit beramadt att hela innehållet i lillkammaren skulle förflyttas upp på den lilla vinden under ryggåsen, och nu börjades ett bärande och släpande på allehanda besynnerliga ting.    Här kom i dagen armen af en vattennymf, framstickande under en gammal hängmatta . . . der en kinesisk potpurri-urna, fylld med kitt för vinterns behof . . . här ett kompassfodral med förtorkade valnötter, på hvilka lotsgubben ej velat våga sina tänder . . . . och derborta i vrån ­hittades hufvudet till vattennymfen, hvars öfriga lemmar längesedan blifvet å båle brända i spiseln. Otänkbarast vore att uppräkna dessa högar af olika nationers flaggor, intrasslade i bräckta sjöinstrumenter, spegelstycken och hundratals förgylda eller polerade pinnar, fordom tillhörande innanredet i förlista fartygs kajutor. Kortligen: lillkam- marn innehöll allting . . . . och nu fästades gamle Gäddas uppmärksam- het på tvänne små mahognystolar med tagelsitser, hvilka icke fattades det minsta annat än – fötterna.    »Låt oss bära opp desse här på skräploftet!»    »Nej, tack skall du ha, lots-far – deroppe har du allt nock af det du år från år stoppat sammans. De här kan få bli här nere.»    »Men», invände lotsen, »inte må de stå här och skräpa, det kan du allt begripa.»    »Hvad tänker du be mamsell Majken sitta på?» 
 
 
 
 
 241    »Jag tänker ta in en af de små sjömanskistorna – det har jag gjort förr en gång med Engelandsflaggen till täcke.»    »Då vet jag bättre. Ännu är jag half timmerman, eftersom jag var hel i ungdomen, och jag slår opp stolarna på hvar sin sida om fönstert och sätter vattenmenniskans arm till fot på stoln, der mamsell Majken skall sitta . . . . Se’n, du, så såg jag vid vindsgluggen under en segeldukshög ett litet fällebord af ebenholtsträ med messingskanter i kanterna – det har allt varit i någon fin kajuta – och det sätta vi under fönstert . . . . Menar du inte att de uträkningarna ska duga?»    »Nu är det du», utlåt sig lotsgubben förnöjd, »som talar med gull- tunga . . . . . Jag vill bara peka på en sak: borde inte stolarna stå tillhopa, så att de kunde sitta intill en annan?»    »Nå, sitter de inte intill hvarandra, när de bara ha det lilla bordet emellan sej! Men är det så, att du ändtligen vill ha en sådan plats, så ta in sjömanskistan med Engelandsflaggen, så kan de bli placerta efter behag.»    »Och när vi ha spolat golfvet och fönstert rent», inföll lotsen, »så menar jag att vi hänger opp portugisarn på ena sidan och sardinarn på den andra till gardin . . . . Hvad menar du om den uträkningen?»    »Kan inte säga annat än att det är smak i det, du; men eftersom vi ha guds gåfvor på flagger, så tänker jag en tanke, du . . . . jag tyckte ameri- kanarn titta opp der borte. Rif opp den, så ska vi syna’n – han må väl ha stjernorna i behåll? Den flaggen passar för Majken och hennes vän, som bägge två ä’ frisinta i hågen, och på kärleksseglatsen ska ju stjer- norna gubevars alltid vara med.»    »Stopp och belägg, du – den tanken ta vi opp, och så är allt klart.»    »Ja, nu sätter vi i gång då!» svarade Gädda . . . . »Men hvad är det du har som glimmar der i pläterasken?»    »Åh, det är något, som jag justament inte mycke bryr mej om. Men eftersom vi fick tag i de der tingestena, så . . . .»    »Låt mej i jesses namn se – det är ju medaljer! Nu mins jag granne- ligen att jag för många, många år se’n hörde att du var blefven me­ daljör, och dyrt hade du väl förtjent den ärehedern . . . Är denne en engelsman?»    »Åh nej, du, det är inte annat än en ryss – ta opp den, så ser du ­kejsarbelätet på’n . . . . Den andre, som ligger öfver holländarn, fick jag när jag räddade ett stort engelskt skepp. Och fast jag icke ens i kyrkan burit det der lekeverket – för jag har inte begär i mej att liksom be folk 
 
 
 
 
 242 minnas sej på hvad jag gjort för gerningar – så, ifall du lefver öfver mej, Gädda, skall du lofva att du vill vara så hederlig och lägga ryssen vid fötterna på kistelocket och engelsmannen och holländarn vid hufvu’t. Du skall fästa dem så fint med nubb, så att det ser riktigt prydligt och passerligt ut, när de stoppa ner lotsgubben från Ufklippan.»    »Vill du vara så god och tiga med det talet», mumlade Gädda tem­ ligen otydligt . . . . »jag sätter ju gråten i halsen, vet jag! Och fastän du i allt annat är före mej, så vill jag den gången vara före dej: och fast jag inga medaljer kan få på mitt kistelock, så är det ändå meningen att det skall vara någonting, som förkunnar hvad Petter Gädda har dugt till, och det blir en grön sölkesduk, som allt har sin historia, fast ingen mer mins det kring Bottnastranden.»    »Nå, den saken får du berätta mej, Gädda! Men först skall du ge mej handen på det andra, som jag bad dej om.»    »Här har du den! Och lefver jag tills jag dör – det menar jag: om jag lefver med minne och begripning – så, ifall du gått hem före mej, ska medaljerna med denna här samma handen slås fast rätt der du sa’ . . . . Men det här tål att ta en klunk ur panacén på, annars griper det mej för starkt.»    »Gutår då, gamle backlagskamrat! Jag tar väl mej också en klunk . . . . Skål för den gröna sölkesduken! Att gå hem – du sa’ ordet – det är det bästa som kan hända en, när en blir så gammal och orkelös att en får lägga opp från den här seglatsen; och för min del blir jag inte sur till hymörs då vinden faller till för sista resan . . . Och tala nu om sölkes- dukshistorien!»    »Må göra. Det var år 1819 . . . . men låna mej knifven, du, så får jag skära mej en liten buss, så går det kavatare . . Blåsten har sedan dess sexton gånger sopat snön från bergena, och daton var den 19 novem- ber, en dag, då sådana stormbyar tjöt här kring Soten – du mins det nock sjelf – att vi trodde att klipporna skulle resa sej från strand och ge sej på egna resefärder ut i villande hafvet, som tornade sej opp så högt som vettarna våra. Nå, du var väl ute du, lots-far, på ditt ställe, men jag var på ett annat, och det var på ett af sandrefvena, för lots har jag aldrig varit till profession. Men nu, då jag stod der och såg utåt hafvet, fick jag se en syn – åh, herre nådige frälsare, sådan syn det var! En stor tre­ mastare . . . . det var ändå en portugisare . . . . kom törnande genom sjö- arna så att en riktigt kan säga att han tog språng öfver bankar och skär. Det var ackurat som vi kan tänka oss när vår Herre fader i himmelen 
 
 
 
 
 243 tog jordklotet och kastade det ut i luften: så kasta han nu med sin egen hand skeppet som en boll, och det föll ned på Leviantklipporna vid Långestrand, der jag stod. Nu vet du sjelf huru högt Levianterna lig- ger, och der satt fartyget fast som i berget med förn – aktern med allt folket, som var på den, tog en annan väg, och den vägen bar nedåt: jag såg ingen komma igen från den resan . . .»    »Undra inte på det, Gädda!» afbröt lotsen. »De skepp, som va ute den dagen – jag mins den nock – klädde våra kuster med många vrak, som blef god pris för agenterna . . . . . Men hur var det nu med ditt?»    »Jo, på det qvarblifna vraket stod ett fruntimmer med ett barn under hvardera armen. Nå, nu kan du begripa, lots-far, att jag inte kan sitta här och skrika ut mitt eget lof. Inte var det just någon lätt sak, men jag räddade både henne och barnena till sista betinget; och fast jag sedan för den handräckningen fick fyra blanka dukater, så höll jag dem icke så kära – för pengar har jag aldrig kunnat hålla på – som en liten grön sölkeshalsduk, som frun sjelfver band om armen på mej, för den hade fått sej en liten skavank under arbetet . . . . Och det var nu allt- sammans, för inte kan jag tala om hur det gick med dem, som jag inte förmådde gagna: det blef bara två vid lif af de andre.»    »Sådan man som du är, Gädda, får en leta efter! Du talar inte många ord om det du sjelf uträttat, och ändå är det tie gånger mer än mången, som gör milslånga historier om sina mandater. När vi nu haft den här kalasningen och mamsell Majken rest, så må du ta fram och visa mej sölkesduken, och se’n lägga vi den tillsammans med medaljerna – och den som går sist, gör sin skyldighet. Det är sagdt.»    »Det må vara sagdt, du! Och nu tänker jag, att sedan vi pyntat till den här lilla kajutan, låta vi henne allt framgent ha sin mundering – och fin skall den bli – så kunna vi om söndagseftermiddagarna, när vi dragit på oss helgdagskustymen, sitta här inne och tala om gammalt och nytt. Och så kan det väl hända att den unga, som nu är på Svart- skär, också kan komma hit en gång. Hon sa’ det sjelf till mej en dag, då jag var öfver; och hon är riktigt nock också ett vackert blomster, inte så bål-rar som Majken och inte så lenkindad och englamild som lille Thorborg i kapellgården, men en solsky på försommarn duger också – och den rombuteljen, som hon presentade mej till kompaniskap åt oss, den vet du sjelf hvad den gick för.»    »Den unga menniskan är välkommen, när hennes tid kommer!» tog lotsgubben till ordet. »Och det var en regal mening af dej att vi ska 
 
 
 
 
 244 hålla den här kajutan till en liten helgedom, der vi också kan sitta om söndagsförmiddagen och läsa i bibeln – för den bör du vänja dej till att tycka om, Gädda! En lärer sej att bli nöjd med allting i verlden, när en fått sitt hembehag i skrifterna.»    »Riktigt nock», förklarade Gädda, »har jag under min dag inte varit just så slängd i läseverket. Jag har alltid förmenat att vår herre Krist skulle vara så nådig och se till hjertelaget och meningen, om en fattig syndare än inte kunde vörda’n i bok. Men nu sedan du läser högt och förklarar tingena för mej, finner jag mera behaglighet i det än jag förr trott på. Och, lots-far du – så underlig en menniska kan vara – vet du, det har riktigt känts ibland liksom jag smått blygdes, när jag blir så der andäktig till sinnes. Kan du begripa det?»    »Det kan jag, och utlägga’t med, min käre Gädda, för här står en, som kände det på samma sätt i förra dar. Först är en stor i hågen och tycker att en inte behöfver veta mera än att en blifvit född, att en skall lefva i sin anletes svett och dö hur det bär till – dermed är det nog tills det kommer en stund, då det blir liksom ett litet bankande i hjertat . . . . och kanske är det inte så undersamt, om det bankadet tidigare känts hos en, som sett så många dödsbåd som jag. Hur som helst, slöt jag inte örat till, utan tänkte som så: du skall besinna dej på både det ena och andra, innan krafterna ta slut och qvälln blir lång. Och så besin- nade jag mej och tog till min bibel och läste’n på annat sätt än jag förr hade gjort.»    »Käre lots-far, du, i den här förtrolighetsstunden vill jag bekänna för dej två ting. Det ena är det att också jag haft ett sådant bankande i hjertat, och det andra att kanske just den nöden var orsaken till att jag ville flytta hit ut till dej. Du är likså lugn nu som i din manhaftighets ungdom, och lugn är jag nock med, men jag känner på mej att en be- höfver något att stöda sej vid, och det blir du som pekar vägen för mej.»    »Aldrig, Gädda, kunde du göra mej gladligare till mods än med de orden! Du skall se huru vi bägge gamlingar ska bli förenta i vår ensliga fridsamhet. Jag läser ett kapitel för dej hvar qväll . . .»    »Men jag tyckte du sa’ att vi bara skulle förnöja oss om söndagsför- middagen – blir det inte för tätt, om vi läser hvarendaste dag? Jag skulle inte vilja, du, att jag blefve så helig att jag på något sätt miste smaken för min panacé och groggen.»    »Nå, har jag inte rolighet af de sakerna, jag – och har du inte hört att 
 
 
 
 
 245 vår herre Kristus sjelf förlustade sej ett lite grand på bröllopet i Ka- naan?»    »Det var så sant det! Nå låt gå då för ett kapitel hvar qväll och två på söndagsförmiddagen. Besynnerligt är det, att mer oppbygder blir jag af dej än af sjelfva kapellpredikanten . . . . Men nu får det vara pratadt till slut, så att vi få arbetet färdigt. Det var undersamt att vi midt oppe i det här skulle komma till talet om dödligheten och Guds ord.»    »Det ledde sej ner från medaljerna och den gröne sölkesduken. Och du skall aldrig tro att det blifvit ledt på den leden, om inte han deroppe velat det . . . . Och nu går jag och fejar opp den här spegeln, som vi ­sätter på väggen mot fönstert, och så blankar jag brickan och kaffepan- nan – för kaffe skall det vara, det kan en begripa» . . . . .    Och nu gick hela fejningen så friskt undan från golf till tak, att all- ting var färdigt innan hafremjölsgröten skulle sättas på.    Vackert var det att se de båda gamla männen med tranlampan i hand stå utanföre tröskeln och blicka på sitt verk och knappt ha mod att stiga in igen, sedan det nyskurade golfvet blifvit täckt med en blommig rörmatts-bit. Sardinarn och amerikanarn lyste så grant från fönstret; och stolarne och bordet, spegeln och sjömanskistan med Engelands­ flaggen till täcke, allt var till finnandes jemte en hel hop mer, som under tiden påhittats och ansetts användtbart.    »Gud bevare oss», sade lots-far, fattad af riktig vördnad, »från att någonsin förstöra detta verket!»    »Amen!» svarade gamle Gädda. 35. Hvad unga frun fick för råd på kontoret.    Samma morgon då Majken skulle resa till Ufklippan, d. v. s. dagen före den, då hon och hennes far ärnade lemna Svartskär, hördes en ovan vridning på låset till kontorsdörren.    »Hvem är det?» frågade Hjelm, som just spetsat pennan för att ut- skrifva några fakturor.    »Det är jag, min vän! Får jag titta in till dig?»    »Du, Emilia lilla – jag tror det är första gången se’n vi kommo hit 
 
 
 
 
 246 som du helsar på mig här. Kom in och gör kontoret den äran att ta plats på den här kullerstolen!»    »Fy – det låter jag nog bli! Den der stolen på andra sidan pulpeten tillhör nog Holt.»    »Det var då en förskräcklig antipati mot den stackars Holt – skall den nu sträcka sig ända till stolen, hvarpå han har suttit. Tag då plats på den här belamrade soffan . . . jag skall röja upp åt dig lite.»    »Tack, tack – det blir mycket bra!»    »Och nu skall du säga mig hvad du vill – ty det är väl något sär- skilt?»    »Hvarför så? Kan det icke vara skäl nog att jag vill se hur du har det nu, då du kommit i ordning! Jag kan aldrig gå hit, när Holt är hemma: han infinner sig i hvar stund, och då skulle han se rysligt förvånad ut.»    »Har Majken rest än?» frågade Åke.    »Hon håller just nu på att lägga in det sista af förningen till sina vär- dar. Sedan går hon straxt i båten . . . . Du vet ju att herr Moss farit öfver till en af öarna, så att han icke kommer hem förrän i eftermiddag.»    »Det vill säga att vi blott ha kaptenen qvar? Det var för väl att han ej blef liggande sjuk här! Han är en så utmärkt hygglig man.»    »Ja», svarade Emilia, »så tycker äfven jag . . . . Men jag ville fråga dig om jag icke får skicka efter dig, ifall han kommer ned på förmiddagen, hvad han väl gör?»    »Skicka efter mig, min vän . . . . och hvarför det? Då kapten Oddjers och jag ha att afhandla affärer – och dem ha vi redan temligen grund- ligt afhandlat – så söker han mig på kontoret; men när han går ned i fa­ miljrummen, är det naturligtvis för hemtrefnaden och sällskapet der.»    »Ja, men ändå, Åke . . . . Vet du, jag ville säga dig en sak.»    »Säg, den då – du ser så innerligen betänklig ut, att det visst är något vigtigt?»    »Och du ser ut som om du redan vore färdig att skratta åt mina be- tänkligheter.»    »Åh, hur kan du tro det!»    »Jag tror hvad jag ser . . . Men hör nu på min mening. Det förekom- mer mig som om jag vore en alltför ung fru att sitta så der långa tim- marna med en ung herre på tu-manhand. Det har varit helt olika under den tid vi haft Majken här»    »Kära Emilia lilla, jag vill visst icke skratta åt dig – långt derifrån – men sannerligen blir icke denna blyghet lite löjlig. Du eger mer än 
 
 
 
 
 247 många qvinnor förmågan att språka lätt och trefligt; och när du i alla fall är rätt ensam dernere, då du icke har någon af dina vänner här, tycker jag att du borde känna dig glad åt kaptenens sällskap – en bil- dad och intressant man. Och hvad beträffar att du är en så ung fru, så är en hustru alltid hustru, om hon varit gift i fyra månader eller fyra år; och den ämabla värdinnan i ett hus känner sig för öfrigt aldrig besvä- rad i någon ställning, hvartill värdinneskapet kan förbinda henne.»    »Är detta riktigt säkert, Åke?»    »Tvärsäkert, min lilla du!»    »Så får jag väl bli en ämabel värdinna. Men det var icke utan att jag verkligen, innan jag fick tala med dig, kände liksom en liten blyghet vid att sitta ensam med kapten Oddjers. Nu tänker jag dock att det skall gå ganska bra.»    »Ja, det är alldeles utan fråga. Och får jag tid, så tittar jag väl ned – men du förstår nog att under Holts frånvaro har jag dubbelt med ­göromål.»    »Det är sant, och som det vore obeskedligt af mig att längre uppe- hålla dig, så må jag vara barmhertig och gå min väg» . . . . Hon steg upp och gjorde en intagande nigning.    »Åh, bevars, du är väl icke blyg för mig också – tar man afsked på det viset från sin man?»    »På kontoret», svarade Emilia, i det hon småleende drog sig ­baklänges mot dörren, »torde det vara tillfyllest . . . . Farväl, farväl!»    »Ett ord, mitt barn . . . . Vänta då!»    »Men du hade ju så brådtom?»    »Visserligen. Men jag vill ändå fråga dig hvarföre du nu för tiden är så öfvermåttan knapp?»    »Knapp – i hvad då?» Den unga fruns hjerta klappade högt.    »I hela ditt beteende under vissa förhållanden. Rätt som det är, har du just blifvit motsatsen af hvad du var på fiskläget.»    »Ah, du menar känslorna? Har du ej bättre reda på dina egna ord: känslorna förlora ej på att hvila.»    »Sådant förträffligt minne! Men om jag icke nu menade känslorna?»    »Ja, då menade du slöseriet med dem, och i det fallet erinrar jag dig om en viss afton på fiskläget.»    »Den mins jag också ganska väl. Men allting har sin måtta liksom sina sidor, och jag fruktar, att om du icke blir hämdgirig, så blir du helt enkelt girig.» 
 
 
 
 
 248    »Då blir det för att behaga min man.»    »Jag fortsätter min liknelse!» återtog Åke, och låtsade icke höra in- vändningen. »Den slösaktige faller lättare än någon annan in i girig­ hetens snara, men denna snara är farlig, då man besinnar att sjelfva ­katekesen gifver vid handen att girigheten är roten och upphofvet till allt ondt – mins du icke det, kära barn, du, som för icke så längesedan lade katekesen på hyllan?»    »Åh, det är ofantligt mycket som står der och som jag mins!» sva- rade Emilia, och en sprittande liflighet röjde sig i hela hennes väsende. »Bland annat mins jag att jag så många gånger med motsträfvighet läste det här språket, som, sedan jag en gång fick det i hufvudet, säkert icke så brådt går derifrån: ’Qvinnan skall vara sin mans vilja under­ dånig!’ Och som jag icke kan sluta vårt samtal med något vackrare, så tar jag nu farväl med min herre och man.»    »Så farväl med dig då – mina fakturor se icke snedt på ditt goda be- slut, och jag skall nog betänka mig minst två gånger innan jag citerar något bibelspråk för dig.»    Så snart dörren tillslutits, upptog Åke åter papper och penna; men arbetet gick ej så utan distraktioner som förut, och slutligen spratt han till af förvåning, då han fann sig hålla pennan mellan läpparna i stället för att skrifva och att han försjunkit i ett slags vaken drömfantasi, den han visserligen vid detta tillfälle icke tog för annat än en omständighet utan vigt, men hvilken framdeles, då flere omständigheter tillkommo, blef betraktad som vigtig nog, emedan det var den första bemärkta. Emellertid kommo fakturorna åter i gång, och allt det outredda un- danträngdes af affärerna.    »Nu, min lilla Emilia, är jag resfärdig!» sade Majken, i det hon ned- kom och räckte sin vän handen.    »Kors i all verlden, så bra du ser ut i dag, Majken, i den der mörkgrå rocken med sitt skinnbräm! Och ditt uppstrukna buckliga hår, hvad det passar väl till den lilla svarta hatten med plymen! Så förtjust din älskare skall bli – du förstår väl jag gissar att du skall möta någon.»    »Kanhända . . . . säkert är det dock icke. Du vet att jag i går tog ­ afsked från kapellgården och att detta således är sista förhoppningen att träffa honom. Du får likväl icke tro, Emilia – det förbjuder jag dig 
 
 
 
 
 249 ordentligt – att jag reser till Ufklippan enkom för det ändamålet! Jag vill säga farväl åt mina gubbar och rangera lite för dem innan vintern kommer på allvar.»    »Men hvarföre tala om vintern, käraste Majken – ännu är ju novem- ber knappt ingången, och nog kommer du hit många gånger före nyår.»    »Det tror jag ej, Emilia – tvärtom föreställer jag mig, att om ni vill se mig, blir ni tvungna att göra allvar af er resa till Gläborg.»    »Ack, nu har något passerat! Det var ock det jag tänkte, då jag såg din far så der allvarsamt begära att få tala med dig. Säg mig hvad är det?»    »Ännu ingenting, jag försäkrar dig det, utom att han fullständigat sina föregående förklaringar i afseende på min förbindelse med Gud- mar.»    »Arma vän, och du är alltid lika tålig: du rör hvarken upp himmel eller jord!»    »Jag är icke fallen för så stora kraftyttringar! Det kan komma andra tider.»    »Hvilket ofantligt tålamod . . . . Men res nu, och kom snart igen, ty här får väl jag sitta hela tiden ensam med kapten Oddjers. Hör du, Majken, det är grufligt, du, att emellanåt vid min ålder vara värdinna!»    »Det vet jag visst – du, som har din älskade värdighet att hålla dig vid . . . . Men säg, har din man nämt när herr Holt kommer hem.»    »Icke förrän om lördag, tror jag, ty Åke sade att han skulle dröja öfver en dag hos er på Gläborg. Din far och han lärer ha affärer till- sammans.»    »Ja, troligtvis!»    Majken bemästrade sin rörelse, tog derpå Emilias arm i sin och bägge vandrade nedåt bryggan, der de två finska matroserna stodo och stirrade på de unga qvinnorna.    »Min gud, så fasliga de der karlarna äro!» sade Emilia. »Jag kan icke vänja mig vid dem.»    »Ts . . . . helsa höfligt på dem!» hviskade Majken, i det hon sjelf hel- sade bekant, ty hon hade flera gånger talat vid dem . . . . . . . . .    En stund stod den unga frun och blickade efter sin väns båt. Der­ efter flög hon skyggt förbi de främmande gästerna uppåt byggningen igen och satte sig i salen vid sitt arbete.    »Ja, spring, spring», mumlade timmermannen, den värdige sonen af 
 
 
 
 
 250 en äkta finsk spåqvinna, »du springer ändå inte ifrån olyckan – hon kommer i hack och häl efter.»    »Stick inte åter fram med något djefvulstyg!» svarade konstapeln kärft. »Du vet att när andan förra gången kom på dig, bedrog du både dig sjelf och oss.»    »Jaså», återtog den mörke siaren, »du tror då att fartyget blifvit räd- dadt, om någon af oss varit ombord? Nånå, en annan gång skall jag veta att tiga med uppenbarelserna – otack är den skamligaste gåfva, som en kan ge i lön för välgerning; och om jag nu också har sett något annat, så kan det hvila hos mig sjelf.»    Konstapelns tjocka och buskiga ögonbryn sammandrogos på ett ­bistert sätt.    »Du menar visst . . .»    »Jag har inte sagt att jag menar något visst.»    Den andre sänkte rösten, i det han yttrade:    »Inte är jag bland de vantrognaste. Jag vet att du har stora gåfvor och kan förutse många ting» . . . . Han såg sig försigtigt omkring . . . . »Säg, du, är det något som rör kapten?»    »Jag svarar inte ett ord på den frågan, men så mycket kan jag säga att han, kapten, aldrig glömmer den leken – och det vore bättre . . .»    »Tyst, tyst!» mumlade konstapeln . . . . »Hvad såg du på den unga qvinnan? Hennes man har hederligt bemött och födt oss, och brän­ vinet är fullgradigt.»    »Jag såg på henne att hon får akta sig för mycke. Nästa år vid den här tiden har hon lefvat opp många ting, men inte det värsta. Jag be- traktade hennes ansigte, under det hon stod och såg efter den andra.»    »Du eger en förskräckelig konst, och väl är att hon inte hört dig . . . . Hvad säger du om den, som nu for?»    »Det, som tycks förestå henne är det bästa: det kan visst ingen änd- ring komma i . . . Men låt oss gå in nu – jag känner alltid liksom en frossa, när spådomsandan, som mor min lemnat mig i arf, kommer öfver mig.» . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . ..........................................................................    Vid sitt arbete satt Emilia och tänkte först på barndomshemmet och sedan på huru skönt och ljuft hennes nya hem tycktes hägra upp för framtiden. Hon log vid minnet af sitt besök på kontoret och genom- gick i tankarne visst för tionde gången alltsammans, då kapten Odd- 
 
 
 
 
 251 jers inträdde och på ett redan helt bekant sätt tog plats midt emot henne.    »I dag finner herr kaptenen mig ensam: mamsell Moss, som eger en mängd bekantskaper utåt stränderna, har rest bort på en af sina lust­ färder – hon lemnar alltid glädje och tacksamma hjertan efter sig.»    »Mamsell Moss tycks vara ett fruntimmer af oskattbart värde. Man måste högakta henne, redan innan man närmare känner henne; och när den närmare kännedomen kommit, förmodar jag att man måste älska henne.»    »Kapten Oddjers skildrar fullkomligt riktigt det intryck, hon bör göra och äfven gör.»    »Ifall», återtog kaptenen, »jag varit så lycklig att ega anförvandter i lifvet, så skulle jag velat hafva precist en sådan syster: hon skulle ha blifvit för mig både en förtrogen och en rådgifverska.»    »Så – det ligger ändå i herr kaptenens karakter att taga råd? Upprik- tigt sagdt, har det förekommit mig som om kapten Oddjers aldrig toge råd af någon annan än sig sjelf.»    »Då har fru Hjelm ansett mig för mera sjelfkär än jag egentligen är. Dock skulle jag tro att jag bör medgifva att endast en mor och en ­ syster kunna lemna så opartiska råd att de bli åtlydda.»    »Nej, det var elakt sagdt», yttrade Emilia rodnande, »och jag är glad att min man icke hörde det. Skall då alltid modern ega företrädet ­framför hustrun och fästmön?»    »Det der tycks likväl vara naturligt. En mor älskar oss för vår egen skull. Hon ser således alltid klart.»    »Hvilket vill säga att kapten Oddjers alltid skulle sätta hennes om- döme öfver hustruns?»    »O, om min mor ännu lefde», svarade kaptenen, »så . . . . Men det är dessutom omöjligt för mig att döma, då jag hvarken varit gift eller för- lofvad. Vill emellertid fru Hjelm höra min fullständiga trosbekännelse, så skall jag tillstå att jag sett tillräckligt af dylika förbindelser att be- gripa det kärleken i dem är ojemförligt mera sjelfvisk.»    »Det var en bekännelse, som jag hoppas att herr kaptenen i fram­ tiden får afbedja . . . . Men hvarför skulle denna sorts kärlek vara ­sjelfvisk?»    »Jo, så mycket kan jag förklara. Då moderns kärlek går ut på att skapa sonens lycka och glömma sig sjelf, sedan han funnit den, vill åter fästmön och hustrun att lyckan för älskaren och maken ej skall finnas 
 
 
 
 
 252 till annorlunda än hos dem. Eller känner fru Hjelm någon hustru, som ser sin sällhet i mannens lycka, då han finner den någorstäds utom hos henne.»    »Nej, det får jag tillstå!»    »Nå, är ej då moderns kärlek renare, högre och i stånd till flera verk- liga offer? Jag har deremot sett mer än en hustru, som tyckt sig vara ordentligt uppoffrad, då mannen för sitt nöje varit ute, t. ex. två eller tre aftnar i veckan och . . . .»    »Jaså, det skulle icke kallas uppoffring det – så många aftnar i veckan borta för sitt nöje! Hvem kan veta . . .»    Emilia afbröt tvärt.    »Ja», svarade kaptenen under ett fint leende, »hvem kan veta allt hvad som derunder tilldrager sig! I hustruns liksom i älskarinnans kär- lek ligger svartsjukan på djupet.»    »Nå, en mor – blir hon aldrig svartsjuk hon?»    »Jag föreställer mig att hon nog kan bli det, men huru olika är ej denna känsla i sin yttring! Då modern qväfver den, söker hustrun i allt näring för sin, den må träffa hvad föremål som helst. Och summan är att en mor ofta blir för hustrun en farlig rival.»    »Min mans mor lefver icke mer, och jag är nog oädel att icke der­ öfver vara bedröfvad. Svartsjukan, utvecklad af och öfver en mängd hvardagssaker, måste vara förskräcklig. Hemmet skulle ju då aldrig ha en solklar dag!»    »Och hvad blir den ej, när den framkallas af verkliga skäl? Det är just fruktan för den demonen, svartsjukan, som hållit mig tillbaka från allvarliga negociationer i giftermålsväg . . . . Nej, fri är man bäst: lefva i dag, dö i morgon, alltid på resande fot, icke förföljd af bleka sörjande ansigten vid hemmets härd!»    »Men också utan att få se glada och af sällhet lysande ansigten vid samma härd, då sjöfararen hemkommer!»    »Visserligen – men det är icke alltid sällhet som man får se lysa i hemmet. Och om jag hade en hustru, som begärde mer än jag kunde gifva eller gåfve mindre än jag fordrade, tröttnade jag genast upp och sökte åter min väg på sjön, innan ännu vårfåglarna signalerat nödvän- digheten af uppbrott.»    »Herr kapten passar tydligen till ungkarl: ingen man bör gifta sig, som icke sätter qvinnans värde högre.»    »Är qvinnan icke tillräckligt uppskattad derföre att man vill se 
 
 
 
 
 253 andra föremål bredvid henne? Om qvinnorna i allmänhet skattade sig sjelfva mindre, skulle mannen skatta dem högre; men sådana som jag sett dem, hafva de ofta utgjort stränga fordringsegare, hvilka icke väl af gäldenären erhållit infriandet af en skuld än de åter fordrat infrian- det af ett dussin andra, som aldrig existerat, utom i deras egna miss- tänksamma sinnen.»    »Kapten Oddjers, jag försäkrar att jag aldrig hört någon, som i den grad öfvertygat mig sjelf att jag eger tålamodets dygd. Att höra sådant, och likväl höra till slut!»    »Vi finnar äro ett uppriktigt folk – vi yttra vår mening öppet, men vi vilja icke såra, och i händelse ni, min fru, skulle vilja taga parti för hela ert kön, är det måhända min pligt att förtiga det öfriga af mina tankar.»    »Jag tror», svarade Emilia, »att jag ännu har en halftimma öfrig före middagen, och då herr kaptenen redan varit så fullständigt uppriktig, måtte väl det öfriga icke vara värre än att jag kan höra det.»    »Då tar jag mig friheten nämna att faran för mitt giftermål icke lig- ger deruti att jag icke skulle kunna förstå att värdera min hustru.»    »Hvaruti ligger den då?»    »Deruti att jag icke uteslutande kan fästa mig inom de bestämda skrankorna. Det är ju besynnerligt att gifta personer skola ingå en för- bindelse om ömsesidig blindhet! Detta är ordentligt löjligt. Skall jag ej få se att en qvinna är skön, derföre att hon är gift – skall en gift qvinna ej få tillåta sina ögon att finna flere män värdiga hennes uppmärksam- het än den ende, som hon lofvat att uteslutande älska?»    »Utom det att herr kaptenens sista förklaring något haltade i upp- ställningen», svarade Emilia, åter under en hög rodnad, »så . . .»    »Men hvaruti haltade den?» afbröt kaptenen. »Kanske deruti att jag icke – hvilket varit rätta uttrycket – lät den gifte mannens blindhet sträcka sig till äfven den ogifta delen af könet . . . . Men får jag nu höra fortsättningen af fru Hjelms förklaring.»    »Jo, uppriktigt sagdt, så vill jag icke ens se huru mycket eller huru litet någon annan man än min egen är värd min uppmärksamhet.»    »Det var den ohjelpligaste ensidighet jag någonsin hört! Himlen be- vare mig från en hustru, som skulle göra mig arma menniska till mål för en så allsmäktig känsla!»    »Jaså, herr kapten tror att det vore så beklagansvärdt?»    »Det vore mer – det vore rysligt, min fru! Huru skulle en man pla- cera en så öfverströmmande rikedom?» 
 
 
 
 
 254    »Placera den?»    »Ja, naturligtvis skulle han på något sätt använda den. Troligast vore att han i öfverflödets sköte befunne sig alldeles i samma belägenhet som de första menniskorna i paradiset: just emedan de egde allt, läng- tade de efter ombyte.»    »Det var icke Adam!» invände Emilia med ett slags sväfning på rös- ten.    »Så mycket värre för honom att det var Eva! Exemplets makt är nästan farligare än all annan makt.»    Nu var Emilia knappt i stånd att hålla värdigheten upprätt. Hon be- rättade sedermera för Majken i förtroende att det så när händt henne »den grufliga malören» att icke kunna återhålla tårarna. Att blifva blottställd för att höra sådana saker framställas så enkelt som om de vore de naturligaste åsigter man kunde hylla! Men hon visste ju också förut att det skulle ha sina obehagliga svårigheter att som värdinna nödgas sitta och underhålla sig med en ung man.    Till sig sjelf sade hon för tillfället: »Det var illa af Åke att icke be- gripa det der . . . . För några månader sedan sade mamma till mig: ’Undvik, mitt barn, långa resonemanger med unga karlar, helst när kärleken utgör ämnet!’ Men hvad som icke passade då, det passar nu. Emedan jag är gift, är jag icke längre samma oerfarna qvinna! Detta är besynnerligt, men det är i alla fall en verklighet. Dock, hur som helst, så vet jag icke hvarföre vi kommo in på kapitlet om kärlek. Men i trots af min fruvärdighet känner jag mig besvärad och måste genast finna något afbrott.»    Men medan Emilia funderade på något lätt »à propos» eller någon annan hjelpreda, återtog kaptenen:    »Nej, lefve då friheten! Jag vill bevara min, hvilken ger mig rätt att se skönheten och behagen hos både den gifta och ogifta qvinnan. Jag kan utan fruktan föra den bild, som jag tillegnat mig, med mig öfver­allt, tills jag antingen gifver den lof att sjelf rymma eller bereder den ett lifs­ tidshärberge i någon vrå af hjertat – och derföre lefver och dör jag fri.»    (»Nu bryr jag mig ej om något à propos!» sade Emilia för sig sjelf. »Gudskelof jag hör Uljana – då är det tid att se efter att Åke får helg- flundran stufvad så som han vill ha den . . . . Kaptenens tal slår öfver liksom champanjskummet ur glaset . . . . Och sådana ögon . . . . sådana ögon! Jag är riktigt förtjust att få tukta honom en liten smula!» Och nu hette det högt:) 
 
 
 
 
 255    »Ursäkta, herr kapten, men hur underhållande vårt samtal varit, fins det dock något som måste ställas vid sidan deraf: middagen och min mans favoriträtt. I förtroende sagdt, har jag under hela sista qvarten suttit i sådan tankspriddhet att jag oupphörligt varit sysselsatt med proportionerna till stufningen af min helgflundra.»    Men hur gick det väl med Emilias tilltänkta seger? Kaptenen pare- rade stöten, så att segern blef i hans händer.    I den behagligaste ton svarade han:    »Ack, om ni ville rådfråga mig! Vi sjömän äro ett slags vandrande kokböcker, som ingen ung värdinna behöfver förakta i ett brydsamt fall. Men då jag ser på era ögon, min fru, att jag icke får assistera som hjelpreda, skall jag i stället taga en promenad så länge.»    Han bugade sig artigt och gick.    »Det var underligt!» tänkte Emilia. »Han genomskådade mig min- sann . . . . .»    Hon qvarstod i funderingar, tills Uljanas röst verkligen hördes från tröskeln:    »Helgflundran väntar på frun!» 36. Mor och dotter.    I närheten af de bekanta trespetsade Öneskymtarne – ett af de ­märkligaste och mest ovanligt formade berg i Bohuslän, tjenande seg- larne i Kattegat till landkänning – förlägga vi Gläborg, köpman Moss’ egendom.    Den dunkelgrå och krassa naturen har väl icke förnekat Qville härad bördighet inom dess trånga dalar, men lägger dock öfver såväl dem som de nakna bergåsarne, hvilka kringgärda dem, en enformighet och en tomhet, som nästan alltid tillhör de skoglösa landen, då dessa icke sträcka sig så nära de större fjordarne att de förbiseglande ­mastträden få ersätta de träd, som ännu nära sig vid jordens barm.    Vid kusterna, der Qvilles höga branter slutligen förena sig och ned- sjunka, får man ofta se gigantiska klippblock hänga öfver vattnet. Huru de så kunna sväfva öfver djupet utan att störta ned, vet endast han, som kastat dem hit att under århundraden bida på förlossning 
 
 
 
 
 256 från detta hemlighetsfulla läge, hvilket tycks göra dem till främlingar för både vattnet och jorden.    Gläborgs invånare hafva således, då de utbytt det nakna, men genom kommunikationen lifliga Svartskär mot sin nya med en tem­ ligen fattig trädplantering och enformiga dalar omgifna egendom, icke gjort, såsom det tycks, något lyckligt byte, och detta kändes äfven i främsta rummet af den gamle affärsmannen, som ansåg förlusten af sin Bottnafjords-del, nemligen Svartskärshamnen, såsom oersättlig.    Vatten fanns väl äfven här, men hvad betydde det – icke gingo några skepp hit så godt som ända intill förstugan, icke såg man hvarken las- tageplatser eller lossningar, och hela sommaren luktade det härstädes blott gräs och ladugård i stället för sjötång och tjära. Kortligen: man var på landbacken; och landbacken utgjorde endast en torr backe, som Moss med allt hvad derå fanns öfverlemnat åt fruntimrens styrelse.    Hans fordna klagan öfver hustruns förfelade skyldighet att skänka honom en son hade nu förvandlat sig i en klagan öfver hennes orimlig- het att genom böner och konster ha tvungit honom till handeln af en så tråkig gård som Gläborg. Ifall hans goda och tåliga hustru då på- mint honom att hon icke ens sett Gläborg förrän han redan köpt det, skulle en sådan påminnelse icke tjenat till någonting, ty då hade han kommit i ännu olyckligare humör, emedan han icke egde mod att be- tunga Majken med förebråelser – henne var det i sjelfva verket han hade att tacka för idéen om denna egendomshandel, den hon dock sjelf redan insett vara efter hans mening ogagnelig.    Emellertid stod den gamla tvåvånings-åbyggnaden helt solljus i sin nya ytterklädning af sjögrön oljefärg och sin inre beklädning af vackra franska tapeter. Men hvad hjelpte också det? Det måste ändå heta:    »Kan du begripa, qvinna, hvad man skall göra med de här flacka, dumma ovärdiga kyffena? Är det rum det – tre rymmas i salen på Svartskär. Och alla mina granna möbler, hur taga de sig ut här, och hur tar sig något ut! Supponerar att jag icke skall bli inhysesgubbe och köra hö i ladorna? Eller skall jag springa egorna omkring och leta efter jättegrytor, snäckbankar och stensättningar, som i alla fall förarga mig, eftersom de påminna mig om den tiden, då man också här hade sjö och sjöfolk? Nå, du mins att jag sa’ dig förut hur det skulle gå, men du lemnade mig aldrig i ro förrän jag gjorde dig till viljes – och nu kan ni få sitta ensamma i herrligheten. Jag vill icke lägga mig här och strådö i förtid, så mycket du vet!» 
 
 
 
 
 257    »Käraste man», svarade en gång fru Moss på dessa ständiga klago­ visor, »eftersom du nu en gång köpt Gläborg, låtit reparera det och dessutom har lagt ned din rörelse, så böra vi se sakerna på den ljusaste sidan – det skola vi alla finna oss bäst vid.»    »Vi alla – hvad är det för ett slags uttryck? Supponerar att det blott är fråga om mig, som blifvit lockad och tubbad till den uslaste affär, som jag under hela min lefnad har gjort. Det hade varit din skyldighet att besinna följderna innan du företog dig att inleda mig i dina ömkliga fruntimmersplaner. Men det må du veta, Beate-Marie, att med den här segern får du vara nöjd! Härnäst vi i någon sak bli af olika tankar, så supponerar jag att du icke försöker att lägga dina funderingar tvärsför mina. Nu känner du meningen.»    Då dessa väderbyar gått öfver, kom alltid Majken och lade sin arm kring den tåliga modern.    »Gud hjelpe mig, älskade mamma, för den här idéen! Det blir stän- digt mamma som får sitta emellan för min dåraktiga kalkyl, och det smärtar mig obeskrifligt.»    »Ack, min Majken», svarade då denna så sant älskande mor, »tror du icke att jag hellre vill taga emot de här narraktiga förebråelserna än höra dem drabba dig! Med tiden blir det dessutom bättre. Jag har min aning, och den säger mig att framdeles skall pappa blifva nöjd och han och jag vida lyckligare än nu.»    Majken hade så många gånger hört dessa förespeglingar, hvilka ­aldrig syntes vilja bekräfta sig, att hon slutligen blef öfvertygad att modern icke i verkligheten hoppades på dess fullbordan, utan att det endast var för hennes, Majkens, skull som hon ännu talade om ifråga- varande framtidsillusioner. Men en gång, då fru Moss tydligt läste dessa hennes tankar, sade hon:    »Mins, mitt barn, att för Gud är ingenting omöjligt. Större under än detta har han gjort – tänk derföre icke att jag talar så i fåvitsko.» . . . . . . ..........................................................................    I dag – liksom förra gången vi träffade fru Moss – finna vi henne ensam. Det är nu endast den skilnaden, att hon väntar sin dotter hem och derföre stundligen lyssnar efter vagnsbullret.    Ändtligen, då hon väl för tionde gången flyttat det af hennes Maj- ken broderade bibelmärket, lade hon på allvar ihop den heliga boken, i det hon sade till sig sjelf: 
 
 
 
 
 258    »Jag hoppas att han, som ser allt, nog förlåter att jag icke kan hålla mina tankar med nog reda tillsammans. O, må han beskydda mitt barn och helbregda föra henne genom denna hennes långa pröfvotid . . . . Men nu kör det – nu kommer hon, och denna gång glad och modig, hoppas jag, ty ännu kan väl ingen ny svårighet ha inträffat.»    Men helt annorlunda föllo orden, då Majken inkommit och, sedan hon berättat att pappa blifvit uppehållen på vägen och ej skulle inträffa förrän följande middag, i fullaste förtrolighet afhöljt allt det passerade samt meddelat modern sin fruktan att, i trots af den allvarliga för­ klaringen med fadern, hon ändå skulle blifva ett mål för hans beräk- ningar att gifta henne med Holt.    »Herren bevare dig från denna olycka! Den mannen är säkert en dålig menniska . . . . Vet Gudmar ännu något om de sista tilldragelserna?»    »Ja, dagen före min afresa träffades vi . . . . mamma kan troligen icke gissa hvar.»    »Jag önskar helst att icke gissa i den saken – säg det derföre.»    »Jo, på Ufklippan, och det var visserligen icke första gången, men denna gången låg det en så djup och högtidlig betydelse i allt, ända ifrån det utomordentligt rörande sätt, hvarpå de gamle männen ställt i ordning åt mig, ända till Gudmars obeskrifliga nedslagenhet, han, som ändå kom höljd af sina förmäns beröm och med alldeles lysande för- hoppningar för framtiden.»    »Ack, min vän, icke var det underligt om han var nedslagen . . . Mina dyra älsklingar, som jag vet lida utan att jag förmår göra det minsta för er lycka – o, hvilken hjelplös mor jag är!»    »Säg icke så, älskade mamma! Tusen gånger tyngre vore ju min börda, om ej mamma delade den.»    »Min Majken – ännu har jag tillräckligt minne af min ungdom för att veta att hvem helst som hjelper oss att bära försakelsens börda, blir den ändå så tung, så tung. Om det åtminstone funnes en skymt af rätt- visa i din fars handlingssätt, så skulle jag respektera hans vilja med större undergifvenhet.»    »Den tanken, mamma, förstår jag fullkomligt. Ifall den minsta fläck vidlådde Gudmars karakter – men gudskelof den är spegelblank – så tror jag åtminstone att jag icke skulle ens i mitt innersta hjerta vilja trotsa pappa. Men nu, då hans envishet endast och allenast stödjer sig på de mest sjelfviska grunder, måste jag alltid bibehålla hoppet och låta det i tysthet uppehålla hjertat.» 
 
 
 
 
 259    »Olyckligtvis», svarade den i lifvets allvarsamma skola bildade ­modern, »olyckligtvis bekräftar erfarenheten att det i allmänhet är sjelfviskheten som är den mest tyranniska af alla våra herrskande ­böjel­ser. Hade du och Gudmar haft att strida mot någonting, som mindre rörde denna lifsprincip, hvilken i vissa fall är så starkt inpräg- lad hos pappa, då kunde vi ännu ha hoppats, ty han älskar dig som sitt högsta goda på jorden näst efter sig sjelf. Nu deremot ser jag ingen utväg.»    »Då jag så hör mamma, tycker jag mig förnimma och omlefva en stor del af det mamma sjelf gått igenom . . . . Om nu i stället vår lycka berodde af mamma?»    »Ja, då vore det alls ingen förtjenst af mig att fullborda den, skedde det än med hvad offer som helst, ty jag har ej i min natur fått den käns- lan, som är så svår att besegra. Kanske strider pappa mer än vi tro, och vi böra derföre snarare beklaga än klandra honom, liksom vi böra be- klaga alla dem, hvilka inom sig sjelfva bära det olycksfrö, som för dem blir mäktigast och en dag skall skjuta upp och visa ett helt träd med bittra frukter. Herren hålle sin hand öfver alla dem, som sitta under ett sådant träds skugga!»    »Jag förstår också denna fromma bön, mamma, och jag säger dertill amen . . . . Men låt mig nu få berätta någonting riktigt besynnerligt, som hände mig på Ufklippan.»    »Gör det, mitt barn! I dina ögon lyser en stråle, som tyckes likna ett hemligt hopp.»    »I det fallet, mamma, vore det ej ett kristligt hopp, och då har det icke mammas bifall och icke heller mitt eget. Dock kan det verkligen finnas förhållanden, då, såsom pappa säger, man är sig sjelf närmast.»    »Och den satsen citerar du?»    »Ja, hör . . . . Min Gudmar och jag sutto inne i en liten underlig kam- mare, som våra värdar tillredt åt oss – det är en riktig lugn och poetisk tillflyktsort på den ensliga klippan, en sex alnar lång och fyra alnar bred kammare med ett litet fönster, på hvars ömse sidor gubbarne, en­ ligt deras eget uttryck, »opphängt en sardinare och en amerikanare». Lotsgubben hade i öfrigt varit frikostig med sina flaggor, och allt var fullkomligt »hemålt».»    »Jag känner på det igen den innerliga kärlek, som de bägge två ha för dig . . .»    »Och den jag är så stolt öfver . . . Nå, bäst vi nu sutto, än på de be- 
 
 
 
 
 260 synnerliga stolarne, än på sjömanskistan med ’Engelandsflaggen’, undföll oss väl några gånger namnet Holt, som våra värdar ej kunde annat än höra. Slutligen sade Gudmar:    »Och honom skulle din far föredraga som måg? Hände det, så seg- lade jag i qvaf med både tulljakten och mig sjelf.»    »Kunde Gudmar tala så?»    »Ack, mamma, han var i förtviflan. Men straxt efter sedan han ut- sagt de orden, inkommo bägge gubbarne och förklarade att de hade något vigtigt att meddela oss.»    »Nå, det är jag då nyfiken att få höra!» inföll modern.    »Jag var så med och bad dem genast uttala hvad de hade på sinnet.»    »Tala du, Gädda, du, som har talegåfvorna!» uppmanade lotsgub- ben.    »Nej, tack», svarade Gädda, »ära den, som äras bör! Du är äldste lotsen i skärgården och dertill medaljör af tre medaljer och har pen- sion dertill . . . .»    »Gud bättre oss för de pensioner, som kronan består lotsarna!» af- bröt fru Moss . . . . »Men hvem kom slutligen till tal?»    »Lots-far, och han yttrade med sådan säkerhet hvad han hade att säga, att det bestämdt måtte ega grund . . . . ’Mamsell Majken och jakt- löjtnanten’, yttrade han, ’äro bägge för vällofliga att tänka ondt om mig och brors-kamraten här för det vi råkat höra hvad vi kanske inte skulle höra’.»    »Hvad helst ni hört, mina vänner», skyndade Gudmar att svara, »så veta vi att det är i säkerhet.»    »Det är allt riktigt, löjtnant! Och nu skulle vi bägge säga de här orden, att vi inte kan säga något, men så mycket kan vi säga – för det är meningen – att om någon befaring kommer i fråga att Holt, som är en stygg man, skulle gå löjtnanten i vägen, så kan löjtnanten vara i stor rolighet, för vi, Gädda och jag, känna sådana ting om kar’n som allt skall komma herr Moss att besinna sig tre gånger innan han, sedan jag och Gädda talat, skulle ta honom till måg. Han afstår då hellre. Men vi tala inte onödigt tal – det är ordet.»    »Det var i sanning märkvärdiga ord!» sade fru Moss. »Bägge dessa män äro af en utmärkt redlighet och lotsen den sannfärdigaste men- niska jag någonsin känt.»    »Just samma intryck hade Gudmar och jag, och det kom en känsla af trygghet öfver oss från det hållet. Och utan att vi ville vidare ut- 
 
 
 
 
 261 forska våra värdar, hvilket väl i alla fall blifvit förgäfves, nöjde vi oss med deras löfte att få vädja till dem, när nöden stode för dörren . . . Men, mamma lilla, om det också blir slut med Holt, så komma icke Gudmar och jag hvarandra närmare för det.»    »En minskning i svårigheterna är alltid en fördel – men denna är ­tyvärr ännu icke vunnen . . . . Huru snart tror du att pappas gunstling kommer hit?»    »Troligen kunna vi vänta honom redan i morgon, då han vänder till­ baka från sin resa angående affären, som jag nämt för mamma.»    »Om pappa då ännu vore borta, så skulle vi lätt göra oss af med honom.»    »Nej, vet mamma, vi akta oss för att göra oss af med honom på så lätt sätt.»    »Hvad menar du?»    »Sedan jag bättre betänkt mig, finner jag det vara klokast att bemöta karlen så som om jag ingenting fruktade. Han skall kanske då sjelf vid tillfälle föra sin talan, och om så händer, blir det jag som får ge honom svaret – och det skall bli så fullständigt att pappa slipper öfverföra min talan. Men skulle pappa det oaktadt icke lemna sin älsklingsidé, utan komma antingen att låta mig långsamt plågas eller ock taga något has- tigt beslut, då signalerar jag till mina gubbar.»    »Gudskelof att du pratat dig riktigt i lynne igen . . . Säg mig nu hur min snälla Thorborg mår?»    »Förträffligt. Men den der underliga händelsen med det uppflutna fruntimmers-liket har så starkt gripit in i hennes fantasi, att jag riktigt fruktar det hon till slut anser sig sjelf vara en del af den främmande qvinnan . . . . Men nu är jag trött, och nu går jag in till mig, der det är rätt bra, om det än icke är mina Svartskärs-rum. Älskade mamma, låt oss få téet in i mitt lilla kabinett!» 37. Huru Holt betedde sig vid sitt första besök som friare.    Dagen efter Majkens hemkomst såg man på eftermiddagen, enligt husbondens befallning, hela undra våningen upplyst liksom till fest­ lighet. 
 
 
 
 
 262    Denna våning bestod af sex rum, salen, förmaket och sängkamma- ren på ena sidan och på den andra Majkens tvänne rum jemte ett hvar- dagsförmak.    Öfra våningen delades mellan husets herre och de personer, som kunde komma att gästa hos den särdeles gästfrie köpmannen. Af de rum, som voro bestämda för det senare ändamålet, var ett nu upplyst och iordningsstäldt åt Holt, som nyss anländt och för närvarande up- pehöll sig inne hos värden, hvilken hemkommit några timmar förut.    »Ja, det här lönte verkligen mödan!» sade Majken, i det hon från sin egen sida af våningen kom öfver till moderns. »Men eljest taga sig rummen visst icke illa ut vid belysningen från kronorna. Det här mörk­ röda förmaket är ju ett ordentligt praktrum och alldeles icke mindre än förmaket på Svartskär. Ja, nog kunde här bli trefligt för våningens skull – den är ej att klandra – men huru skola vi bära oss åt att fästa tref­naden? Det blir konsten, mamma . . . Hör mamma lilla . . . Är mamma icke i sängkammarn?»    »Hvad är det, mitt barn? Jag kom just nu. Allt det här fjäsket miss- hagar mig ordentligt. Kan du tänka – pappa vill hafva i morgon till middag så många rätter som det är dagar i veckan, och i afton skall nära nog hela husets bordsilfver och ostindiska servisen fram, och der- till champanj . . . . jag säger icke mer!»    »Jag undrar också icke på om mamma ej tycker att ord uttrycka nog. Denna pappas mani för den pomaderade och glatt-tvättade Holt med sin silkesfysionomi och sitt elaka hjerta är i den grad ofattlig, att det nästan förekommer som om, i trots af våra förnuftiga slutsatser i går, det vore någon slags trolldom med i spelet . . . . Nå, nu komma de. Vi skola väl sätta oss på parad här vid förmaksbordet. Jag har min virkning med mig.»    »Och jag min stickning . . . . Ack, hvad du ser god och snäll ut, min präktiga Majken! Hvem kan väl se på dig att du bär oron i hjertat.»    »Det är väl icke meningen heller att någon skall se den! Jag måste med vår lilla kära Emilia tänka på värdigheten, som hon jemt är i fruk- tan att blottställa . . . . Och nu tar det i salsdörren. Låt oss för all del vara ämabla värdinnor – det tjenar till ingenting annat än att öka våra egna svårigheter, om vi sätta pappa i dåligt lynne.»    Hon hade knappt uttalat det sista ordet förrän herrarne trädde öfver tröskeln.    Moss såg ut som en nytändning, och unga herr Holts ansigte hade för aftonen aflagt såväl den sjelfkära minen som det kalla ironiska sätt, 
 
 
 
 
 263 hvilket han sist visat mot sin tilltänkta äkta hälft – med ett ord: han var liksom nyfödd. Med allvarlig artighet och en viss, icke för närgången förtrolighet intog han sin plats och hoppades att ej uppväcka alltför stor ledsnad med sitt besök.    Som dessa ord icke adresserades till någon enskilt, blef det fru Moss som svarade:    »Vi lefva här tillräckligt för oss sjelfva att gerna se det pappa får en liten variation.»    Detta yttrande syntes på långt när icke tillfredsställa pappa Moss sjelf, hvilket den erfarna hustrun genast fann af en särdeles egendomlig knipning på hans läppar, den enda tillrättavisning som kunde ega rum för tillfället, ty ögonen fingo ej nu förråda för mycket af hvad en äkta man i nödfall kan låta dessa tolkar förklara. Icke skulle väl svärfadern lära sådant åt mågen! Moss supponerade dessutom att Holt nog utan lärdom blefve hemma i det språket.    Emellertid lyckades friaren att icke visa sin egen stuckna känsla.    »Jag har ofta tänkt, mamsell Moss» – här fann Holt lämpligt att låta i rösten ingå en sakta dallring, något som borde tyda på en bekämpad rörelse – »att en menniska på förhand bör kunna ana sitt öde vid fram- komsten till något ställe, det man nalkas under fruktan och oro.»    »Nå», svarade Majken med intresseradt deltagande, »anade herr Holt något om hvad som skulle inträffa vid framkomsten till det stäl- let, som resan gällde, då vi skildes på Svartskär?»    »Det gjorde jag!» genmälde Holt blossande röd. »Det var en aning som sade mig att mina fordna principaler skulle förstå det en menniska kan råka att misstaga sig, äfven då hon försöker att göra sitt bästa. Så- dant blef äfven förhållandet. Men jag supponerar, som farbror säger, att det icke ofta lärer hända mig att jag råkar ut för det fallet att någon bedömer mig med den mildhet, som de visade, hvilka bort bedöma mig strängast.»    Om Holt sanningsenligt redogjort för den expedition, som blifvit föranledd af den olyckliga lurendrejeriaffären, så skulle han visst fått framlägga en annan rapport. Han hade blifvit så upptuktad af de miss- nöjda egarne till godset, att han inom sig svurit tusende eder öfver sina gamla förbindelser och lofvat att icke förnya dem. Men då allt detta skulle ha varit förnärmande för hans sjelfkärlek att erkänna, så lät han i stället nämde herrar spela den vackra rolen att fullt uppskatta sin kommissionärs värde. 
 
 
 
 
 264    »Men hvarföre», frågade Majken, »vill herr Holt nödvändigt syssel­ sätta sig med tanken på andras bedömande? Pröfve hvar och en sig sjelf!»    »Supponerar, mitt barn», inföll Moss, som nu fann skäligt att med ord blanda sig i samtalet, »supponerar att vännen Holt har sina egna grunder för det han säger. Dessutom skulle jag icke tro någon vara fullkomligt nöjd med att blifva pröfvad och uppskattad endast af sig sjelf.»    »Farbror är vishetens brunn, liksom erfarenhetens. Men den, som ännu icke öst mycket ur dessa brunnar, har skäl att misströsta, då ­ingenting ger vid handen huru man skall lägga de ord, som hvimla i hufvudet utan att kunna söka sig rätta vägen öfver läpparne.»    Vid uttryckandet af denna tanke fick Majken ett leende på sina läp- par, som inom Holt väckte en tusenfaldigt djupare harm än ord skulle ha förmått.    »Supponerar», högg Moss in, »att ett glas punsch skall sätta i gång kommunikationen mellan hufvudet och läpparne . . . . Kom – härute ha vi reqvisita på bordet . . . Hvad fan tänkte du på?» hviskade han, under det de gjorde ett slag öfver salsgolfvet. »Det var väl med hjertat och icke med hufvudet, som du skulle hålla ron vid makt, och om någon- ting skall hvimla, bör det väl vara der.»    »Jag vet icke, min bäste farbror», svarade Holt blygsamt, »om det låter säga sig att orden hvimla i hjertat?»    »Nå, så måtte väl känslorna kunna hvimla då!»    »Det är sant!» återtog Holt . . . . (»Men då skulle de först finnas!» tänkte han inom sig) . . . . »I alla fall kunde farbror med sin skarpsin- nighet icke undgå att se hvad som förbryllade mig . . . . En sådan min kan dekontenancera den modigaste.»    »Dumheter! Skulle man bara rådfråga qvinnfolkens miner, då komme man icke långt i kännedomen om dem . . . Gå nu åstad och bär dig klokare åt, medan jag blandar till min toddy!»    »Den infama qvinnan!» tänkte Holt, i det han återvände till förma- ket för att ytterligare pröfva sina resurser. »Hon ser så obesvärad ut, blott för att förödmjuka mig; och vore det ej för hämden på jaktlöjt- nanten och för Moss’ stora rikedom, den man grant märker i allt, så skulle ingenting fresta mig till denna vånda . . . . Se så – Moss kikar på mig tvärs igenom glaset, som han rör om sockret i . . . . En högst intres- sant belägenhet, just en angenäm inledning till den första kurtisen! Jag 
 
 
 
 
 265 vill svära på att jag icke kommer att säga annat än de kolossalaste dum- heter.»    Också tycktes det blifva alldeles förgäfves för Holt att bringa sig upp i fläkten.    Med dröjande steg nalkades han förmaksbordet; och sedan han ett par ögonblick varit sysselsatt med att betrakta de inbrända målning- arne på lampkupan, hvarvid han så när uppbränt sitt hår, sade han has- tigt liksom han varit rädd att mista en präktig inledning:    »Mamsell Moss öfvergaf Svartskär – huru tomt det nu måste vara der! Ja, det måste verkligen vara mycket tomt . . . . utmärkt tomt!»    »Herr Holt vill smickra mig.»    »Jag vill endast uttrycka en påtaglig sanning. Och för min del . . . .»    Men nu råkade Holt vända sig om och fick se sin tillkommande svärfars hufvud bifallande nicka öfver glaset. Denna demonstration, som bort upplifva honom, beröfvade honom i stället förmågan att ­vidare uttrycka och förtydliga sin mening.    Majken befriade honom ur bryderiet, derigenom att hon, med eller utan afsigt, inkastade honom i ett annat.    »Åh, herr Holt, mitt och pappas sällskap är redan ersatt af den ­ finske främlingen, som herr Hjelm hade med sig och som jag icke vet om herr Holt ens såg – jag menar den unge kaptenen.»    »Jo, jag såg honom som hastigast genom fönstret . . . . Men icke är väl han qvar ännu?» Åter gick en ny förändring öfver Holt. Blodet började cirkulera med största skyndsamhet, och han kände sig oroad af fruktan att icke tillräckligt kunna dölja det intresse, hvarmed han afvaktade svaret.    »Jojo men, nog är han qvar, och han kommer denna gång att stanna åtminstone tills i öfvermorgon.»    »Och hvad säger mamsell Moss om honom? Jag förmodar att han är så upptröttad efter sina missöden, att han icke kan utgöra något särde- les sällskap?»    »Det är en ogrundad förmodan, herr Holt! Då man undantager del- tagandet i hans stora otur att ha kommit hit tvungen, så måste man er­ känna att vår lilla krets gjort en riktig vinst i denne belefvade och ­angenäme sällskapsman. Herr Hjelm och hans fru äro båda också mycket intagna af honom.»    »Verkligen?» Holt började känna sig allt mer och mer besvärad af det mellan hufvudet och hjertat springande heta blodet. 
 
 
 
 
 266    »Och han», fortfor Majken i sina okonstlade meddelanden, »visar sig också mycket intagen i dem . . . . Gör han icke det, pappa? Nå nå, pappa sjelf är icke så litet förtjust i Emilia!»    »Det är ett grant fruntimmer! Supponerar att kaptenen får ha ögo- nen öppna, liksom hvar och en annan.»    Efter detta svar, som Moss blifvit narrad att helt oskyldigt afgifva – han hade ej den ringaste aning om Holts verkliga känslor – var det ­totalt förbi med dennes försök att vidare hålla sig i den nya rôlen. Han tänkte icke mer hvarken på Majken, frieriet eller hämden på jaktlöjt- nanten: han såg för sig ingenting annat än Emilia bredvid den unge främlingen, hvilken utan tvifvel icke var henne så misshaglig som hen- nes mans kompanjon.    Hvarannan minut tog han upp klockan: i sin otålighet tyckte han att aftonen aldrig ville taga slut – till den grad fingo snålheten och hämden gifva vika för kärleken och den nyvaknade svartsjukan.    Vid denna sakernas vändning bytte Majken och modren månget förstulet leende, mången förtrolig blick. Men Moss deremot gaf hvar- ken leende eller förtroliga blickar. Han satte inom sig en hel mängd eder i pant på att han icke kunde begripa hvarifrån denna fördjeflade förhexning kom. »Nog», tänkte han, »har jag hört talas om blyghet och dumhet, men jag supponerar att ingen sett maken till det här . . . . Nå, i morgon blir det bättre – det är klart.» . . . . . . . . . . . . . . . . . . . . . . . . . . . . .    Men ingenting återgifver köpman Moss’ gränslösa harm, då föl- jande morgonen icke Holt sjelf kom att uppvakta honom, utan endast en biljett af detta innehåll:      »Min dyre farbror!    Kan någon menniska vara olyckligare än jag? Hvad önskar jag högre än att få nämna den så högt aktade och beundrade mamsell Maj- ken för min hustru? Men en så eländig feghet bemäktigar sig mig i hennes närvaro, att jag verkligen börjar frukta det jag ej genom egna bemödanden skall kunna öfvervinna den.    Ingen vet bättre än jag sjelf hvilken slät figur jag i går gjorde, hvilket smärtade mig särskilt för farbrors skull, som gifvit mig en protektion, hvaröfver jag alltid skall vara stolt.    Vid Gud, se icke mamsell Majkens ögon tvärtigenom mig! Och den klarsyntheten kommer alltid att bringa mig på fall, såvida icke farbror i sina outtömliga ressurser kan hitta på någon utväg för mig att bli gift utan att fria. Jag skall aldrig våga mig fram, och det är derföre jag be- 
 
 
 
 
 267 slutar att fly och sätta mina sinnen i jemnvigt långt ifrån henne. Denna idé kan måhända förefalla farbror underlig och illa vald, men i dag på morgonen finner jag mig ännu ohjelpligare än i går.    Käraste farbror, råd mig, fräls mig, tala för mig!    Jag begär icke bättre än att få kalla mig farbrors tillgifne och vördnadsfulle son Wilhelm Holt.    P. S. För att gifva farbror full frihet i sina negociationer har jag, vid den tid detta framlemnas, redan afrest hem till Svartskär. Jag anmäler min djupaste vördnad för damerna!»    Under första minuterna, sedan Moss läst denna biljett, var hans ­raseri stumt. Derefter rusade han ned för trapporna och in i sin hust­ rus rum.    »Beate-Marie . . . Beate-Marie, hvar är du . . . . Har någon af er sett till frun – hvar fan är hustru min?»    »Här, min vän . . . . Hvad i all verlden står på?» yttrade fru Moss, som helt lugn inträdde i sängkammaren.    »Jaså, du är der . . . . Nå, det var ju rätt hyggligt spektakel detta!»    »Hvad för ett spektakel, kära du?»    »Liksom du icke visste att han har rest! Och hvarföre reste han, tror du? Jo, derföre att ni ej gjorde annat än retade och förödmjukade honom i går afton . . . . Ah, de qvinnorna, de qvinnorna! Att en man skall få resa sin väg sönderstungen af ert nålstyngsuddiga skämt! Sup- ponerar att hans stolthet uppreste sig mot sådant, och hvem kan undra på det!»    »Min bäste vän, jag vet mig icke alls hafva förolämpat herr Holt, och du känner sjelf om det tillhör min karakter att skämta.»    »Det tillhör din karakter att göra allting i strid mot min vilja. Men hvad vinner du med alla de trakasserier du tillställer? Jo, endast det, att jag nu säger rent ut, hvad jag förut blott antydt, och det är att Holt skall bli min måg! Hör du hvad jag säger – min måg, min måg . . . . Sup- ponerar du blifvit döf, efter du icke svarar?»    »Du vet väl huru svårt det är för mig att svara något, som kan passa in i det lynne, hvari du nu är.»    »Nå, det är rätt roligt för en man att hos sin egen hustru alltid finna motstånd, finna öfverdrifven försigtighet, notabene då den icke är på 
 
 
 
 
 268 sin plats. När det ej behöfs, då har du godt om svar; men när det be- höfs, då förskansar du dig med qvinnolist bakom fruktan att säga något, som kan ge anledning till ännu ett ord. Det förargar en man, kan du väl begripa, att finna hustrun trög för allt, som intresserar honom. Och så har det alltid varit! Supponerar det inbegripes i äkten- skapsprivilegierna på qvinnosidan – fast jag icke kan erinra mig ha hört något sådant i vigselformuläret – att hon skall ega rättighet att med lätt och fin hand strö ut plågor för honom till tack för hans skydd och omtanke . . . . Men nu är ordet, att när Holt kommer nästa gång, så skall han bemötas på annat sätt än i går!»    »Af hvem, pappa?» frågade Majken, som i detsamma inträdde från förmaket. »Jag tycker att pappa fäster nog strängt afseende på en per- son, som har så föga vigt för oss.»    »Jaså, du säger det, min mamsell dotter! Du gör emellertid bäst i att icke svara för någon annan än dig sjelf.»    »Det är så det, pappa, men då mitt svar längesedan är afgifvet, så kunde det icke hindra att det öfversteg mina krafter att höra mamma, som har ingenting med saken att skaffa, på detta sätt stå till ansvar.»    »Aha, bägge två – bägge två! Nå, så skall ni få vänta på mig! Jag reser i denna dag till Göteborg: jag flyr huset, jag rymmer ifrån er. Suppo­ nerar det betyder något: en man, som rymmer för husfridens skull!»    »Ah, käre pappa, låt oss icke göra ett berg af ett sandkorn! Vi veta ju ganska väl att pappa ändå i dessa dagarne skulle resa dit för galeasens försäljning – och om pappa då reser i dag i stället för i morgon, så tän- ker jag att pappa icke förlorar på att få sig ett parti vira i afton hos kap­ ten på Hålltorp.»    »Ja, tunga det har du fått – och ingen af er har så mycken skam i er att uttrycka ledsnad öfver att en gäst på det viset måste fara sin väg.»    »Icke vill väl pappa begära några sorgebetygelser å vår sida för den saken? Och om pappa, som är så klyftig, tänker rätt efter, så inser visst pappa att herr Holt haft annat skäl för sin afresa än det han troligen uppgifvit.»    »Säger du det – hvad då för skäl?»    »För pappa behöfs inga påpekningar, och under resan blir det nog klart för pappa.»    En kort brumning var köpman Moss’ enda svar, hvarpå han gick ut och gaf de nödiga befallningarne för sin »rymning» innan middagen ................. 
 
 
 
 
 269    »Mitt älskade barn», sade modern, då de båda fruntimren blifvit en- samma, »jag tror icke det var rätt att ge pappa det der ämnet att fun- dera på. Möjligtvis glömmer han bort hela saken, men om han der­- emot icke gör det, så gissar han kanske verkliga orsaken till Holts flykt – och besinna huru farligt det vore, om ett så grannlaga ämne blefve vidrördt af pappa, som då i sin rättvisa förtrytelse mot Holt visst icke skulle komma att begagna grannlaga ord.»    »Mamma har fullkomligt rätt i det. Men jag är öfvertygad att pappa icke hittar meningen – och gör han det, skall jag nog veta att bli så för­ vånad att han genast öfvertygas om sitt misstag.»    »Det var likväl en egennyttig beräkning af dig, min Majken, att vilja reta upp honom mot Holt; men egennyttan blir alltid sitt eget straff: du får nog sjelf besväret att leda pappa tillbaka från det mål, dit du ville föra honom.»    »Ja, mamma, jag är icke något helgon, det vet jag nog. Men mamma bör och måste vara fullkomligt förvissad att jag aldrig en minut hyste den låga tanken att förråda Holts verkliga känslor, ty i och med det- samma skulle jag ha kunnat blottställa Emilia för obehag, som jag icke ville ens drömma om.»    »Men hvarföre kastade du i går afton Holts tankar in på det ämnet?»    »Derföre, mamma, att då jag såg hans vedervärdiga dubbelhet, hans bedrägeri mot pappa och hans tillskrufvade bemödande att uppträda i egenskap af förklarad tillbedjare, fattades jag af en så motbjudande känsla att jag måste skaffa mig tid. Vi veta nog att hans tilltänkta frieri, motiveradt af de uslaste grunder, aldrig kan lyckas, men vi veta också att all huslig frid på gud vet huru lång tid blir störd, när det kommer till den afgörande punkten. Se der skälet hvarföre jag ändrade mig i af­ seende på den snara upplösningen – och jag skulle storligen ta miste, om icke Holt sjelf kommer att i det afseendet gynna mig.»    »Blir ej den långa spänningen svårare, mitt barn?»    »Det må då bero på omständigheterna, mamma, och det är utan tvifvel det bästa . . . Låt oss nu för resten tacka Gud att vi äro af med Holt, glömma bort honom och tala om det, som för mig är ljufvast – men vi få väl spara det tills vi öfvervarit pappas rymning.» 
 
 
 
 
 270 38. Middagen i kapellgården .    Medan Holt sålunda utgjorde ämnet för mycken harm, mycken dis- kussion och mycken hemlig glädje, flög han sjelf åstad liksom han farit med kurirpost den flacka vägen fram mot kusten. Men då han i tank- spriddheten ej såg annat än den finske gästen och den unga värdinnan, och hvarken tänkte på hästen eller vägen, bar det så till att han blef obehagligt uppehållen genom någon bristning i seldonet, som inträf- fade när chäsen for öfver en stor grushög, hvilken blifvit upplagd vid sidan för vägens lagning.    Innan han nu fick hjelp och åter kom åstad, hade tiden lidit så långt att klockan var öfver half 1 på middagen, då åkdonet rullade nedför de sakta sluttande hällarne vid Svartskärs-gården.    Första personen han såg, var den finske timmermannen.    »Här är ingen hemma, utom bodbetjenterna!» yttrade denne, som trodde att Holt var en främmande.    Holt kastade sig ur chäsen och rusade in i boden.    »Hvad vill detta säga – hvar är herrskapet? Är herr Hjelm borta under min frånvaro?»    »Icke särdeles långt! Kapten Oddjers kuskade frun till kapellgården i morse, och patron Hjelm skulle komma efter till middagen. Han gick för tio minuter se’n, och de komma igen om några timmar.»    Holt behöfde ej höra mer. Väl hade han för icke lång stund sedan rest förbi kapellgården; men det oaktadt ropade han nu till drängen, som utkommit för att emottaga hästen:    »Spänn icke ifrån – jag far genast!»    Och sedan han egnat fem minuter åt sin yttre menniskas förbätt- ring, satt han ånyo i åkdonet – och länge stod det icke på, innan han helt käckt presenterade sig vid ingången till granngården, der han med ett mindre hjertligt ögonkast blef emottagen af sjelfva Troll-Vivika.    »Sven Dillhufvud du», ropade hon med dundrande röst, sedan den nye främmanden inträdt, »kan du inte begripa dej på att jag behöfver mera ved, eller ser du inte, din dummer jöns, att hela socknen satt mö- tessällskap här i dag! Det fattas nu bara att de andra finn-förlisingarna komma hit också, så att alla onda signerier bli lästa öfver en fattig ­menniska . . . . Jaså, att du ändtligen kommer då – var nu geschvindt och rif pepparroten, för jag har nog ändå det, som rifver mej i näsan.» 
 
 
 
 
 271    »Det syns nock, moster! Men om j ville gullegoa er en liten vänning, så . . .»    »Stick inte fram med några näsvisheter! För det säger jag dej rätt opp och ner, att om du också hade gett mej sockerpuller med i socker- pulledosen – och det hade kanske inte varit ur vägen, för nu har jag fått nöja mej med anis och sockersmulor hemmavid – så anstår det ändå inte dej att taga några tonelåtar mot mej, du . . . . visste du det, din spe- levink och ha det nu i minnet!»    »Vill j vara så god, moster, och hålla till godo sockerpullerna nästa gång jag far till stan – de ha långa strutar med både röda, gula och blå.»    »Så så – jag har inte sett till annat än hvita här i kyrkorna, och inte vill jag disputera och förgöra dej i allt. Men du skall veta att hålla dej i vördning för gammalt folk; och när du rifvit opp pepparroten, så är det tid att bräcka opp ostrona, för kalaset skall snart börja. Och ställ af, du, en tallrik till mej sjelfver – fast jag klandrar löjtnanten för sin spandersamhet, så tillstår jag ändå att jag sofver skönt om natten på ostron.» . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . ..........................................................................    Då Holt inträdde, gick Thorborg och dukade i matrummet, biträdd af jaktlöjtnanten sjelf, som sysslade med en hel hop glas och buteljer, de senare hemförda från Göteborg; och då han erfor den oförmodade nyheten att Holt kommit att gästa i kapellgården, skrattade han inom sig vid tanken på att denne skulle dricka det vin, som blifvit köpt på den resan.    För sin del hade Holt glömt bort hela affären tills han fick sigte på jaktlöjtnanten genom den öppna dörren; men till och med då tog denna tanke blott i flykten hans själsförmögenheter i beslag, ty han varseblev och uppfattade i en sekund tvänne grupper, nemligen Hjelm, som nyss anländt, pratande med kapellpredikanten vid ena fönstret, och Emilia sittande vid kakelugnen, afhörande kapten Oddjers, som stod vid hennes sida och beskref någon tilldragelse.    Hvad kaptenen talade var ej nödigt för Holt att höra – han hade nog af att se, och så blixtsnabb var hans uppfattning, att han med det- samma kände i sitt hjerta liksom ett brännande aftryck af kaptenens blick på den unga qvinnan. Och likväl var denna blick så beslöjad, att Emilia sjelf ingenting märkte.    Holts andra ögonkast föll på Hjelms lugna och vackra ansigte. 
 
 
 
 
 272    »Lyckliga slöhet!» tänkte han. »Jag behöfde knappt en half blick för att se allt, och han, som ser dagen om, vet ingenting. Behåll då din blindhet sålänge – jag skall nog öppna dina ögon, när det behöfs.»    Och nu blef presentation mellan kapten Oddjers och andre kom- panjonen i husets firma och derefter allmänt samtal, tills aptitsupen anmäldes.    Vid bordet märkte hvar och en att Holt – hvilket isynnerhet förund- rade Hjelm och jaktlöjtnanten – var vida sällskapslikare mot den sed- nare än emot kapten Oddjers, som äfven å sin sida fattade en stark motvilja emot Holt. Då de efter en timma uppstego från bordet, hade denna motvilja utbildat sig till full, ehuru hemlig fiendskap.    Saken var att kapten Oddjers hade en ingalunda mindre säker blick än Holt, och troligtvis samma instinkt, ty ehuru han var långt ifrån att ha någonting klart i afseende på sig sjelf, såg han dock ganska tydligt att Holt var ohjelpligt och ursinnigt förälskad i sin bolagsmans hustru; och han kunde derföre, å sin sida, icke förklara för sig Hjelms lugn och att han ingenting märkte af dessa hastiga färgskiftningar, dessa små stickord och dessa korsande blickar, som gömde allt möjligt: hat, vrede, afund, sorg – lidelser, hvilka hvar för sig kunde bilda ett uppror och som tillsammans, under öfverbefäl af en olycklig kärleks våldsam- het, torde åstadkomma farliga verkningar.    Men utom dessa tvänne klarseende gäster såg ingen något annat än att allt var hyggligt och behagligt, med undantag af den kalla höflighe- ten mellan Oddjers och Holt.    Thorborg hade i dag endast värdinneögon. Gudmar tänkte, så att han tyckte att hufvudet skulle springa sönder, utan att dock kunna be­ gripa hvarföre Holt, som i dubbelt hänseende var hans fiende, sjelf- mant kommit att aflägga detta vänskapsbesök. Hvad Hjelm och Emi- lia beträffade, sågo de oftast på hvarandra, han med en allt mera lifvad blick, hon under ett lätt bryderi och en blyg känsla, som verkade att hon sänkte sina ögon, ty ju oftare den föreställningen satte hennes hjerta i klappning: »Han ser mig nu bestämdt med andra blickar än förut!» desto mindre frimodig blef hon sjelf; och hela den jungfruliga blygsamhet, som saknades vid den förflugna förlofningen, kom nu att försköna hennes ansigte liksom hennes själ. Hon kände ett oemot- ståndligt behof att, alltsom hennes egna känslor förädlades, undan- gömma dem för sin man tills han fullkomligt hunnit glömma att det var hon som vid början kommit honom till mötes. 
 
 
 
 
 273    Men ännu återstår oss att nämna värden sjelf, vår hederlige kapell­ predikant. Han kunde ur tvänne skäl icke se någonting: först emedan han aldrig fästade sig vid sådant der »småtyg», och sedan derföre att han var sysselsatt med sitt eget och sina gästers nöje och lät den ena historien aflösa den andra . . . . . . .    »Jag förstår icke», yttrade kapten Oddjers, »huru herr pastorns minne kan räcka till för en så stor rikedom och variation.»    »Åh, förrådet påökas år efter år. Det är icke längre sedan än i förra veckan som jag blef kallad till en gammal fiskare, som led af en ganska egen själsångest, hvilken hindrade honom att så som han ville och borde göra sig klar för öfverfarten på Karons färja . . . . Men jag ser på jungfru Liljedaggs små miner – jag står under toffeln, förstås – att det blir bäst att gömma den historien tills vi kommit från bordet. Man skall ha något då också.»    »Nå, emellertid», inföll Gudmar, »skall jag visa mig som min fars värdige son och äfven komma med en liten historia!»    »Gör det du, men låt mig se att jag icke behöfver skämmas för dig!»    »Far får vara billig . . . . Jo, när jag kom från Göteborg, gjorde jag en släng in till Marstrand, der jag träffade min vän stadsfiskalen, en fattig fan till löntagare på hundra banko, som aldrig försmår den vigilans, hvilken är förenad med hans befattning. Medan vi togo oss en liten frukost-risp på källarn, frågade jag honom deltagande huru aktierna stodo nu för tiden. »Bror», svarade han, »i förtroende sagdt: om jag inte snart får ett kok stryk, så svälter jag ihjäl!»    »Hvad vill det säga?» frågade sällskapet skrattande.    »Jo, nu är det tid att jag i min historia införer en ny personage.»    »Knäfveln i pojken, han skickar sig icke så oäfvet!» vitsordade ka- pellpredikanten . . . . »Gå på nu!»    »Herrskapet skall veta att det fins en löjtnant, som jemt är kom­ menderad till Marstrand, emedan hans sinne är så brusande vildt att de icke vilja ha honom annorstädes, fast han för öfrigt är en tujour och galant karl. Då han icke har några upptåg för sig, roar han sig med att spela biljard; men som hans hetsighet icke heller der kan lägga band på sig, så använder han köen på hvem helst som råkar dra på munnen, när han spelar i otur och följaktligen är som friskast i berserkarlynnet Detta har till följd gräl, slagsmål och slutligen inblandning af stads­ fiskalen, som afvaktar just detta ögonblick för att vara med. Men löjt- nanten, som aldrig erkänner någon annan myndighet än sin egen, låter 
 
 
 
 
 274 då köen komma i munhugg med fiskalen för att få denne att begripa den saken. Naturligtvis begriper min vän ändå saken icke annorlunda än att den slutas med stämning och löjtnantens fällande till böter, hvilka komma i lagom tid för att fylla tomrummen i fickan på rätt­ visans tjenare. Hans enda sorg numera är att han i längden icke kan undvika den brorskål, hvarmed löjtnanten flera gånger tycks vilja hedra honom. »Du begriper», sade han till mig, »att om jag väl blifvit bror med honom, så är det totalt förbi med inkomsten.»    Sällskapet uttryckte sitt stora bifall öfver den klarhet de vunnit i af- seende på den märkliga omständigheten, att man i brist på stryk kan svälta ihjäl.    »Min själ, lefva icke ännu de gamle gudar!» utbrast vår kapellpredi- kant och lyfte på glaset, i det han vände sig mot sonen.    Unga jaktlöjtnanten, som kände sig ogement smickrad af denna ­hedersbevisning, klingade med fadern, hvarvid man i bägges tindrande blickar såg den på botten liggande kärlek, som de hyste för hvarandra .........    Sällskapet uppsteg nu från middagen. Och sedan Gudmar i fars rum burit in den rykande bålen – han gjorde i dag kalas på Holt och hans hufvudmän – slogo sig herrarne med cigarrerna i mun ned omkring bordet, och gubben uppmanades att berätta sin historia, som nyss ­blifvit uppskjuten.    »Jo, så gick det till vid det socknebudet . . . . Icke är historien så fin och ny som son mins, men så är den så mycket äldre och bastantare . . . . Jag blef kallad, som sagdt var, till en gammal fiskare. ’Nå, min käre fader Pehr’, sade jag, ’j har fått allvarsamt budskap hör jag – ja, vi ska alla den vägen resa; och j, det är för visso kändt, har icke någon svår skuld att dragas med, och det bör ge er gladeligt mod på färden’.»    »Gud bättre», svarade han, »jag har ett tungsamt grubbel, pastor, och det förföljer mej så att jag inte kan få någon ro att tänka på det, som en kristen menniska ensamt borde tänka på.»    »Så tala då, min käre Pehr!» uppmanade jag. »Allt är ju rätt mellan er och hustrun och barnena era?»    »Gudbevars, pastor, inte lutar det ditåt! Det är en gammal sak, som nu skall fram i dagslysningen.»    »Jag skall ta den i sigte . . . . Säg mig, fader Pehr, när den tilldrog sig?»    »Åh, kära herr pastor, det var under en höst för många herrans år se’n, då jag höll på med tran-kokning vid stranden. Det var ändå i 
 
 
 
 
 275 samma dagarna som den holländske kapten försvann utan att en nån- sin fick spörja till liket.»    »Det mins jag . . . . Nå, vidare då?»    »Jo, det var en qväll i mörkningen. Medan grytan kokade, gick jag i strandbrynet och tittade efter om något fiskerom eller sådant hade flu- tit opp, då fick jag tag i någonting, som jag tyckte ha hört till en skäl eller annat större sjödjur. Jag hade brådtom och såg inte vidare på’t, utan kastade det i grytan till det andra . . . . Men jösses, så det klack till i själen på mej, då jag en stund derefter lyste med furublosset öfver kokningen och såg en liten klädeslapp med en knapp i flyta ofvanpå. Jag begrep rätt i detsamma att det måtte ha varit lemningar af en men- niska, och säkert var det efter holländarn, som slagit sönder sej mot underklipporna: det kunde jag begripa på knappen. Jag blef så för- skräckt att jag ville ha tömt ut trankoket, men pastorn vet nock sjelf hur det står till för fattigman: han får ofta lägga fin-samvetet på hyllan – hvad skulle vi stackare ha lyst oss med till vintern, om jag följt den viljelagen! Jag gjorde ändå hvad jag kunde: jag plockade opp sakerna och gräfde ner dem en söndagsqväll i kristen jord. Men Gud skall veta hur tungsamt den tran sedan lyste hela vintern . . . . Och den menlöse syndaren gret som ett barn.»    »Min käre Pehr», tröstade jag honom, »du kan vara så ganska fri- modig! Lycklig den, som icke eger någon tyngre samvetsbörda att träda inför vår herre med. Ty har du icke gjort värre än kokat tran på en sjökapten, så går du klar och kommer nog i rent vatten.» . . . . . . .    »Historien är verkligen karakteristisk för skärgården!» inföll Hjelm. »Men vi få höra om kapten Oddjers är lika färdig att ge den stackars fiskarn absolution?»    »Jo, bevars!» svarade kaptenen. »Man kan få det sämre. Hur mången sjökapten, som icke lyckats att under lifvet lysa för men­ niskorna, vore ej glad, om det kunde ske efteråt! Det är alltid bättre, än att ätas upp af fiskarne, hvilket kanske förr eller senare blir min lott, liksom mången annans.» . . . . . . . . . . . . . . . . . . . . . . . . . . . . . . . . . . . . . . . . . . . . . . . ..........................................................................    Medan samtalet i denna anda fortgick hos herrarne, sutto Emilia och Thorborg efter kaffet och småpratade framför brasan i förmaket.    »Nå ja, kära Thorborg, om han ej är precist så vacker som min Åke, så kan det väl hjelpa sig ändå!» yttrade Emilia med behaglig stolthet. 
 
 
 
 
 276    »Jag finner honom icke heller på utseendets vägnar kunna mäta sig med Gudmar!» svarade Thorborg.    »Åh, säger du det! Din bror är visserligen en utmärkt hygglig ung man och min stora favorit, men likväl fruktar jag att han får stå tillbaka för kapten Oddjers.»    »Det tycker jag ej om att höra dig säga; och ändå är det icke derföre att Gudmar är min bror – det vet jag – som jag tycker illa om det. Men hvad kan du egentligen finna fördelaktigare hos kaptenen?»    »Jag kan icke väga upp tycket i vissa delar och lägga till och ta ifrån. Bägge äro behagliga, lediga och manliga i sitt väsende, men i kaptenens samtal – ehuru han eljest tydligen är den allvarligaste af de två – ligger stundom någonting så fjäderlätt att man riktigt tycker sig blåsa bort med honom.»    »Jag tackar Gud», svarade Thorborg lite strängt, »att jag aldrig känt mig frestad att blåsa bort under samtalet med någon herre, och jag kan icke neka att jag skulle ha föredragit att höra dig nämna en gedignare egenskap.»    »Ack, du lilla helgon blir du nu högtidlig för ingenting! Om du be- traktar kapten Oddjers det allra ringaste, så finner du väl att han är en man af kall stränghet och med just gedigna grundsatser. Och om han språkar i en lättare anda med fruntimmer, så är det en förtjenst, som jag sätter särdeles värde på. Hvem kan väl önska att oupphörligt tala om och lefva af idel förnuft! Det är så roligt att bli en smula upprymd och en smula förtretad – det sätter fläkt i lifsandarne.»    »Sååh, han kan också förtreta dig?»    »Jo, du är så säker! Jag kan bli så ond på honom att jag skulle vilja stampa med foten, om det icke vore så fasligt simpelt och så helt och hållet under min värdighet – eljest har jag ganska stor benägenhet för denna gest, som är så betecknande.»    »Det vill säga», sade Thorborg skrattande, »att du har samma ­böjelse som pappas gumse . . . . Men vid hvad tillfälle kände du dig sist så upp- bragt mot kaptenen?»    »På hitvägen i morse, då han påstod att jag bestämdt måtte ha fyllt tjugutvå år – jag tjugutvå år, jag, som alla menniskor tycka se ännu yngre ut än jag är!»    »Nå, icke var väl det så farligt?»    »Huru – icke farligt att skjuta fram min ålder tre och ett halft år! Det var en riktig dålig tanke af honom, helst han lade till att min täcka 
 
 
 
 
 277 matronevärdighet skulle förledt honom att gissa på trettisex, ifall han ej förstått att jag varit mycket ung. Hvad säger du om det?»    »Jag säger att jag genast skulle ha afbrutit det samtalet – och det gjorde du väl också?»    »Det gjorde jag. Men snart var det något nytt som fängslade mig, och jag kan icke hjelpa att jag finner mig road. Jag har dock föresatt mig, att då han nästa gång återkommer – du vet att han reser i morgon – skall jag icke låta våra samtal taga en så lätt form, ty man blir derige- nom så bekant, att . . . . Men se här är han nu i dörren. Vet du», tillade hon saktare, »jag vore frestad att önska mig de der åren, ty stundom – det känner jag med brinnande förtrytelse – är det något litet tafatt i mina försök att uppträda som en mogen och värdig qvinna: hvar och en med någon skarpsynthet kan se både barnet och flickan framtitta genom hustrugallret. Ibland vill jag skratta, ibland vill jag gråta öfver att jag icke kommer rätt på tråden. Än tror jag mig vara för litet, än för mycket observerad. Det kan aldrig vara möjligt att jag är precist sådan jag bör vara såsom fru – men den, som sade mig något annat, blefve min fiende, ty jag vill alltid vara nöjd med mig sjelf, och det är jag också temligen.»    Nu styrde icke allenast kaptenen, utan äfven Holt kurs öfver trös- keln bortåt damernas sida.    »Se på Holt!» hviskade Thorborg.    Så uppmanad, vände sig Emilia om och genombäfvades af en rys- ning, då hon läste i Holts mörka blickar liksom ett vredefullt hån.    »Jag hoppas att för en enda gång vara välkommen», sade han, i det han gjorde en lätt bugning framför Emilia, »eftersom jag kommer med helsningar från mamsell Moss.»    »De helsningarne äro mig kära, de må framföras från hvilket håll som helst!» svarade den unga frun . . . »Men skulle ej herr Holt ha dröjt öfver på Gläborg i dag, det trodde jag så säkert?»    »I det fallet var det ganska oförsvarligt af mig att störa en så ange- näm illusion, och jag vet icke om det är mig tillständigt att bedja fru Hjelm ursäkta mitt ofrivilliga fel – ty naturligtvis kunde jag ej veta att min frånvaro så bestämdt påräknades.»    »Nu tror jag att herr Holt lägger för mycken vigt i mina ord. Åt- minstone är det mera än jag sjelf menade. I det hus, der herr Holt också räknar sig som egen, behöfs ju intet krus – i alla fall hoppas jag att ­Uljana hade allt så i ordning som sig vederborde?» 
 
 
 
 
 278    »Kära Emilia lilla», inföll Hjelm, hvilken inkommen, hört senare ­afdelningen af samtalet och trodde att Holts blossande kinder och upptända ögon hade gemenskap med en sårad fåfänga, »kära Emilia lilla, det röjer en alltför stor okunnighet af dig att säga det Holt också kan anse sig som egen: Holt är ju hemma hos sig sjelf!»    »Seså», tänkte ungafrun och blef nära nog så röd som Holt, »skall jag nu för den infama menniskans skull bli tillrättavisad af min man, och det i kapten Oddjers närvaro till – ty ehuru han nu pratar med Thorborg, hör han ändå hvart ord, det är bestämdt. Och att Åke kunde tycka det löna mödan att visa Holt en sådan uppmärksamhet! Men nu är just konsten att kunna beherrska mig, så att jag icke visar hur ond jag är på både Åke och herr bolagsmannen.»    »Din hustru», yttrade Holt, »har säkert någon fördom emot kom- paniskap och vill derföre se dessa i annan dager än den vanliga.»    Sedan Emilia, under bemödandet att vinna fattning, fullkomligt nedskrynklat volangerna på sin svarta taftsklädning, i stället att utsläta dem, reste hon sig upp.    »Min vän», sade hon med ett tvunget leende till sin man, »ifall du flera gånger får beklaga dig öfver min okunnighet, så ber jag dig på förhand att du visar fördrag med den; men hvad det här tillfället be- träffar, så tänker jag spara min ursäkt. Herr Holt vet nog att vi oss emellan hafva en löpande ränta – heter det icke så på handelsspråket – och först när den är inbetald, blir det tid att tänka på fruktan för egen skuldsättning.»    Allt detta omkastades i en ton mellan skämt och allvar, men Holt förstod hennes obetänksamma öfvermod, och Thorborg förstod det äfven. Detta insåg Emilia af vännens sorgsna och bönfallande blick.    Åke förmodade att Emilia påmint sig något gnabb från aftonen, då »bondupproret» egde rum, men som han tyckte sig ha gjort nog för Holts ära, ville han icke vidare sätta sin hustrus ringa tålamod på prof.    Under detta lilla mellanuppträde hade kapten Oddjers varit i fullt samtal med Thorborg och Gudmar, så att ingenting söndrigt eller stelt uppstått, då kapellpredikanten sjelf inträdde med ett par glas på brickan för att få dricka med ungafrun . . . . . . . . . . .    En timma senare var sällskapet från Svartskär på hemvägen.    Mellan Emilia och hennes man vexlades icke något ord om det sista och icke heller många andra: hon var ännu litet stött på sin Åke och afhörde derföre med dubbelt intresserad uppmärksamhet kapten 
 
 
 
 
 279 Oddjers, som på ett smickrande sätt talade om sin saknad att lemna det solljusa Svartskär.    Efter aftonmåltiden tog Hjelm tillfället i akt att fråga Holt af hvil- ken anledning han under närvarande förhållanden kommit att besöka jaktlöjtnanten.    En lätt färgskiftning gled öfver Holts ansigte. Derpå svarade han med trygghet:    »Insåg du icke det – det var för att fullkomligt missleda honom. Jag eger alltid nog välde öfver mig sjelf att påminna mig det den, som visar sig djerfvast, minst blir misstänkt.»    »Men det vinet måtte ha smakat dig surt?»    »Åh, jag kan inte säga – det var icke jag som betalte det, utan mina dåvarande hufvudmän, hvilka genom det brutala sätt, hvarpå de upp- togo saken, befriade mig från den oro jag förut utstod. För öfrigt har ju i affären ingen annan synts än Mörkömännen.» . . . . . . . . .    Vid samma tid som Holt afgaf sin fiffiga förklaring för Hjelm, var kapellpredikanten under stöfvelafdragningen som bäst i taget med en förklaring för Vivika öfver den lyckade middagen, hvarjemte han ­efterfrågade om gumsen som vanligt fått sin del i kalaset.    »Kan pastorn fråga något så vanbördigt! Skulle jag glömma gumsen – då skulle jag allt för glömma att ta utaf gömmematen, som pastorn gaf order om till i morgon qväll för klockarns räkning, då väl den rätta roligheten skall komma.» . . . . . . . . . . . . . . . . . . . . . . . . . . . . . . . . . . . . . . . . . . . . . . . ..........................................................................    Följande dagen reste kapten Oddjers till Lysekil, för att likväl, såsom öfverenskommet var, vid första tillfälle återvända. 39. Mötet vid Hornborgs slott.    En förmiddag i medlet af november hade det lyckats den klaraste höstsol, som ännu lyst öfver den vrå af Nordsjön, der våra händelser äro förlagda, att borttränga alla dimmor och med sin strålande glans 
 
 
 
 
 280 belysa icke blott hela strandbältets rödslipade stenmassor, utan fram- för allt att samla hela sin rikedom på en plats, der tvänne älskande hjertan i dag tänkte besegla sitt förbund.    Denna plats var Hornborgs slott, det enda af Qvilles ålderdomsmin- nen, som, enligt häfdatecknarens utsago, belyses af något historiskt ljus.    Hornborgs slott – beläget vid sundet gent emot Hamburgön – är benämningen på en ganska hög klippa, som med nästan lodräta väggar stupar ned i sjön, men åt landsidan, hvarest den omgifves af en trång däld, har en terrasslik afsättning. Dess platå omgifves af en mäktig jordvall, inom hvilken man finner svaga spår af byggnader samt en vattencistern, som äfven under den långvarigaste torka aldrig tryter vatten. Uppmurningar och jordfyllnader äro gjorda äfven på bergets afsättning åt landssidan och öfverallt uti klyftorna, hvarföre ock klip- pan utmärker sig framför de omgifvande bergen genom en rikare ­vegetation. Nedanföre i dalen ligga några fornlemningar, som tillhöra hednatiden.    »Enligt folksagan skall denna borg först vara grundad af en Horne, som säges ligga begrafven uti ett stenrös på den ej långt härifrån be- lägna Hornön. Gebhardi, uti sin Norges historia, omnämner Horn- borgs slott såsom på nytt uppbygdt 1218. Likväl var det redan förut en samlingsplats för norra länets innebyggare vid vigtigare öfverlägg- ningar, och det var här som Hakon Hakonsson af dem utropades till konung 1217. Vid pass år 1138 förekommer dess namn uti konung Inge Haraldsons saga. När det ödelades känner man icke. Att det hål- lits vid makt ända till Kristians den andres tid och af honom blifvit förstördt, såsom Gebhardi vill, synes mindre antagligt. Men deremot kan vara möjligt att denna borg varit ett af de fästen, som riksmarsken Thord Bonde besatte uti Viken vid medlet af 15:de seklet och efter hans död blifvit af norrmännen förstördt. Till detta antagande gifver en gängse sägen anledning. Borgen skall nemligen varit hårdt belägrad af norrmännen, men icke kunnat af dem intagas förrän de, på en kär­ ings inrådan, beskjutit den från det närbelägna Nordmannaberget, då fästet ändtligen intogs och förstördes, sedan den ende öfverblifne mannen af besättningen kastat sig i sjön och undkommit»*) . . . . . . . . . . . .......................................................................... *) Holmberg, Bohusläns Hist. och Beskr. del. 2, sid. 269. 
 
 
 
 
 281    Gudmar kom först.    Han kom från Hamburgön – hvarest tulljakten för enskilta angelä- genheter låg – helt ensam öfver sundet till det numera så tysta Horn- borg, der han landade.    Uppkommen på platåen, blickade han rundt omkring och framtog sitt ur.    »Ännu återstår en qvart i 12 – hon kommer visst icke förr än hon sagdt. Himlen vare lof att vår Fader deruppe med mera välbehag än denne hårde jordiske fader betraktar vår kärlek – himlen vare lof för solen, som skall värma henne och låta henne glömma att hon behöft fly från föräldrahemmets varma härd ut till den kyliga naturens sten- härd. Men der Gud och solen bo, är alltid värme nog för älskande hjertan.»    Han började åter stiga ned för afsatserna. Och hvem visade sig nu nere i dälden, om ej Majken, strålande klar som dagen sjelf och lifs­ varm af helsa och kärlek.    »O, välsignad vare du för det du kom, min älskade herrliga mö! Det hjerta, som klappar inom ditt modiga bröst, känner intet barnsligt fängsel: du är ej rädd att möta din Gudmar hvar som helst?»    »Rädd, min älskling – hvad skulle jag vara rädd för? Äro vi ej under samma hägn, antingen vi träffas inom skyddet af de murar, som men- niskohänder rest, eller inom denna fasta klipp-mur, som blifvit danad långt förrän menniskorna kommo för att tillägga sitt verk, som nu visar endast ruiner. Här se vi den mäktige anden, hvars kraft håller sitt ar- bete vid makt, medan de små andarnas arbeten, sönderfallna i stoft, af vinden blifvit bortförda öfver samma mur, hvilken sedan årtusenden badar sin fot i detta skummande vatten . . . . O, min Gudmar, det är ljuft att tillbedja denne mäktige ande, för hvilken ingenting är så litet att det ej är värdt en blick ur hans välsignade öga.»    »Ja», svarade Gudmar, »men det är isynnerhet då jag är nära dig som jag mera lefvande känner värdet af att vara en gnista utsprungen från honom, som vid återfordringsstunden skall låta den lysa som en kla- rare låga. Men skild ifrån dig, i det ständiga bullret af dagens små hän- delser, förströelser och vexlande förhållanden, känner jag mig ofta så indimmad, att den stackars själen, i högre mening taladt, icke kan ar- beta sig igenom misten, utan får vänta tills varma fläktar komma och skingra den.»    »Du är särdeles hemma i bildspråket!» sade Majken i det hon tog sin 
 
 
 
 
 282 älskares arm och steg med honom högre upp på platåen, der de gamla jordvallarna gåfvo dem sitt skygd. »Men ehuru jag visst icke känner mig obenägen att antaga det den jordiska kärleken verkar stora verk, är jag ändå öfvertygad att du, min Gudmar, åtminstone under allvar- liga stunder af din lefnad, känner din själ gå klar ur dimmorna.»    »Nej, älskade, detta är icke händelsen. Tvärtom: under vissa mellan­ stunder inkommer jag i ett sådant mörker, att jag icke finner kompas- sen visa någon kurs. Men ett sådant tillstånd inträffar aldrig, utom då jag hemsöks af den förfärliga fruktan, att jag på ett eller annat sätt kan förlora dig.»    »Men du kan ju aldrig förlora mig?»    »Hvad säger du – kan jag aldrig förlora dig? O, akta dig, min väna mö, att framkalla en dom, som förkunnar något annat!»    »Min Gudmar – hvad man en gång verkligen egt, kan man aldrig förlora. Förstå mig rätt! I lifvet kan du aldrig förlora mig: du tror ju eller, rättare, du vet att jag är din, lika säkert som om jag vore din lag- vigda hustru, eller ännu säkrare, ty i äktenskapet kan man skiljas, då jag deremot är en genom en fast Guds lag vid dig vigd själ, som aldrig vill öfvergifva dig.»    »Ja, ja, på detta tror jag.»    »Nå, om du tror på det, så måste du ju vara lugn och trygg, ty du kan icke mista mig.»    »Än döden?»    »Skulle du förlora mig genom döden – eller skulle jag genom den förlora dig? Ack, Gudmar, hur kan du så bedröfva mig! Ja, nu tror jag på den dimma, som stundom omtöcknar din själ. Men så får det icke vara, hör du det! Jag känner med en obeskrifligt upplyftande förtrös- tan att vårt band här endast eger sin första början. Huru kort är ej ­lifvet . . . . tycker du att det skulle räcka till för en kärlek sådan som vår?»    »Ja, är det icke som jag säger», svarade Gudmar med en strålande och leende blick, »att din kärlek klarar mörkret för mig. Nåväl, har icke från urminnes tider goda englar blifvit sända att ledsaga de vilse- farna. Du är min engel – och dit du leder mig, dit följer jag förtrös­ tansfullt, det svär jag af mitt hjertas fullaste fullhet!»    »Tack, o tack . . . . Och låt oss nu se på det, som du medförer – du har dem väl med dig?»    »Naturligtvis. Och huru många kyssar har ej den ringen fått, som 
 
 
 
 
 283 skall omsluta ditt finger! Om jag först går bort att vänta dig, så skall denna ring ännu ha så mycken värma qvar af mina läppar att den aldrig skall kännas kall, då den möter dina.»    »Ack, gif mig den straxt! Jag vet ej hvarföre vi icke längesedan skaf- fat oss dessa vackra underpanter, som under skilsmässans tider blifva oss så kära.»    »Vänta, älskade Majken! Jag tänker först framställa en bön af dju- paste allvar innan vi vexla våra ringar . . . Men der har du i stället den, som du skall gifva mig och den du måste helga på samma sätt!»    Med en obeskriflig rörelse, en hemlighetsfull rysning och ändå med en känsla af öfverströmmande sällhet tog Majken ringen och förde den flere gånger till läpparna.    »Tala nu, min Gudmar! Då jag håller denna pant i min hand, skall det blifva svårt för mig att säga nej till något som du framställer.»    »Det hoppas jag nästan också att du ej skall göra, ty gjorde du det, vore du icke rättvis . . . . Se, älskade, då du ännu under några år – jag be­ stämmer tre år – varit ett ödmjukt offer i din fars hand, bör du ej då tycka att hans förslafvande vilja utkräft en tillräckligt lång tid af vårt lif?»    »Jag förstår dig ej, min Gudmar!»    »Men jag förstår mig desto bättre sjelf . . . . Må kärleken och de högre känslorna gerna ta ut sin rätt – det är ju de som förädla oss såsom menniskor – men må vi också veta att Gud icke förgäfves för­ länat oss andra krafter, och det är de som uppresa sig emot att den ene mannen skall vara som ett rö i den andres hand . . . . Hör du, älskade Majken, jag förstår icke maktspråk mot dig – våra andar äro jemlika – men pligten tager en för stor del i dig, och allting i verlden skall ega en gräns.»    »Tala vidare, min vän – jag ser ännu icke klart hvart du vill hän.»    »I fordomtima», återtog Gudmar och utsträckte sin arm utåt den omätliga vattenrymden, »i fordomtima tog kämpen sin mö vid handen och reste med henne ditbort till en gästvänligare strand.»    »Hvarför tala om fordomtima – du vet väl att den icke är nu.»    »Derföre handlar man icke heller nu på alldeles samma sätt, men något ditåt . . . . Ifall din far icke efter de tre föreslagna åren gifvit oss sin välsignelse, så låt mig då föra dig till ett annat land, der vi kunna blifva vigda! Och en gång så förenade . . . . . . .»    »Min älskade Gudmar, huru mycket måste det ej smärta mig att se 
 
 
 
 
 284 den ljungande blixten ur ditt öga förvandlad i en mörk blick och att jag med fläkten från förnuftet måste sopa bort alla de friska rosor, som denna solvarma idé fostrat i ditt hjerta! Men, min Gudmar, din Majken vill icke bli ämnet för någon ballad eller sägen kring våra gamla Bott- nastränder. Blifva vi vigda med andra band än de, som nu förena oss, så måste det ske under skyddet af min moders ögon, under skyddet af det hem, der jag aldrig vill införa något annat än glädje, om jag än sjelf der icke erfore annat än sorg. Att tillåta oss ett möte då och då, det ­förorättar ingen och uppehåller vårt eget mod; men huru vill jag kunna se in i framtiden deruppe, om jag börjat mitt äktenskap med en så grym handling som den? Det var en dröm, som du drömde min äls- kade, men den var icke god, och derföre får du skynda dig att vakna och låta mig veta om du under din villa ej erfor oroande föreställ- ningar ibland?»    Gudmar teg. Han stod vid jordvallen och blickade med mörkt sinne ned i djupet.    »Käraste befälhafvare», yttrade nu den unga qvinnan med sin friska och glada röst, »är det tid för dig att stå så der och kasta bort dina blickar på kullerstenarna, då du har din Majken att se på . . . . Nå, vänd dig hit nu och bekänn att din dröm varit dig en stygg anfäktelse!»    »Ja, du är lycklig du, som icke har några anfäktelser! Men jag är rätt och slätt en fattig syndig menniska, och som sådan är jag . . . .»    »Som sådan är du pligtig att komma ihåg hvad du nyss sade.»    »Hvad då?»    »Jo, du sade med en röst, som lät mycket olik den du nu talade med: ’Du är min engel – och dig följer jag förtröstansfullt, det svär jag af mitt hjertas fullaste fullhet!’»    Gudmar var besegrad. Då han vände sig om, såg Majken det på den fuktiga glansen i hans ögon.    »Led mig då hvart du vill, du min goda engel, men låt mig åt- minstone hoppas på allt möjligt skönt!»    »Hoppas, min Gudmar, på allt hvad himlen och jorden eger bäst . . . . Och låt oss nu skynda att gifva hvarandra de kära heliga gåfvorna, ty olyckligtvis kunna vi här icke drömma oss vara i ett varmt rum.»    »Huru – redan skilsmässa?»    »Nej, visst icke på minst en timma. Men för att vara tillsammans, måste vi gå, och det kunna vi ej göra häruppe. Dessutom längtar jag med brinnande längtan efter den glänsande bojan.» 
 
 
 
 
 285    »Nåväl . . . . du skall först sätta din ring på mitt finger – jag är vid- skeplig, och det tycks mig som om jag hölle dig säkrare fast, om jag blir den förste som bär trohetsinseglet.»    »Och jag», sade Majken, »är nöjd att få vara den som först gifver det» . . . . Hon tog den kära handen, såg på fingret, på ringen och så upp till honom, som ensamt var deras vittne. Nästa sekund satt den på Gudmars hand.    I och med detsamma öfvergöts den unge mannens ansigte af en så hög och bländande sällhetsglans, att Majken förstummades.    Utan ett ord – liksom om ord icke varit heliga nog för stunden – var det nu han som, sedan han upptagit den ring han ännu egde qvar, i sin tur nedkallade det höga vittnets beskydd och tryckte trolofningspan- ten på den älskade qvinnans finger.    Och hvem som nu sett dem slutna så fast intill hvarandra, skulle ha trott sig skåda tvänne redan förklarade väsenden, hvilka lemnat långt bakom sig jorden med dess trogna bekymmer och lidanden.    Men minuterna flyga genom tiden för att icke mer återvända, och i flykten stjäl den ena efter den andra med sig några af de guldkorn, som vi kalla glädje, tills vi slutligen befinna oss lika fattiga eller måhända ännu fattigare än vi voro innan vi upphittade dem. Men hvad sedan . . . . lefva, glädjas, lida och dö – är icke detta de fyra hufvudkapitlen, som utgöra hvarje menniskas roman och hvilkas mellanrum vi sjelfva ifylla med den skrift, som aldrig kan utplånas: gerningarnes skrift . . . . . . . . . . . ..........................................................................    »Nu, min Gudmar, ha vi ej nu känt sällhetens fullaste och renaste höjd! Kunna vi väl någonsin blifva olyckliga med så rika glädjeämnen, så vackra minnen?»    »Olyckliga – nej, aldrig! Vet du, älskade Majken, att jag bestämdt i denna stund här uppe hos dig är en annan menniska, än den der heder- lige unge jaktlöjtnanten, som nyss befann sig på jakten dernere vid ön . . . .»    » . . . . liksom jag», svarade Majken, »är en annan menniska der- hemma i den dagliga omgifningen. Förstår du icke att det är just dessa högre stunder, då vi både äro och icke äro oss sjelfva, som utgöra bevi- set på att vi tillhöra en sfer, som ej alltid blir denna.»    »Du har rätt, men» . . . . Gudmar ryckte hastigt till.    »Hvad var det – hvad blickar du utåt sjön efter?» 
 
 
 
 
 286    »Måhända borde jag säga att det var ingenting – men du skulle icke tro mig. Vet du, älskade, att en besynnerlig sammanställning i detta ögonblick tvingade sig på mig. Jag tyckte mig hastigt från denna sol­ glänsande stund förflyttad tillbaka i den svarta natten, då de djerfva Mörkömännen kommo vadande i vattnet efter båten. Ännu hör jag i mitt öra ljudet af Olagus Esbjörnssons röst: ’Nästa gång vi träffas, svär jag att det blir enderas bane!»    »Ja, nu ser jag, min käraste befälhafvare, att du är vidskeplig som en gammal sjöman! Icke lärer du och Mörkökarlarne så hastigt få något obytt er emellan; men skulle det så ske, är du i Herrans hand, och der lemnar jag dig trygg.»    »Och om . . . .»    »Nej, nu får du icke fördystra vår himmel . . . . Se, såsom du nyss sade, huru solglänsande den är och huru blå den hvälfver sig öfver vår trolofningsklippa! Kom nu, kom, så få vi under vår vandring språka mindre högtidligt. Du behöfver nu jorden och din väna hvardagsmö.»    »Ack, så väl du förstår din Gudmar! Låt oss då vandra . . . . Men hit vill jag icke återvända förrän i dag tre år till, den 16 november. Ifall jag då lefver, kommer jag – och få se om jag har min hustru med mig?»    »Hustru eller icke, är din Majken ändå hos dig!» 40. Det smygande giftet.    Omkring tre månader hafva förflutit efter mötet vid Hornborgs slott.    Det är nu i slutet af februari.    Rörelsen på Svartskär gick friskt till lands, men den ovanligt skarpa vintern hade lagt de vreda böljorna i isens bojor. Ingen sjöfarande hör- des således af, och ej heller hördes de muntra upphifningssångerna från vattenportarna till sjöboden.    I naturen var allt snökallt, hvitt på jorden, hvitt på vattnet, och från himlen föllo i stora flockar hvita flingor yrande kring klipporna och åter bortjagade af vinden.    Till köpmanshuset på Svartskär kommo hela skaror af män, qvinnor och barn tågande öfver Gud Faders egen bro. 
 
 
 
 
 287    De kommo för att utbjuda och emottaga arbete, att handla och byta, att borga och äfven för att tigga om bröd, då sådant ej fanns hemma, och detta var förhållandet mångenstädes under den hårda vintern; och så långt det unga köpmanshusets förmåga sträckte sig, blefvo de kom- mande och gående tillfredsställda.    Medan varorna lagades i ordning, hade dessa vandrande flockar all- tid ett och detsamma att förtälja, ehuru det uppdukades i olika varia- tioner. Det var de finska matroserna som utgjorde ämnet, och variatio- nerna bestodo i de underbart färglagda historierna om allt det onda, som de åstadkommit, dessa oroliga andar, hvilka efter slutadt arbete med fartyget icke hade ro att stanna på en plats, utan irrade långa sträckorna både inåt landet och åt sjösidan.    Först och främst var det genom »finnefolket» som den stränga vin- tern kommit, dernäst var det finnarne som trollat bort fisken för de fiskare, som »vakade» på isen, och vidare hade de förhexat Nisse ­Karls­sons gris och gett en dödlig tvinsjuka åt nästan alla grisar rundt kring skären. På kustlandet grasserade vargarne svårare än någonsin, och hvem som skickat dem visste hvar och en. Slutligen hade de genom sitt bränvin och sina signerier gjort mera ondt än hvad några ord kunde göra beskrifligt. . . . . . .    Nu skulle man sett Emilia i sin korta mörkgrå pelsrock, i sin svarta kastorhatt, modellerad efter Majkens, med plymen lätt gungande för vinden, i halfstöflor, kragvantar och med en liten »boa» knuten kring halsen – arm i arm med Thorborg i ungefär likadan drägt – spatsera af utåt isen till alla de platser, der de unga hjelparinnornas biträde var af nöden och der hungern, kölden och sjukdomen längtansfullt väntade på dem.    Emilia var nu invigd i denna nya verld.    Hon svärmade för Thorborg och hennes idéer och tyckte att hon ej kände sig lycklig, då en dag förgått, på hvilken hon ej uträttat någon handling, som kunde glädja hennes hjerta.    Men i allt detta var skilnaden den, att Thorborgs handlingar utför- des med hela det ädla och djupa lugnet hos en själ, som följer den inre rena driften och deraf erfar en himmelsk frid, då deremot hos Emilia en feberaktig häftighet stämplade hvarje handling: det förekom liksom 
 
 
 
 
 288 hon med denna blossande ifver sökte ett slags förströelse, visserligen den skönaste, men hvilken dock ur den synpunkten aldrig kunde blifva detsamma som Thorborgs sätt att gå tillväga.    Och huru muntra, åtminstone till utseendet, voro ej ofta hemfär- derna.    Då kommo vanligen herrarne från Svartskär – på sista tiden voro de nästan alltid tre – åkande på sina skridskor för att möta fruntimren, och nu blef det ett ringrännande och en kälkåkning, så att Emilia ­skrattade och tumlade om gång efter gång. Stundom, då löjtnant ­Guldbrandsson ökade sällskapet, tillställdes de präktigaste skridsko- kapplöpningar, hvarvid han och den finske kaptenen vanligen vunno priset.    Den sednare – som vid första öppna vatten skulle föra sitt fartyg till Göteborg – hade nu afslutat sina affärer på Lysekil och nästan skilt sig från besättningen, om hvilken tills vidare blott han sjelf visste att den på rederiets tillsägelse skulle hemförlofvas, medan han förhyrde nytt manskap i Göteborg. Under en resa dit hade detta till största delen skett, men komplettering af manskapet skulle ega rum, då han kommit ned för att lasta.    Den medförda frakten var redan såld; och nu hade han, efter alla dessa arbeten, hvilka under mesta tiden hållit honom borta från Svart­ skär, dit återkommit för att enligt ett äldre aftal med Hjelm tillbringa sista veckorna der.    Så såg det i det yttre ut från den sidan. ..........................................................................    Hvad beträffar Holt och hans frieri, stod det liksom »i berget». Då kaptenen några dagar i sänder varit på Svartskär, hvad som händt allt emellanåt under hela tiden, tordes han ej för sitt lif resa derifrån; och då kaptenen befann sig på Lysekil, led den allt mer och mer förälskade och svartsjuke Holt af fruktan att han skulle återkomma, hvilket ­trångmål orsakade att han aldrig utom för de mest nödvändiga skäl aflägsnade sig.    För Moss uppgaf han det ena märkvärdiga förhindret efter det andra; och vid det sednaste af de tre korta besök, som han aflagt på Gläborg, hade han i allra djupaste förtroende meddelat farbror att något så besynnerligt och hemlighetsfullt ofta företedde sig i hans kompanjons hela väsende, att han, Holt, ansåg för sin pligt att så litet 
 
 
 
 
 289 som möjligt lemna honom ensam med affärerna, der tankspriddhet aldrig dugde. »Jag vågar ej närmare förklara mig nu», hette det vidare, »men jag svär, farbror, att endast de mest trängande omständigheter tvinga mig att afstå från nöjet att vistas på Gläborg så mycket som jag borde för min enskilta affär. Men måhända inser farbror också att ett förhastadt frieri totalt skulle göra slut på mina få förhoppningar. Kan- hända skall mamsell Majken fördraga mig bättre med tiden, då hon finner att jag lägger band på mig och vördar den känsla hos henne, som ännu icke utslocknat.»    »Du kan ha rätt!» svarade Moss som oaktadt sin egen skarpsinnig- het icke var i stånd att i Holts förklaringar se annat än ren, klar san- ning, ty den tanken att Holt låg slafbunden i en otillåten kärleks fjett- rar trängde sig ingen enda gång på honom. Nog hade han vid det förut omnämda tillfället, då han straffade sina fruntimmer med den stora rymningen till Göteborg, mycket grubblat på Majkens yttrande att Holt haft någon enskilt anledning till sin hastiga afresa, men huru han vände den omständigheten, såg han i den ingenting annat än qvinno- list, som ville leda honom på falskt spår. Häråt skrattade han dock i sitt sinne: han vore för gammal räf att falla i sådana barnsnaror.    »Supponerar att du kan ha rätt angående Majken», fortsatte han samtalet med Holt, »men hvad menar du med dina vinkar i afseende på Hjelm? Det är jag så mycket nyfiknare att höra som jag sjelf vid ett par tillfällen funnit honom behäftad med någon rätt egen tankspridd- het.»    »Bästa farbror» – Holt syntes på en gång nedslagen och förlägen – »farbror har sjelf för mycket både heder och förstånd att i denna kin- kiga sak tvinga mig att tala, der grannlagenheten och min egen heder ålägga mig tystnad.»    »Det der låter fan så mystiskt! Supponerar dock att vi stå på den förtroliga fot med hvarandra att du kan vara uppriktig.»    »Farbror, låt mig säga endast detta, att det finnes saker, som ingen man med hjerta och ära bör lägga i dagen, då han vistas i samma hus, der de tilldraga sig. Mins att farbror sjelf af finkänslighet drog sig för att gå ned i sjöboden den natten, när jag hade min lurendrejeriaffär; och då farbror i det der såg en afvikelse från grannlagenhetens ford- ringar, hvad skall jag då se i detta? Jag ber farbror derföre: sätt icke ­vidare åt mig! Nog af att jag anser min närvaro hemma nödvändig för affärernas gång, och i dem är det nu verkligen en frisk vind.» 
 
 
 
 
 290    »Nå, det får vara som du vill så länge. Få se i vår . . . .»    »Ja, då hoppas jag att allt skall vara klart – åtminstone tror jag mig då vara i tillfälle att kunna förklara allt . . . . Om jag emellertid finge ut­ bedja mig en gunst af farbror, så vore det den att se mamsell Majken på Svartskär! Jag finge då egna henne hvarje ledig stund och visa henne hur angelägen jag är att ej se min hyllning alldeles försmådd . . . . (Hon å sin sida», tänkte han för sig sjelf, »komme deremot att egna de flesta stunderna åt unga frun, som derigenom erhölle ett ständigt sällskap och en vaksam vän. Och träffar Majken någon gång sin vän, så blir det ingen annan fara dervid än några flyktiga ögonblicks kärleksprat, och den herrligheten skänker jag henne i utbyte mot de vigtiga tjenster, som hon kommer att göra mig.»)    »Jaså, du menar att en Svartskärs-sejur nu skulle vara bra! Suppone- rar dock att den saken har sina sidor – är du icke rädd för jaktlöjtnan- ten? Under vintern, skall du veta, har han ingenting annat att göra än sköta sina enskilta intressen.»    »På samvete, farbror», menade Holt skrattande, »förekommer det mig som om han skötte dem så stillsamt, att de icke synnerligen äro mig i vägen. Deremot har jag uträknat, att jag bestämdt skall höja mig i min tillkommande fästmös ögon, om jag visar mig fri från en låg svartsjuka. Har jag icke farbrors löfte – med det på fickan kan jag vänta, om så vore till . . . . till . . . . slutet på nästa år.»    »Så länge skall det väl icke dröja heller, supponerar jag. Du är en ­galant karl; och eftersom jag sjelf har en liten längtan till Svartskär, så komma vi inom åtta dar och inbjuda hela sällskapet på en slädfart åt Gläborg. Hvad säger du, derom?»    »Att farbror alltid har ljusa idéer, och att jag nog skall söka att få vara med.» . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . .......................................................................... ..........................................................................    Man var nu nära den tid, då Majken skulle komma.    Öfver besöket var det icke blott Emilia som gladde sig, utan i ka- pellgården stod också glädjen i himmels sky. Gudmar dansade till och med en half slängpolska med gamla Vivika för att sätta henne i humör, ty som han ännu egde ett godt förlag qvar af de Holtska kontrabands- pengarna, hade han satt sig i sinnet att göra ett ännu märkvärdigare kalas, hvarvid flera gäster än sist skulle komma att bli närvarande. 
 
 
 
 
 291    På Svartskär sprang Emilia upp och ned mellan Majkens rum och sina egna och såg så glad, lycklig och upptagen ut som möjligt.    Hvar gång hon i förbigående träffade sin man, hade hon något vän- ligt ord att säga, en liten tjusande min att ge och stundom också en trumpen min, då ingenting ville taga skruf och bringa Åke i sitt gamla, jemna lynne, detsamma som hon fordom tröttnade vid, men hvilket hon nu med glädje skulle ha helsat välkommet, om det visat sig.    Dock – Åkes lynne hade förlorat den trygga, trohjertade enformig- heten.    I allmänhet visade han sig väl äfven nu lugn, men detta lugn var syn- bart konstens. Det var dessutom ett kärft lugn, emellanåt rubbadt af de mest oväntade brytningar. Och det milda, förtroliga band som under slutet af hösten var på väg att fastare knyta sig omkring hans eget och hans unga, oerfarna, men innerligt goda och älskande hustrus hjerta, det bandet tycktes nu slappas allt mer och mer. Och hela hans sätt i det dagliga lifvets förhållanden blef ständigt mera inbundet och buttert.    Den enda, hvars sällskap han sökte, var Thorborg; och mången gång, då han hela timmar dröjde i kapellgården, tycktes han hafva för afsigt att göra henne någon fråga, men han gick alltid utan att hafva talat med henne annat än i de ämnen, som mest lågo åt den unga flickans känslor.    Under dessa besök stod Emilia ofta nog med tårade ögon vid fönst- ret och väntade sin mans återkomst.    Men ingen misstanke om någonting orätt kom vid henne. Hon kunde blott i tysthet sörja deröfver att, om Åke hade en inre oro – den måtte härleda sig från affärer eller någon kanske dermed samman­ hängande samvetsfråga – han då icke lika så gerna flydde till henne, hans hustru, som till den i alla fall främmande qvinnan.    En gång hörde hon Holt hviska till kapten Oddjers med halfhög röst (Holt var en fullständig mästare i konsten att hviska):    »Det är märkvärdigt att en man af så kraftig natur icke skall kunna beherrska sin svaghet – jag riktigt bäfvar för honom.»    Kaptenens enda svar bestod i en ryckning på axlarna. Han tycktes icke förstå det språket.    Om det nu icke varit Holt som fällt dessa så mörka ord, den alltid lika afskydde Holt, då skulle den med sitt högmod och sin ångest kämpande Emilia kunnat enskilt fråga efter meningen. Men att sätta sig i ett hemligt förhållande till Holt, och emot sin man dertill, det var omöjligt. Att på något sätt vända sig till kapten Oddjers med samma 
 
 
 
 
 292 fråga var ännu omöjligare, ty han var ju en fullkomlig främling, hvil- ken dessutom på något eget sätt kunnat tyda ett sådant närmande.    Nej, mot dessa båda utvägar uppreste sig Emilias stolthet, och denna var så stor, att hon ända hittills lyckats dölja för sin man och för alla sitt hjertas feberaktiga oro.    Två gånger hade hon gått den väg, som för henne var den rätta och hvilken hennes goda instinkt lärt henne, nemligen att utan omvägar fråga Åke sjelf hvad som förorsakat denna hans egna och svåra föränd- ring; men vid det ena tillfället hade hans enda svar varit en så isig och oförklarlig blick, att hon rädd dragit sig tillbaka, och vid det andra hade han visserligen svarat med ord, men dem bjöd hon till att glömma, ty det var ett så sträft och snäsigt svar, att hon med möda hann ut för att dölja de nu af verklig orsak flödande tårarne. Tårar fick Åke numera aldrig se – ty det visste hon för väl att de icke verkade be­ hagligt på honom.    Allt detta oaktadt var Hjelm oftare nu i sin hustrus sällskap än förut, då förhållandet syntes vara allra bäst; och många gånger för­ säkrade han sig vara, fastän det icke syntes på honom, särdeles road af is-farterna. Och då Holt med beställsam vänskapsfullhet föreslog honom att, för den svåra hosta han ådragit sig, stanna hemma, emedan han och kapten Oddjers nog skulle konversera fruntimren, svarade han kort: »Jag har icke för vana att pjåska med mig och ser icke heller gerna att andra söka göra mig sämre än jag är.»    En annan gång, då de sålunda alla voro ute, visade Holt på kaptenen och sade med ett glädtigt skratt: »Se bara på kapten Oddjers, hur han slingrar in din hustru i väl hundra ringar – kommer hon väl ur dem, får hon akta sig att ej något finskt trolltyg följer med!»    Detta skämt tycktes Åke icke höra, men Holt visste att det nog ­blifvit hördt.    Hvad mera behöfde han?    Då han sjelf måste utstå så stort lidande, var det billigt att andra finge lida dubbelt. Holt var ej en af dessa menniskor, som icke veta hvad de göra. Tvärtom – och då han lyckades, var han i ett friskt ele- ment, som upplifvade alla hans nerver. Ensam på sitt rum, kunde han ibland skratta högt, ända tilldess hastigt bland skuggorna på väggen den aldrig förgätna bilden af den plundrade qvinnan kom att qväsa hans mod. 
 
 
 
 
 293 41. Utgången af Emilias tredje försök.    »Men skola då de här historierna aldrig taga någon ända, herr Hjelm?» frågade Thorborg, hvilken på morgonen samma dag, då Maj- ken väntades till Svartskär, kommit dit för att träffa sin vän. »Man skulle frestas tro», tillade hon, »att bäst det är, få vi oss ett uppror att bekämpa, som fordrar större krafter än vi fruntimmer fått på vår lott.»    »Aha», yttrade kapten Oddjers, som skyndade att upptaga ämnet, »mamsell Guldbrandsson menar det bråk, som min galna besättning ­åstad­kommit. Men ha blott litet tålamod – snart skall här bli stilla och både befälhafvare och besättning ha rymt fältet, den sednare likväl först.»    »Gudskelof för det!» utbrast Thorborg. »Och jag kan visst icke såra herr kaptenens nationalkänsla, då jag påstår att dessa menniskors för- hållande är nedrigt. Fins här icke vantro nog ändå? Dessa vargflockar, t. ex., har man icke sett dem vid kustlandet förr än i år? Men emedan de – jag tror sedan urminnes tid – äro antagna att vara finnarnes provi- antörer, säger nu folket, då finnarne äro så nära till hands, att de komma så förstärkta derföre att de skola medföra dubbel trollmakt.»    »Hvad var det mamsell Guldbrandsson yttrade», frågade kaptenen leende – »äro vargarne våra proviantmästare?»    »Jo, så förmenas det. Under sommaren, då de nästan aldrig visa sig här, antages det att de samla sig hos finnarne, under hvilkas befäl var- gen anses stå; och när de vintertiden återkomma till våra bygder, tror man icke att de blott, såsom jag nyss nämde, äro ute på proviantering, utan att de äfven hafva i uppdrag att genom trollkonster skada men- niskor och djur. Pappa, som är så hemma i allt gammalt, säger att redan våra hedniska förfäder trodde vargen hafva gemenskap med onda andar.»    »Och med onda andar förstås vi finnar – det är ju alltför olyckligt!» menade kapten Oddjers.    »Jag tycker», yttrade Holt, som under hela tiden stått i skuggan vid kakelugnen – herrarne hade som vanligt dröjt inne en stund efter fru- kosten – »jag tycker att det bör vara smickrande för herr kaptenen att få räknas bland de onda andarne: de äro både ryktbara och fruktade, ända ifrån den högättade Lucifer ned till den gamle hexmästaren As- modeus . . . . ja, herr kaptenen kan verkligen berömma sig af anor.»    »Tycker icke herr Holt», frågade Thorborg, i det hon kastade en 
 
 
 
 
 294 sträng blick på den unge köpmannen, »att skämt i den vägen medför en obehaglig tomhet? Huru man än förkläder en lättsinnig elakhet, kan man icke förkläda ett elakt lättsinne, och det blir alltid en fiende till den rätta trefnaden. Dessutom föder den ena elakheten den andra, och derföre faller det mig nu in att anställa en jemförelse. Om herr Holt och kapten Oddjers stode bredvid hvarandra, skulle man, ifall man noga granskade herrarnes drag, kunna inbilla sig att det vore herr Holt som de stackars vargarne räkna slägtskap med.»    Vid dessa ord spratt Hjelm till för andra gången. Han hade eljest under hela tiden suttit orörlig på soffan med ett tidningsblad framför sig, i hvilket han ej läste, men bakom hvars skydd han afhört, först utan och sedan med uppmärksamhet, det pågående samtalet.    »Efter ett så lysande försvar», yttrade kaptenen, »skulle det verk­ ligen vara en dumhet af mig att tillägga ett enda ord.»    Härmed tog också kapten Oddjers ett tidningsblad och satte sig vid öfra salsfönstret, det som låg närmast förmaket, genom hvilket Emilia för en stund sedan hade gått ut. Och såväl Hjelm i soffan midtemot förmaksdörren som kaptenen från sitt fönster och Holt från kakel­ ugnsvrån sände sina blickar dit, under det de emellanåt förstulet be- spejade hvarandra.    Endast Thorborg hade icke blicken vänd mot förmaket: hon satt framför brasan.    »Herre Gud», utbrast Holt med ett tvunget försök till munterhet, »hvilken stor syndare jag måste vara, som blir bevärdigad med en slik predikan af den milda mamsell Thorborg! Jag har alltid haft den turen att stå väl hos våra skärgårdsdamer, det är en känd sak, men nu blir det för uppenbart, när den heligaste af dem alla så der specielt tager mig under sina vingars skugga.»    »Om herr Holt sätter värde derpå, så bevisa det med annat än hån! Men räkna i alla hänseenden på» – här sänkte Thorborg rösten så mycket att endast Holt kunde höra henne – »att den verklige hexmäs- tarn skall finna öppna ögon vid sina hexerier!»    Vid detta så direkta och allvarliga hugg var Holt icke alls färdig till parering. Han blef blek som snön derute, och hans läppar skälfde, då han lika lågt svarade:    »Vänskapens försigtighet har mer än en gång sett i syne. Man har exempel på familjer, dem de förmedlande vännerna förstört genom blotta kraften af sina öppna ögon.» 
 
 
 
 
 295    Endast Gud vet hvarifrån Thorborg fick den blicken, som hon nu fästade på Holt, men säkert är att denne icke utärdade den och att han inom sig skickade »den lilla hexan» ett långt stycke utom Svartskär. Ja, ännu mer – han gick ut i boden med en bäfvan, som han ej på länge känt. De der ögonen sågo bestämdt alltför klart. Nå, det betydde dock ingenting särdeles, så länge Hjelm var urståndsatt att nyttja sina ögon från mer än en sida . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . ..........................................................................    Nu kom någon med tysta steg gående öfver förmaksgolfvet, och ifall Holt ännu varit qvar, skulle han ej behöfva anlita sitt öra, utan en­ dast se, först färgskiftningen på kapten Oddjers’ kinder och sedan det färgspel som denna syn framkallade på Hjelms.    »Så tyst härinne är!» sade Emilia, då hon inträdde i salen.    Hon såg först bortåt sin man; men då han icke tycktes ha bemärkt hvarken hennes närvaro eller hennes ord, och Thorborg för ögon- blicket var sysselsatt att uppfånga en brand, som ville halka ned ur ­kakelugnen, ställde hon sig bredvid kaptenen, hvilken uppsteg och småleende yttrade:    »Här har åtminstone icke varit tyst. Mamsell Guldbrandsson och herr Holt hafva haft ett långt föredrag öfver vargarnes intima för­ hållande till oss finnar; och vet fru Hjelm, jag har föresatt mig att sig- nerierna skola taga slut, och det snart: redan om åtta dagar ärnar jag förkunna mina gynnare att de få börja flyttningen och ge sig af.»    »Med förtjusning skall jag se deras afresa!» förklarade Emilia. »Från första stunden tycktes de båda något ondt; och äfven sedan herr kap- tenen icke haft de två farligaste med sig här, ser jag dem ändå för mig, när jag vill, och jag känner mig riktigt glad öfver att kapten Oddjers tänker påmönstra nytt folk i Göteborg.»    »Jag är icke nog djerf att tro», svarade kapten Oddjers hastigt, och den sky som nyss for öfver hans ansigte, då han hörde stegen i förma- ket, fick en långt starkare färg, »jag är icke nog djerf att tro det ni, min fru, skulle visa mig det deltagandet att ens tänka på huru det skall gå mig, då jag nu snart lemnar det gästfria hem, som lärt mig sakna att jag sjelf icke eger något annat än de vaggande plankornas.»    »Huru . . . . skulle man ha vänner för att glömma dem så snart? Jag – var säker derom – vill mången morgon- och aftonstund, då jag blickar utåt hafvet, tänka på att samma böljor, som leka kring våra klippor, af 
 
 
 
 
 296 vinden drifvas långt bort till andra vatten för att leka kring det fartyg, der vår finske gäst förer befälet.»    Kapten Oddjers svarade ingenting. Han bugade sig blott djupare ned; och ehuru Emilia, som såg ut genom fönstret, icke märkte hans ögons vådliga spel, märktes det dock af någon annan, som dervid fällde tidningsbladet i golfvet.    Kaptenen påminde sig i detsamma att han hade ett par vigtiga bref att skrifva och aflägsnade sig efter en lätt bugning.    »Var det något i tidningen som väckte din uppmärksamhet?» frå- gade Emilia, som icke på annat sätt kände sig ega mod att söka komma i beröring med sin man.    »Tidningen – hvad menar du med det?»    »Jag menar ingenting annat än att jag var rädd att något . . . .»    »Men i dag gör du då ingenting annat än komplimenterar personer genom fruktan för deras säkerhet; för min del såge jag gerna att jag sluppe detta fruntimmerspjåsk – det är icke i min väg.»    »Åke – jag tycker . . . . jag tror verkligen . . . . jag fruktar . . . .»    »Fruktar du nu åter igen – det der ordet måste bestämdt ha ett slags allsmäktig verkan på dig, eftersom du icke kan släppa det.»    I fordna dagar skulle Emilia ha fallit i hysteriska snyftningar, men nu föll hon deremot i en stark och särdeles missnöjd förvåning, ty hit- tills hade hennes man i främmandes närvaro skonat henne som hustru. Detta gick för långt – så kunde det icke få fortfara.    Oviss emellertid huru hon för ögonblicket skulle handla, såg hon omedvetet bort till Thorborg, och Thorborgs blick var så englaljuft uppmuntrande till tålamod, att Emilia genast nalkades kakelugnen, der den unga flickan ännu satt qvar.    »Vill du, Thorborg, vara snäll och hjelpa mig med kakan, som jag skall ha till middagen!»    »Ja, gerna!»    Och de båda qvinnorna skyndade ut. Men då de hunnit in i säng- kammaren, stängde Emilia dörren emellan den och förmaket, hvar­- efter hon hastigt slog armarna kring vännens hals.    »Begriper du något?» frågade hon, och en qväfd snyftning arbetade sig nu fram.    »Menar du din mans lynne?»    »Ja visst!»    »Affärer måhända – männerna ha så många bekymmer.» 
 
 
 
 
 297    »Anser du det härflyta af blott affärer? Han besöker er så ofta på ­kapellgården – säger han icke då något?»    »Just ingenting.»    »Och du gissar ej?»    »Åtminstone, kära Emilia, ingenting med visshet.»    »Men säg mig för Guds skull hvad du tror . . . . ty aldrig, aldrig kan det vara något, som du icke bör säga mig?»    »Var öfvertygad, min vän, att om jag kunde med visshet förklara din mans förändrade sinnesstämning, skulle jag icke anse det nödvändigt att tiga, ty bättre vore att känna sanningen än gissa hit och dit. Men lösa förmodanden, som motsägas af än ett och än ett annat, vore ovär- digt att framkasta, ty alla sådana väcka upp en hop trassel, som man sedan icke kan låta bli att hoplänka och sammantrassla med annat, så att man till slut icke alls förmår reda sig.»    »Att du har rätt, Thorborg, är blott en möjlighet; men en säkerhet är att jag tror att du icke har det. Ty ifall någon gåfve mig en vänlig vink om det, som jag kanske ej förstår, skulle jag troligen med lätthet reda hvad nu synes mörkt.»    »Ack, kära Emilia, hur mången har ej sagt så före dig och sedan öns- kat sig tillbaka på den ståndpunkt, der man stod! Var sådan som du hittills varit, rättskaffens i ditt hjerta, modig i din oro och tålig i be- dröfvelsen, ty endast på det sättet blir du en värdig qvinna.»    »Jag vill försöka. Men min kärlek gråter i mitt hjerta öfver alla dessa sorgestunder, och de tårarna bränna hetare än de som flyta på kinden.»    »Jag har hört sägas, Emilia, att qvinnotårar oftast falla i hjertat. I alla hänseenden måste det vara det sättet att gråta som mest behagar män- nen. Här har förut på Svartskär lefvat en hustru, som aldrig gret an- norlunda.»    »Du menar fru Moss – ja, hon är nog ett herrligt exemplar af vårt kön. I alla fall har hennes man troligen aldrig dolt för henne anled- ningen till sitt lynnes mulenhet, och det är alltid något . . . . Men gå nu förut åt handkammarn. Jag vill ta lite eau de cologne och vatten och tvätta mina ögon.»    Thorborg gick . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . ..........................................................................    Och sedan Emilia utplånat spåren efter tårarne, skyndade hon, icke efter Thorborg, utan tillbaka till salen för att se om Åke ännu satt qvar. 
 
 
 
 
 298 Och då han det gjorde – satt på samma plats i samma ställning – gick hon fram till honom och berörde honom sakta med fingerspetsarne.    Men aldrig hade hon blifvit så häpen.    Hennes Åke – den lugne, milde, jemne mannen, som så värdigt och vänligt språkat med henne vid början af deras äktenskap och sednare, för ett par månader tillbaka, haft en annan långt behagligare ton – han såg nu, då han hastigt upplyfte hufvudet, så nedslagen och förstörd ut att hon i bokstaflig mening kände golfvet svigta under sig.    »Hvad är det nu återigen?» frågade han häftigt. »Ser du då icke att jag vill vara i fred – eller sitter jag i vägen här kanske?»    »Ack, Åke, jag kom tillbaka derföre att jag följde min känsla, som jag trodde var god. Är det ingenting vi kunde ha att förklara för hvar­ andra? Jag ville så gerna att icke Majken skulle finna en alltför stor olikhet emellan nu och sist.»    »Har du något att säga, så låt det ske fort, ty jag återgår nu till kon- toret. För min del har jag ingenting annat att förklara än min önskan att du ville upphöra med dessa besvärliga frågor.»    »Ja, jag skall upphöra nu, ty jag tror ej att mitt samvete kan säga mig att jag icke gjort allt hvad i min förmåga stått för att inleda dig i för­ klaring. Men innan jag slutar, så låt mig be dig en enda gång betänka hvad det är tungt för mig – din hustru – att höra dig både under dagen och under din oroliga sömn om natten gifva mig tillkänna din ovilja: ’Låt mig vara!’ så säger du äfven i drömmen, och på morgonen är det ditt första ord, liksom jag aldrig gjorde annat än störde friden för dig.»    »Jag har ej förut vetat», sade den äkta mannen, »att det var något så förnärmande att önska sig vara i ro för frågor, hvilka, om än de här- flyta från aldrig så stor välmening, ändå kunna vara obehöriga. Men nu, sedan dina upplysningar bevisa mig motsatsen, vill jag vara be- tänkt på att bevara åtminstone din nattro. Som jag dessutom har ange- lägna göromål, hvilka tvinga mig att sitta uppe flera timmar efter van- liga tiden, blir det beqvämast om du låter bädda för mig i liggsoffan på kontoret.»    För några ögonblick syntes den unga frun oviss om huru hon skulle upptaga detta slut på sin underhandling. Derefter sade hon med större fattning än hon tilltrott sig:    »Du vet sjelf bäst, min vän, hvad dina göromål erfordra för tid, och jag tror icke att det skulle vara rätt af mig att visa mig kinkig eller led- sen öfver ditt beslut.» 
 
 
 
 
 299    Mannen svarade ingenting utan lemnade rummet.    Då han var borta och stoltheten icke behöfde pråla inför sig sjelf, ihopknäppte Emilia sina händer och yttrade halfhögt:    »Min Gud, min Gud, att detta skulle inträffa just nu, då huset är fullt af främmande . . . . Det är visst ingenting ovanligt att gift folk ha hvar sitt sofrum, och under närvarande tid är det bättre måhända att han lefver alldeles på egen hand och icke behöfver lägga band på sig; men menniskorna skola kanhända tro – just sanningen – att detta för- hållande härflyter från någon huslig tvist . . . . Det är möjligt att det fins hustrur, som skulle anse pligten fordra att de »ställde till rätta», men till dessa hustrurs antal kommer icke jag att höra. Ty sålunda bort- skämda, skulle lätt de äkta männen blifva våra herrar. Jag har så många gånger under dessa sju månader sökt kufva min stolthet, att jag en gång, i stället att afvisa den, sjelf kallar den till hjelp.»    »Ack, ursäkta», hördes Holts röst invid dörren, »jag kommer då aldrig annat än olägligt, men jag glömde visst min annotationsbok ­härinne.»    »Herr Holt» – Emilia spratt häftigt upp ur sin tankegång – »hvar- före går herrn så sakta?»    Hon såg på honom med förtrytelse.    »Förlåt, det var icke jag som gick sakta, utan fru Hjelm sjelf stod i så djupa begrundningar att de förmodligen icke kunde tillåta mina steg att höras. Jag ärnade för en liten stund sedan gå in, men jag ville icke då störa herrskapets samtal.»    »Jaså», svarade Emilia blossande, »jag vet, herr Holt är alltid grann- lagenheten sjelf . . . . Men jag skall icke hindra.»    Medan Emilia gick tillbaka till de inre rummen, pressade hon han- den hårdt mot pannan.    »Den lömske, smygande karln», tänkte hon, »spionerar då ut allting ända till det allra innersta af familjlifvet! Lyckligtvis föraktar jag honom så djupt, att jag anser det vara af mindre betydenhet, om han hört något, än om det varit någon annan, till exempel den finske . . . . Men, ack, hör jag rätt – är det ej bjellror?»    Hon ilade rakt ut i förstugan. 
 
 
 
 
 300 42. Majkens observationer.    I Majkens rum stodo de tre unga qvinnorna, i den vackraste grupp omfamnande hvarandra.    »Mina älskade vänner», sade den kära gästen, i det hon lät sin blick halka från den ena till den andra, »om ni visste hur jag längtat efter denna stund! Det är ju en evighet sedan ni på nyåret besökte Gläborg . . . . Du, Thorborg, ser bättre ut denna vinter än någonsin . . . . Men Emilia, som eljest är drottningen för oss alla tre, har i dag för mycket färg. Akta dig, du får icke ha feber – ögonen få visserligen deraf en strålande glans, men den ser onaturlig ut.»    »Åh, det lönar icke mödan», svarade Emilia, »att du fäster dig så noga vid mitt utseende – jag har feber och frossa flera gånger om dagen. Vindarna här på stranden medföra dessa brytningar.»    »Emellertid», återtog Majken, »vet jag att ni roar er med de nöjen vintern erbjuder . . . . Nå» – hon gaf Thorborg en betydelsefull blick – »hvad gör ni på kapellgården?»    »Åh, på kapellgården jubla vi som fågeln i sky. Pappa och Gudmar tala icke om annat än om dig och din ankomst. Unga löjtnanten ärnar bjuda på någon egen slags tillställning . . . . men jag får icke sqvallra.»    Majken nickade småleende.    »Jag ville ändå önska», återtog Thorborg, »att farbror Moss varit med! Troligtvis hade han låtit öfvertala sig att göra sällskap – och det hade åtminstone blifvit början till förnyadt umgänge. Men nu . . .»    »Ja, nu», ifyllde Majken, »få vi hjelpa oss utan pappa. Han fick för tillfället en angelägen resa åt Uddevalla, men kommer efter om lördag. Pappa är ständigt på resor och stadd i affärer – det ser ut som om han och herr Holt ha bytt befattningar: när herr Holt sitter hemma här på Svartskär, kuskar pappa omkring som handelsexpedit.»    »Det var allt snällt af honom», sade Emilia, »att han lät dig resa ändå.»    »Pappa märkte att mitt tålamod började ta slut; och som han sjelf ibland, efter hvad han kallar det, rymmer bort, så fruktade han troli- gen att jag skulle göra på samma sätt, och derföre hette det helt hu- mant och älskvärdt: ’Du får resa ensam, mitt Majblomster, ty du inser väl att jag icke kan undvika att vara med på den här auktionen?’ . . . . Nå, Emilia, du hör icke – du måste se riktigt intresserad ut, eljest blir jag ledsen!» 
 
 
 
 
 301    »Emilia var alldeles förträfflig», inföll Thorborg, »då jag för en half- timma sedan skildes ifrån henne för att se på middagskakan . . . . Men, Emilia, du kom ej efter?»    »Förlåt mig, snälla Thorborg, men jag fick verkligen hinder. Och om det nu, såsom Majken säger, syns vara feber i mina ögon, är det derföre att jag icke känner mig så fullkomligt frisk som jag skulle vilja vara, då Majken är hos oss.»    »Hör nu, käraste vänner», sade Majken med förändrad, allvarlig röst, »jag vet och jag ser att något är i olag – jag har naturligtvis också genom Gudmar hört vissa gissningar och genom den värdige Holts elaka tunga likaledes dragit en och annan slutsats. Men hvad som ­kommer från Holt är värre än kontraband, och det lägger jag åsido . . . . Och nu vill jag säga er, att vi tre icke skola med hvarandra utbyta ett enda förtroligt ord eller ens en aning, innan jag vid middagsbordet, der alla äro församlade, fått göra mina enskilta iakttagelser. Sedan, i afton eller i morgon bittida, kunna vi språka med hvarandra . . . . Går ni in på det? Jag förutsätter att Emilia vill se en verklig vän i Majken Moss.»    »Ja, så säkert att jag af hela mitt hjerta längtar efter den öppenhjer- tiga stunden!»    »Och om jag då icke är här», sade Thorborg, »så vet jag ändå att Majken skall säga allt det bästa, som ett klart förnuft och ett godt hjerta kan säga. Sedan få Majken och jag jemföra våra tankar.»    »Nej», förklarade Emilia, »du får icke fara ifrån oss i natt! Äro vi ej som tre systrar – du skall icke saknas i förtroendet.»    »Nåväl, så stannar jag då! Det fins väl någon som kan taga med ett bud hem.»    Nu inträdde i salen, hvilken under några timmar varit i det närmaste öfvergifven, den ene efter den andre.    Majken hade tagit sin plats i soffan, hvarifrån hon kunde se åt alla håll.    Naturligtvis var Holt den förste hon fick se. Och Majken hade före- satt sig att under detta sitt vistande på Svartskär blifva så tålig och älsk­ värd som möjligt mot den farlige pretendenten på hennes hand och ­rikedomar, ty den tjenst, som han gjort henne i förslaget om hennes närvarande besök, syntes henne med skäl förtjena någon tacksamhet – 
 
 
 
 
 302 men icke finge denna tacksamhet sträcka sig till något slags blindhet i hvad öfrigt rörde denne listige man.    Man finner att de båda ömsesidigt erkände och påräknade hvarand­ ras tjenster liksom en viss procent af tacksamhet.    »O, tusen och tusen gånger om igen välkommen hit! Jag kunde icke nyss inför så många vittnen uttala min glädje och min lycka att återse mamsell Majken i detta hem, som ju ännu gudskelof är älskadt.»    (»Ack, hur dum han är som anser sig böra duka upp sådant der för mig mellan fyra ögon!» tänkte Majken. »Men lika godt: låt oss icke visa oss alltför begripliga, så få vi lefva på fredsfot tills vidare) . . . . Herr Holt», yttrade hon högt, »jag tror att det icke fins någon verklig me- ning under den der vackra harangen, och då så icke är, bör ingen man med förstånd föra sådant språk till ett fruntimmer med förstånd.»    I sitt högmod växte Holt till en half jätte: det var första gången han fått ett allvarsamt svar; och lyftad i sin egen pösande tanke från lyck- sökare till den blifvande egaren af hela Mosska förmögenheten, sva- rade han också allvarligt, ty Thorborgs glänsande ögon tycktes honom lysa i hvar vrå, och oupphörligt ringde för hans öron hennes ord: »Räkna på att den verkliga hexmästaren skall finna öppna ögon för sina hexerier!» Allt öfvertygade honom att försigtighet i afseende på hans enskilta hemligheter aldrig mer varit af nöden.    »Mamsell Majken, tillåt mig försäkra att, ifall mina ord på senare tiden förekommit tafatta, de dock alltid inneburit en allvarlig mening; och när jag i dag öppet vågar tillstå att jag betett mig tafatt, så är det derföre att mamsell Majken värdigats bemöta mig med mindre ironi än vanligt.»    »Å min sida säger jag att herr Holts sätt emot mig, särdeles sedan den lilla bondrevolutionen, verkligen varit ironiskt, om något varit det. Den morgonen talade jag helt vänskapsfullt, och jag begriper icke hvar- före ej vi två skulle kunna umgås utan att pika och förbittra oss mot hvarandra. Jag vill öppet tillägga att jag kommit hit med så god lust att ha trefligt och göra trefligt, att jag gerna stiftar frid på alla håll. Låt oss derföre vara så obesvärade som då herr Holt första gången kom hit.»    »Dessa så ädelsinta och frimodiga ord äro helt och hållet egnade att lägga mig för mamsell Majkens fötter . . . Och får jag till bekräftelse på vårt vänskapsfulla aftal» – saken var att Holt nu hörde Thorborg komma – »kyssa denna vackra hand, så kan mamsell Majken räkna på att i mig ha en tacksam slaf.» 
 
 
 
 
 303    Med den enklaste värdighet i verlden gaf Majken honom handen, och ingen kunde njuta en ljufvare och elakare sällhet än Holt, då han såg en lätt rodnad på den inträdande Thorborgs kind.    Holt hade visserligen velat öka sin tillfredsställelse genom att säga Thorborg något pikant om vänners seende ögon, men han var nog stolt och belåten med den till det yttre säkra ställning, som han nu vunnit, för att kunna visa sig liberal och kanske förlåta Thorborg. »Dessutom», tänkte han, »kan äfven en dufva retas – låtom oss alltså vara försigtiga! Emellertid torde lilla helgonet i dubbelt fall dra öronen åt sig.»    Medan Holt ännu var uppe i fläkten af denna lysande sinnesstäm- ning och qvarstod förtroligt lutad mot soffans sidstycke under samtal med Majken, inträdde kapten Oddjers och förklarade att han två gånger varit nere i salen och sökt mamsell Moss.    »Jag har varit här tre gånger», inföll Holt, »men – liksom troligtvis herr kaptenen – fann jag endast husets värdinna, hvilken hade något att syssla med, och jag var såsom vanligt till öfverlopps.»    Majken såg i detsamma upp för att säga något förbindligt ord åt den finske kaptenen. Detta var helt naturligt. Också syntes ingen muskel i Majkens drag röra sig, då hon märkte den pinsamma förlägenhet, som Holts små uddiga anspelningar åstadkommo hos denne.    Tydligen var kaptenen underkastad denna harmsna känsla, som ofta intager personer, då de så lätt med ett par ord kunde återgälda ett ­maskeradt synålsstyng, men olyckligtvis icke hitta de par orden, ett missöde, hvilket orsakar att stynget kännes svårare, och mångdubbelt svårare, då det kan förmodas att andra taga sig friheten att göra kom- mentarier till den besvärande tystnaden.    »Ingen värdinna», svarade Majken så hastigt att knappt någon lucka uppstod efter Holts ord, »tycker om besök i matsalen, då hon der har sina små anordningar för middagen.»    I detta ögonblick inkommo den äkta mannen och hustrun från hvar sin sida. Emilia vände sin uppmärksamhet åt bordet, Hjelm sin åt den nykomna gästen, d. v. s. Majken, hvars friska, fryntliga, glada och kraftfulla väsen alla tycktes vara förtjusta att återfinna. Majken var utan tvifvel den minst vackra af strandens tre gracer, men ingen af dem egde i lika hög grad som hon förmågan att vara sällskap för åtskilliga arter af andras lynne.    Så lätt och behändigt, att man ej kunde spåra någon beräkning, in- 
 
 
 
 
 304 ledde hon Hjelm på några affärsämnen, som verkligen upplifvade honom, och föreslog honom på sitt i dessa saker hemmastadda sätt att intressera med hennes far om ett par särdeles vinstgifvande uppköp. »Jag vet väl», sade hon, »att magasiner och sjöbodar nu i det närmaste äro fyllda och vänta på islossningen, men lastageplatserna ha ännu ut- rymme nog, och ovilkorligen böra de unga skärgårdspatronerna icke låta den gamle ensam tillegna sig de ypperliga plank- och bjelkaffä- rerna. Detta har jag också sagt pappa, som nu sjelf kommer om lördag att humant erbjuda delning.»    Och nu blef ett tal hit och dit om längd och bredd och mått och in- och utförsel, så att det var en hjertans lust, och man satte sig till bordet midt under starkaste farten af en dispyt, ty Majken hade ­ lyckats att få en sådan i gång.    Men nu var tiden inne för de tilltänkta iakttagelserna; och medan Majken lifligt försvarade nyttan af att låta såga bräderna så och så, märkte hon tydligt att det icke var kapten Oddjers som direkt orsa- kade Hjelms allt mer och mer aftagande uppmärksamhet, utan att det just var Holt som upptog hans både ögon och tankar.    Det var också ett eget spel som föregick på Holts ansigte, något, som han förmodligen icke kunnat taga in i beräkningen vid den för­ sigtighet, som han beslutat ålägga sig.    Med girig blick under halfva ögonkast bespejade han hvarenda af kaptenens och Emilias rörelser, och hans hörselsinne var tydligen spändt att uppfånga hvarje ord. Han blef röd som blod, då Emilia sökte öfvertala sin granne att taga af den ena eller andra rätten, och han blef nästan svart, då hennes och kaptenens händer möttes vid kanten af samma fat; och när dervid kaptenens ögon kommo att blicka in i vär- dinnans och ett småleende på hans läppar tackade henne för hennes uppmärksamhet, fick Holt aldrig stolen att stå rätt.    Då nu Holt rodnade, rodnade äfven Hjelm; och när Holt efter de oroliga rörelserna med stolen sköt omkring sig med små ondskefulla sarkasmer, hvilka väl halkade förbi Emilias omisstänksamma och för- aktande öra, men icke förbi Oddjers’, som sjelf dervid tycktes brännas öfver glödande kol, då bleknade Hjelm och hans ögon fästades, osedda af Holt, med ett så hårdt uttryck på denne att, om Holt gett sig tid att i sjelfva ögonblicket af sin manövrering lemna någon grans­ kande uppmärksamhet åt bolagsmannen, han skulle hafva funnit – hvad Majken genast uppfattade – att han var starkt misstänkt och 
 
 
 
 
 305 a ­ fskydd af Hjelm, hvilken troligen just genom den väg, som Holts ögon visade honom, lärde misstänka kaptenen och dennes allra för­ sigtigaste blickar: en gång väckt, kunde ej Hjelm annat än se att dessa blickar egde en beräknad försigtighet.    »Alltså», sade Majken för sig sjelf, »ha vi här i gång en dubbel svart- sjuka! Och den omständigheten att Hjelm ofta sökt Thorborg här­- leder sig naturligtvis från ett oafvisligt begär att få veta om hon, som är både klok och skarpsinnig, gjort någon vigtig anmärkning . . . . Men», fortsatte hon i tankarne, liksom hon haft hela förhållandet framför sig, »lika begripligt är att känslan af hans egen värdighet afhållit honom att vidröra ett så ömtåligt ämne. Och bäst är det, ty känner han sig för stolt att för sin hustru röja sina verkliga känslor, så må han tills vidare lida af dem; och han röjer för henne ingenting nu, ty då skulle han äfven röja den häftiga kärlek, som börjat flamma inom honom, under- blåst af svartsjukan, och hvilken han döljer under kärfhet och en stick- ande kallsinnighet.»    Bäst allt detta passerade, såg Hjelm tvärt upp på Majken och läste då i hennes ögon lika väl som hon nyss läst i hans.    Det var ett högst obehagligt ögonblick för den i allmänhet inom sig sjelf så slutne mannen. Om hans hemlighet skulle blifva utgissad, ville han då hellre hafva den under Thorborgs skydd: det låg hos denna unga flicka en så kristlig renhet, en så hög grannlagenhet, att det vore detsamma om hon eller någon god ande från högre regioner hade reda derpå.    Så dömer menniskan i mycket efter det yttre.    Thorborg såg ut som den mildaste seraf, men kunde det oaktadt tala lika stränga ord som Majken. Majken åter egde lika upphöjda tänke- sätt som Thorborg, var i sitt innersta hjerta lika kristligt sinnad, men hennes yttre föreföll så verdsligt, henne väsende så fullt af lefnadsfrisk humor, sjelf bar hon sina bekymmer och försakelser med en så späns­ tig kraft, att den i grunden starke, men af ett alldeles oförberedt dub- belt slag öfverrumplade Hjelm tyckte det på intet sätt anstå honom att blifva ett mål för den i allt så resignerade Majkens granskning, må- hända ogillande, något som desto säkrare skulle misshaga honom som han hvarken kunde fritaga eller frigöra sig från den plågsamma öfver- tygelsen att hans inre uppror tillbakaverkade på hans yttre handlingar.    Denna tillbakaverkan var svaghet, och ändå förmådde han ej annat än att skenbart bemästra den. 
 
 
 
 
 306    Emellertid var det en möjlighet att endast hans fruktan föregycklat honom hvad han trott sig upptäcka hos Majken. Han kastade derföre ännu en lång, pröfvande och outsägligt allvarlig blick på henne. Men nu hade Majken haft tid på sig, och derföre mötte Hjelm blott ett hjertligt, lugnt och hyggligt ögonkast, ett sådant som bytes vänner emellan.    Häraf blef han lugnare. Antingen hade han skrämt sig sjelf – hvilket vore troligast – eller visade Majken att hon ej ville hafva sett något, och i det fallet skulle hvarken anspelningar eller öppna förhandlingar följa, hvilka båda saker han, under denna söndring med sig sjelf och andra, lika mycket fruktade . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . .......................................................................... ..........................................................................    Man hade knappt hunnit upp från bordet, innan ännu en gäst an- lände; och denna gång var det någon som så distraherade Majken, att hvar och en kunde vara lugn för hennes granskning.    Huru strålande af öfversvinlig glädje syntes ej unga jaktlöjtnanten, då han ändtligen en gång inom fyra väggar fick låta sina förtjusta blickar hvila på den väna mön och sina läppar uttala allt det friska och glada, som uppfyllde hans själ!    »Jag kommer icke utan ärende», sade han, vändande sig med en bugning till hvar och en. »Jag har den äran att invitera hela sällskapet till en liten kaffebjudning på isen nästa fredag, således i öfvermorgon. Damerna måste se huru miss Lilly, den stora engelska skonerten, blir utsågad – den har infrusit igen, sedan den lemnade Fjällbacka. Nå, är det antaget? Kan herrskapet vara färdiga till klockan half 3?»    En allmän belåtenhet helsade Gudmars bjudning. Och sedan mycket tal hit och dit kommit å bane angående bästa sättet för frun- timren att färdas, beslöts på deras egen begäran att kälkåkningen skulle uteslutas från nöjet och att de måtte såväl som herrarna få anlita sina egna fötter.    »Då detta nu är afgjordt», sade Majken, »har äfven jag en anhållan . . . . När pappa och jag första gången hade den äran att se kapten Odd- jers, föreslog pappa att herr kaptenen skulle bese några modeller af vårt svenska skeppsbyggeri och att vi för den orsaken skulle – såsom han uttryckte sig – ställa till en liten muntration uppe hos mig. Herr kaptenens illamående hindrade då detta, men om jag i eftermiddag får 
 
 
 
 
 307 vara värdinna för Emilias sällskapskrets, så lofvar jag, icke kaffe, eme- dan vi ha det i antågande, men i stället extra god punsch, dito cigarrer och té med sexa, som jag för detta ändamål haft med mig från mitt nya hem.»    »Och skulle det behöfvas någon slags hjelp», yttrade Gudmar, då alla förklarat sin tacksamhet, »så står jag till tjenst.»    »Nej, jag tackar», svarade Majken småleende, »jag behöfver ej anlita någon annan än mina båda vänner här.»    Och så snart Emilia slutat bestyret vid kaffebordet, skyndade alla tre fruntimren upp på Majkens rum.    Under det föregående samtalet hade Hjelm ofta riktat blicken på sin hustru. Kanske väntade han sig att efter deras förmiddagssamtal finna henne nedslagen och förlägen – och Emilia hade, såsom man vet, nog varit bägge delarna – men stoltheten och känslan af hennes eget värde voro nu så uppstegrade, att hon fullkomligt lyckades i sitt bemödande att visa den äkta mannen att saken icke var så öfver måttan vigtig.    »Medan vi ännu alla tre äro ensamma», yttrade Emilia till sina vän- ner, »så säg mig Majken hvad du tänker – nu har du haft tid att både se och höra. Men du måste vara uppriktig»    »Ja, fullkomligt uppriktig. En annan gång få vi tala vidlyftigare.»    »Nå?» Emilias röst röjde en feberaktig otålighet.    »Min tanke är den, att din man genomskådat Holt i mer än ett afse- ende, att han är missnöjd öfver att för tillfället ingenting kunna uträtta och att han grubblar på medel att sätta en damm för framfarten af sina farhågor.»    »Ah, du tror att han ändtligen sjelf upptäckt den smickrande känsla, som herr Holt gjort mig äran att offra åt min fåfänga?»    »Det tror jag men deremot är jag säker på att du skall göra din man och dig sjelf den allra största otjenst, om du låtsade förstå detta. På dig kan han ju lita lika fast som på sitt eget hjerta; men i händelse en för- klaring er emellan egde rum, skulle det för honom blifva dubbelt svårt att med Holt sjelf visa sig okunnig.»    Emilia syntes begrunda.    »Hvad säger du, Thorborg», sade hon. »tror äfven du att det är detta som så mäktigt inverkar på min man?» 
 
 
 
 
 308    En hastigt varnande blick visade Thorborg att Majken aldrig ärnade indraga kapten Oddjers’ namn i deras förtroliga öfverläggning, och detta syntes äfven Thorborg godt.    »Jag», yttrade hon, »hade icke velat säga dig, Emilia, det som Maj- ken nu sagt, men jag nekar ej att det har sannolikheten för sig.»    »Nå, hvarföre skulle du varit mera förbehållsam?»    »Derföre att jag icke tänker lika med Majken i afseende på den tyst- nad, som hon anser att du bör iakttaga. Du vet att jag förut yttrat mig i den saken. Men om jag haft orätt, så skulle mitt råd icke ha varit nyt- tigt för dig. Derföre trodde jag min pligt fordra att vara förbehållsam.»    »Ni ha båda rätt», sade Emilia, »liksom den aftonen, då vi sist ut- bytte våra förtroenden – mins ni, det var qvällen före våra besynner- liga drömmar – och jag skulle bestämdt tala, ifall jag såge att Åke led af någon omöjlig oro öfver Holts intryck på mig. Men då detta intryck är så kändt, tiger jag, ty Majken har rätt deruti att denna visshet uttalad af mig skulle både såra och reta min man . . . . En annan sak återstår att förklara: Hvarföre är han så kall och bitter emot mig? Icke rår jag för att Holt hedrar mig med sina onda ögon!»    »Kära lilla Emilia», inföll Majken, »du bör väl förstå att äkta män kunna visa bitterhet mot hustrun – hur omotiveradt detta än är – då de se en annan man så der följa henne med besvärande uppmärksamhet. Visst tycka många om att se sina hustrur uppburna, men då skall det vara på ett sätt, som icke lemnar efter sig något obehagligt.»    »Det der förstår jag alltsammans och skulle upptaga förklaringen som god, ifall nemligen Åke vore mäktig af en starkare känsla; men med hans passiva natur och med en sådan rival som Holt är det löjligt att det skall verka på honom annorlunda än som en förtret öfver ­svårigheten att förlika detta med bolagsmanskapet. Helt annorlunda skulle saken sett ut, om det varit fråga om kapten Oddjers.»    »Kapten Oddjers?» utbrusto de bägge andra unga damerna med förundran.    »Nå, käraste vänner, icke är det att falla i sten öfver! Ordet kom utan att jag visste af det, och kapten Oddjers’ namn – förstår ni väl – bör anses synonymt med hvilken ung man som helst, den der kunde ha företrädet framför Holt.»    »Ja, det förstås!» sade Majken. »Jag blef bara rädd att du kunde ha någon anledning . . .»    »Nej, så långt derifrån som . . . . som . . . . ja, jag vet icke hvarifrån jag 
 
 
 
 
 309 skall få en liknelse stor nog – men vi få sedan tid att tala om våra för- troenden . . . . Låt oss nu tänka på Majkens supé!»    Då Emilia i detsamma sprang ned för att hemta något, sade Thor- borg:    »Jag tror bestämdt att hon ser mer än hon egentligen sjelf vet.»    »Och jag», svarade Majken, »fruktar att hon vet lika mycket som hon ser, fastän hon lyckligtvis tviflar på sitt eget omdöme. Men, gudskelof, kapten Oddjers reser snart . . . Tyst, hon är redan tillbaka. I afton får du och jag språkas vid! Låt oss nu se efter tillgångarne för min bjudning . . . . Ack, hvad detta skall roa min befälhafvare!» . . . . . . . . ..........................................................................    Och Majkens glada tillställning roade icke blott hennes »befäl­ hafvare», utan ock hela sällskapskretsen.    Emilia blixtrade af lif och skalkaktighet, och likväl slog hennes hjerta med fördubblade slag, hvar gång hon tänkte på det fallet om Åke skulle säga eller icke säga något, när de kommo ned.    Härom fick hon naturligtvis icke visshet förr än hon efter aftonens slut inträdde med sin man i deras enskilta rum, då denna visshet tog formen af följande ord:    »Har du varit så god och kommit ihåg min anhållan i middags?»    »Ack, ursäkta!» sade Emilia med en röst, som icke det ringaste ­darrade; och icke darrade den heller, då hon, helt vårdslöst ropande Uljana, tillade: »Hör du, herrn har göromål, som fordra att han sitter uppe – bädda på kontoret!» Och nu hette det, liksom det föregående icke varit något alls att fästa sig vid: »Nå, tyckte du icke att Majkens lilla tillställning var treflig?»    »Jo, sannerligen – man andas så friskt i hennes sällskap.»    »Jag har också med innerlig glädje sett att du befunnit dig bättre i qväll än på länge . . . . Om vi blott kunde ha Majken här för bestän- digt!»    »Det låter precist som om du i det fallet skulle vilja uppdraga åt henne att bereda din mans trefnad.»    »Alltid ville jag helst sjelf vara den, som förmådde det. Men tro mig, min vän, komme det an på val mellan att se dig så mörk och sluten som nu en tid och så ljus och sällskaplig som du varit i afton, skulle jag icke draga i betänkande att bjuda hit hvem det vara måtte som kunde verka ett sådant trolleri.» 
 
 
 
 
 310    »Du är en liberal hustru, vida omfångsrikare i dina åsigter nu, än der borta på fiskläget.»    »Det är bra eget att du så ofta med en viss spefullhet återkommer till den tiden – huru bör jag förstå det? De första två månaderna af vårt äktenskap gjorde du ständigt milda, men kanske rättvisa anmärk- ningar öfver min brist på klokhet. Nu åter ser det ut som om du tyckte att jag blifvit alltför klok, så att du måtte önska tillbaka den första tiden?»    Åke kunde ej hindra ett leende.    »Du är i sanning rätt klyftig!» sade han.    »Åh, man lefver ju för att begripa – det vore illa eljest.»    Denna gången svarade mannen ingenting. Han tog långsamt det ena ljuset ifrån bordet.    Emilia sköt undan några småsaker, hvarvid deras ögon möttes. Men denna ömsesidiga blick innebar ingenting godt. Hans var pröfvande, hennes både leende och likgiltig.    »Godnatt, kära Emilia! Du har ingenting velat säga, fastän dagen varit lång.»    Nu förvandlades den leende likgiltigheten i Emilias ögon till en all- varlig beslutsamhet.    »En qvinna må visa sin man aktning – det är hennes pligt – men det torde vara väl för henne, om hon erinrar sig äfven den pligten att hon på samma gång bör visa aktning för sig sjelf.»    Härmed afslöts samtalet. 43. Hvad Emilia såg, då hon skulle se på engelska skonerten miss Lillys utsågning.    Det var ännu icke en skymt till dagsljus på fredagsmorgonen, den för löjtnant Guldbrandssons is-kalas utsatta dagen, då tvänne manliga figurer, uppstigande liksom dimbilder, blefvo synliga öfver de flata hällarne, som begränsade socknevägen ned till Svartskär.    »Ja, nu äro vi på ort och ställe!» sade den finske konstapeln till den för oss bekante timmermannen, hvilka bägge personer i briggens kon- 
 
 
 
 
 311 sumenter kallades: den förre Myllärin Matti och den senare Junttilan Pavo.    »Ja», svarade den finska spåqvinnans ättling, »nu äro vi här – men dagen är inte god, det ser jag på töcknet. Följ med ögonen min hand, så ser du den svarta skybanken öfver huset!»    »Det är ju svart som i en säck alltihop.»    »Nej, inte allt . . . . I midten på den skybanken går en lång grå rand.»    »Jag märker den.»    »Det är i den jag skönjer att ingenting skulle duga i dag . . . . Se’n ha vi ju ätit och druckit i den mannens hus.»    »Jag vill väl inte draga ondt öfver honom, det vet du, helst som du säger att han är tecknad för olyckstalet . . . Men hvarifrån vill en eljest få ut kapten? Alltsedan jag i hans rum hittade första uppsättningen till sjöförklaringen, och alltse’n jag la’ ihop . . . .»    »Du la’ ihop – hvad la’ du ihop annat än hvad jag förut spått, att han skulle göra sig af med oss, laga att rederiet kallar oss hem och förhyra sig annan besättning. Hade jag inte sagt allt stycke för stycke, innan du fick höra af göteborgarn att tie man redan äro förhyrda?»    »Nå, jag säger ju inte att du inte förut läst opp det ur dina svart- konstböcker, som du bär i hufvudet. Men det hindrar inte hvad jag ville säga, att alltsedan jag läste med mina egna ögon att han rekom- menderade oss på det sättet, till lön för det vi räddade honom, har den mörke farit i mig; och jag har svurit den eden, som du vet, att antingen skall han ge med sig eller också . . . .»    »Tyst!» svarade timmermannen. »Vi ä’ nu till hälften spridda på kusten häromkring. Jag har gett hvar och en mina signaler, och de känna mötesplatsen. Dit måste vi ha honom – annars duger det inte. Nå, är det inte väl stäldt för resten? Andra hälften ligger qvar i kö- pingen och väntar att han kommer och ger dem hemlofven och res- pengar.»    »Riktigt, ja – om han kommer!» Vid dessa ord tycktes glöden i kon- stapelns ögon brinna klarare. »Men först skall han ha lärt sig en vigtig sak, att det inte går så lätt att göra sig af med en gammal besättning som att rafsa ihop en ny; och styfve Oddjers skall få buga sig djupt nog för att ta opp befälet på Finska Enigheten, om han vill ha det – ty finska enigheten skall inte genom oenighet inom sig sjelf förlora sina förmåner . . . Och låt oss nu marschera framåt. Historien veta vi, och han går i fällan!» 
 
 
 
 
 312    »Nej, aldrig i dag!» förklarade timmermannen bestämdt. »Gör du mig emot, så sköt spelet sjelf!»    »Men om han ett-tu-tre reser till Lysekil, då är allt förbi.»    »Jag vet säkert att han inte ärnar sig dit förrän om åtta dar. Det hörde jag af konsuln i köpingen, som sa’ det till mig, när jag underrät- tade honom att jag och några af kamraterna blifvit kallade till kapten och att jag fruktade att vi dröjt för länge.»    »Du är ändå den klokaste! Nu ser det inte ut som rymning, utan som ett laga ärende . . . . Men hvad göra vi nu?»    »Jag skall i natt, som kommer», svarade siaren, »se på himlaskyarna – och jag har kanske något annat också som jag skall se på . . . . Men låt oss nu så länge vända tillbaks åt krogen: der ha vi det rätt bra tills tiden är inne. Mellertid skall jag under dagen spana ut hvad som kan vara till nytta.»    »Det må bli som du vill – bara jag inte misslyckas.»    Och under ett sakta mumlande försvunno dessa skuggor mellan de andra skuggorna.    Lika mulen som morgonen varit, lika klar blef middagen. Och då, något efter klockan 2, hela det lifliga sällskapet med löjtnant Guld- brandsson i spetsen marscherade ned på isen, såg det ut som om sol- ljuset äfven lefvat inom alla dessa strålande ögon och friska kinder.    Men sådant var naturligtvis förhållandet endast till det yttre. Hvar och en hade sina moln med sig, fastän de voro förpassade dit, der de ej kunde göra sällskapstrefnaden något förfång.    Emilia var bländande skön i sin vinterkostym, till hvilken hon nu fogat en luftig undermössa af svarta blonder, som slöt sig kring hela ansigtets oval och hvars rosenknoppar höjde kindens rosor. Men ehuru hennes spegel visat henne den tjensten att tydligt förklara detta, hotades den unga frun af ett allvarsamt illamående, då hon fick se Maj- ken i en – ny hatt, en hatt af det slaget, som på denna tid, eller något ­tidigare, var högst i modet och benämdes »Karl-Johans-hattar». Dessa små näpna ting bestodo af en i midten något böjd, rikt veckad kull med ett lindrigt uppstående tre tums brätte rundtomkring. Vanligtvis fabricerades dessa, alla damers högsta förtjusning, af svart sammet eller sidensars; men brättets inre sida var fodrad med rosenfärgadt 
 
 
 
 
 313 siden, öfver hvilket voro utlagda tvänne blad åt hvar sin sida af skärt gasir, i sin tur utstofferadt med en liten laddning af sidenrullar i samma färg. På ena sidan af denna lilla båthatt satt en hel buske af svarta ply- mer.    Det var först när Majken nedkom fullt resklädd – i detsamma man skulle ge sig af – som Emilia emottog det grufliga slaget att se sig ­öfver­strålad af Majken, hvilken fått denna hatt af sin far, då han hem- kom från den stora »rymningen» till Göteborg.    Men ännu var Emilias mått icke rågadt.    Ropade ej alla herrarne om hvarandra:    »Nej, hvad är det för en hatt mamsell Moss har – så vacker . . . . så ovanlig . . . . så elegant! Och hvad den klär mamsell Majken!»    Och Majken smålog och såg rätt nöjd ut, särdeles som den förtjuste Gudmar gick baklänges, tills han höll på att halka omkull, blott för att få se hur intagande »den väna mön» var.    »Hör du», hviskade Emilia till Thorborg, »jag hade aldrig trott, du, att Majken satte så mycket värde på lyx!»    »Majken – hvad tänker du på – hon, som, om hon ville, kunde ha en sidenklädning för hvar vecka och ändå nästan aldrig brukar annat än ylle? Nej, kära Emilia, det är misstag!»    »Än den der hatten då?»    »Åh, den är en af farbrors många presenter. Hon har tagit den för att förtjusa – du vet väl hvem.»    »Ja, det ser jag nog . . . . Den ovärdige Holt begapar henne också, så jag tycker han kunde bli solblind. Och till och med . . . . Jaså kapten Oddjers har beslutat låta sina ögon fira en hvilostund?»    De sista orden yttrades till kaptenen, som i detsamma kom gående tillbaka mot de två damerna.    Den unga finnen såg vid denna fråga obeskrifligt förvånad ut.    Men Thorborg sade skrattande:    »Emilia menar en hvilostund efter beskådandet af Majkens hatt.»    »Nå», svarade kaptenen med ett frånvarande småleende, »nå, var det så menadt?»    »Ja, hvarföre skulle kaptenen eljest behöfva hvila?» frågade Emilia, som tycktes återkomma i drägligt lynne, ty äfven Åke öfvergaf nu Majkens hatt och började med jaktlöjtnanten ett reelt tal om möjlighe- ten för »miss Lilly» att få lemna det obehagliga fängslet af Skageraks stelnade böljor för den angenäma hamnen vid Themsens strand. 
 
 
 
 
 314    »Hon kommer icke ut!» sade jaktlöjtnanten afgörande. »Rederiet kunde gerna ha sparat sig kostnaden – och kostar gör det alldeles för- dömdt, som ock skäligt är med sådant arbete.»    »Du har väl redan varit der?» frågade Majken.    »Ja, ett par gånger; och jag såg att så fort ett stycke blifvit nedstött, slår sig genast en ishinna öfver. Här fins ej folk nog till nattarbete, och kölden gör isen allt starkare. Miss Lilly, tänker jag, får nog låta sig be- haga att bli der hon är.»    Under tiden gick kapten Oddjers bredvid den unga frun.    »Om det icke varit ändamålslöst», sade han, »skulle äfven jag till ­tidens vinnande låtit utsåga mitt fartyg, men jag har den olyckan att aldrig låta dåra mig af illusioner.»    »Det är att beklaga!» svarade Emilia.    »Ja, icke sant! Hafva de ej mycket orätt, dessa oförnöjda, hvilka klaga öfver illusionernas vansklighet. De, som icke kunna fröjda sig åt ens en sekunds illusion, äro visserligen mer att beklaga.»    »Men vet herr kaptenen», svarade Emilia, »att jag icke tror att någon blifvit så lottlös på fantasi.»    »Fantasi kan man väl ega, ega den ända till plåga, utan att derföre bli bedårad af en villa. För att en sådan skall finnas måste man, om än på aldrig så kort tid, tro på hvad den föregycklar. Och det är denna brist på tro som gjort att jag förlorat till och med de ögonblicks fröjd, som ett bländverk kunnat förläna . . . . Men förlåt, jag blir ordentligt tråkig! Låt oss passera de här trefliga grupperna, så få vi min sats förverkligad i handling!»    »Men jag är icke i stånd att förstå sammanhanget härmed, herr kap- ten!»    »Vänta lite – förklaringen skall nog följa.»    Man var nu kommen helt nära den plats på isen, der en mängd vakar blifvit upphuggna för fisket.    Här hade strändernas hungriga söner uppbyggt, hvar och en fram- för sitt område, en liten granriskoja, sammanhållen af fyra stolpar med några spröt till tak. Dessa små boningar skyddade dem någorlunda mot kölden och blåsten. Och sittande på sin kubb med fiskredskapen bredvid sig och pipan i munnen, höllo de nu på, den ene under miss- tröstan, den andre under förhoppning, att pröfva sin lycka.    Emilia hade flera gånger varit här med Thorborg. Hon hade till och med fått låna refven och fiskat upp flera flundror, och hon hade nästan 
 
 
 
 
 315 dansat af glädje, då en sprittande torsk kom upp i dagen. Hela sin fångst hade hon naturligtvis köpt, och hon gjorde sig en ära af att sjelf få bära hem det stora fisket i den lilla katse hon hade med sig.    Men i dag skulle sällskapet hvarken meta eller köpa fisk: i dag ­tingade man blott och språkade med fiskrarna, för hvilkas räkning Majken nu kom fram med ett par buteljer, dem hon anförtrott i sin »befälhafvares» vård.    Under de öfrigas samspråk sade kaptenen till Emilia:    »Observera nu, min fru! Der» – han visade på en af männen – »ser ni en belåtenhet, som nästan är viss om seger. Nå, njuter icke han sin lycka på förhand? Se hur hjertans gladt han rycker på refven! Får han ingenting, så beklagar jag honom ändå ej, ty han har i förväntan haft en njutning.»    »Ack, hvad gjorde nu herr kaptenens onda ord – han fick ingen- ting!» sade Emilia. »Det gör mig riktigt ledsen att se missräkningen på hans ansigte.»    »Han röjer menniskans vanliga otacksamhet.»    »Fy, kapten Oddjers, så obeskedligt! Hvad kan en stackars död illu­ sion gifva för tröst?»    »Den har lemnat ett minne, och hvarje minne är en behållning.»    »Nå», återtog Emilia, »här ha vi en annan, som minsann icke tycks lefva på villorna! Han ser så ängslig ut att han knappt vågar röra på snöret, och han betraktar oss allesammans med blickar så mulna, att han säkert tror vår närvaro jagar bort fisken.»    »Jaja, han vet att jag är finne, och finnarne äro här icke för väl an- skrifna . . . . Men se, få icke hans ögon nu en annan färg!»    »Det ha de också skäl till – hvilken ofantlig piggvarf! Den måste jag försäkra mig om till i morgon; och som jag har medlidande med per­ soner, som icke bländas af några villor, tänker jag betala honom ganska bra . . . . jag vill», sade hon hastigt, liksom hon fruktat att hon yttrat något obetänksamt, »jag vill att han nästa gång skall se med vänlighet på min närvaro.»    Vinden eller den nämda fruktan hade färgat Emilias kinder ännu högre.    »Nej, mitt herrskap, vi få skynda oss!» förklarade jaktlöjtnanten och gick nu förut med Majken, som hela tiden fått pinas genom att med god kontenans plocka upp Holts utströdda sockergryn.    Hvad Gudmar beträffade, hade det nöje han erfor af att se Holt med 
 
 
 
 
 316 en så löjlig säkerhet svänga sig för Majken, helt och hållet tröstat honom öfver den försakelse han fick ålägga sig sjelf. Han förstod sin väna mö och tyckte sig gerna kunna tillåta Holt att pösa öfver för- hoppningar, som aldrig skulle blifva någonting annat.    Då man kommit lite längre bort från riskojorna, vände Oddjers, under någon förevändning, om. Huru lycklig han än funnit fiskaren med den förstörda illusionen, uppmanade honom likväl hans hjerta att gifva honom materialier till en ny, och materialerna hemtades natur- ligtvis ur kaptenens plånbok.    »Nå, Emilia», frågade Åke, som en tid gått förut under samspråk med Thorborg, »jag tror att kapten Oddjers varit underhållande?»    »Ja», svarade Emilia, »han lyckas rätt bra att roa mig. Han har hållit en egen afhandling öfver illusioner och fiske, och jag fann att det blef en fullkomlig slägtskap mellan de bilderna . . . . Nå, sof du godt i natt, min vän?»    »Alla de här promenaderna får jag med fördubbladt arbete taga igen på något vis. Men när jag i natt slutat göromålen, sof jag icke illa . . . . Och du sjelf?»    »Jo, jag satt uppe hos Majken och Thorborg och pratade tills klockan slagit 1. Sedan blef jag så sömnig att jag knappt hann drömma om dig; men i dag morse, då jag vaknade . . . . Hvad är det de ropa?» ­afbröt hon. »Så mycket med menniskor derborta! Det är väl miss ­Lillys uppvaktning.»    »Nå – och när du vaknade?»    »När jag vaknade, då tog jag ned . . . .»    »Mina vänner, mina vänner», ropade Majken, »skynda er då! Det är en så intressant anblick.»    Och allt närmare och närmare skyndade sällskapet mot denna an- blick, som icke blott var »intressant», utan spände nerverna till en oupphörlig bäfvan, så att man både frös och brann.    Icke särdeles långt från stranden sågs den engelska skonerten för ögonblicket ligga overksam i väntan på en bit väg att skrida fram ige- nom.    Och denna väg voro flera resliga skärgårdsmän i sina stortröjor och höga skälskinnsstöflar sysselsatta med att öppna på följande sätt.    Framför fartygets köl vid fören var en sträcka på isen utstakad med snören, så lång och bred att den, försatt i frihet, skulle ha liknat en kanal. På bredden af denna sträcka voro dragna tvärstreck, så att det 
 
 
 
 
 317 hela hade utseende af en liggande stege i gigantiska proportioner. Vid kanterna sågs en del af karlarne med isbillar här och hvar upphugga tillräckligt stora hål för sågbladens nedstickande, under det en annan del med dessa skiljde styckena åt på längden och en tredje afdelning sågade efter på tvären. Då stycket nära lossnat, hoppade en eller ett par man med skarpt broddade stöflar ut på detsamma för att få det att sjunka undan åt sidan. Men detta var ett vådligt arbete, hvilket för de åskådandes öga föreföll till den grad hemskt, att man måste känna dessa raska mäns försigtiga djerfhet för att icke tro dem hvar stund i fara att sjunka ned i djupet eller krossa lemmarna. Styckets ena kant tvingades samtidigt och hastigt med jernskodda stänger under den fasta isen, hvarvid den andra kanten med sin blågröna yta i vädret ett par ögonblick glittrade mot solen, innan slutligen hela stycket, rass- lande och sqvalpande vid männens språng tillbaka, var helt och hållet försvunnet. Kraftiga armar fattade nu, sedan rännan stycke efter stycke blifvit öppnad, under munter hifningssång de i fartyget spända linorna och förhjelpte sålunda miss Lilly några famnar på väg mot det fria hafvet, det hon dock icke tycktes hafva särdeles förhoppning att uppnå förrän den store isbefriaren sjelf tog vid arbetet.    Att det nuvarande sällskapet skulle fullt uppfatta ett sådant eget nöje faller af sig sjelft.    Majken och hennes Gudmar lefde med hela själen i det pågående verket. Thorborg uppsände lifliga böner för de arma arbetarnes lif och helsa. Holt fjäskade omkring för att visa sin kännedom i saken och be­ lönades med många snäsor af de i is-dramen spelande.    Hjelm, kapten Oddjers och Emilia stodo ett litet stycke längre ifrån. De båda förstnämde hade sina ögon fästade än på fartyget och arbetet, än på den unga frun. Men hon såg hvarken på fartyget eller dem, ty hennes blick var med oemotståndlig kraft fastvuxen på tvänne brin- nande ögon, hvilka tycktes vilja förtära henne eller någon person nära henne.    Om det var möjligt att drömma, medan hon var alldeles vaken, skulle hon bestämdt trott sig ha drömt, ty icke kunde den för henne alltid så förskräcklige finske timmermannen, som hon visste befinna sig på Lysekil och hvars mörka spådomsgåfva redan tillvunnit honom ett så hemskt rykte kring stränderna – hvarje hans ord troddes som klar sanning – icke kunde denne man nu uppehålla sig här bland åskå- darne och i en annan drägt än sin egen. 
 
 
 
 
 318    »Men hvarföre», frågade Åke, »ser du ej på issågningen? Detta är ett skådespel som man icke har alla dagar.»    »Jag såg på något annat, som tycktes mig vara lika märkvärdigt!» svarade Emilia, hvilken ej kunde värja sig från en häftig frossbrytning.    »Får du också frossbrytningar?» frågade Hjelm kaptenen i en så på- fallande sträf ton, att denne nu i stället blef feberblossande.    »Är det icke tillåtet att frysa?» svarade han.    Hjelm vände sig ännu en gång till Emilia.    »Hvad såg du för märkvärdigt?»    »Jag tror att jag behåller det för mig sjelf, ty utan tvifvel var det något gyckel af min inbillning – eller märkte herr kaptenen något?»    »Nej, ingenting! Jag kände en tillfällig rysning – det var allt.»    Åke såg ej nöjd ut vid någondera förklaringen. Men som hela säll- skapet nu började blifva besväradt af kölden och stillaståendet, beslöt man att bryta upp och skynda till det utlofvade målet.    Och målet var ett uppslaget tält med kronans flagg svajande i top- pen, inbjudande till förfriskning och hvila.    Och hvem kom väl spelande mot sällskapet, om icke Sven Dill­ hufvud, som derpå satte sig i spetsen för tåget, så att man under den lifligaste musik inträdde i tältet par om par, jaktlöjtnanten och fru Emilia, Åke och Majken, kapten Oddjers och Thorborg. Holt bildade eftertruppen.    Majken åtog sig sin befälhafvares kaffeservering. Och hade icke ­gästerna nu det allra roligaste de kunde hafva, kom sådant från dem ­sjelfva; och så mycket roligare hade då värden och värdinnan, hvilka slutligen visade sig så upptagna af hvarandra, att Holt fann nödigt låta dem begripa att de, så att säga, lefde på hans nåde och att man icke för långt finge pröfva hans tålamod.    »Låt oss dricka ett glas, bror Holt!» utlät sig löjtnanten med ögon så strålande af lycka, att Holt skulle fått en riktig hjertestöt, om han hos Majken sökt något annat än hennes rikedom. »Lefve glädjen, lefve fri- heten!»    »Och lefve freden och enigheten!» inföll Majken skrattande och framräckte äfven sitt glas.    Holt var så upprymd, att han fann ingenting oäfvet i skålen.    Gudmar gick sedan omkring med det glödgande vinet och håtte- Lommen med cigarrer till herrarne och fikon och krakmandel till da- merna. 
 
 
 
 
 319    »Nej, tack, tack, min käre Sven Dillhufvud», sade Majken, »jag hål- ler mig till herrarnes traktering.»    Och nu fick man se Majblomstret, den väna mön, med vinglaset i ena handen och cigarren i den andra stå vid tältöppningen, skrattande och lifvande hvar och en.    »Glädjen och sången gå hand i hand», sade jaktlöjtnanten – »vi måste ha oss en sång!»    Och som det var goda, friska röster, blef det nu under marscher på isen en vacker kör, klingande vidtomkring det frusna fältet och ­lifvande så väl de stackars fiskrarne under granrishusen som de trötta arbetarne vid miss Lillys spegelväg. Och genom det lätta töcknet från landet, förenadt med röken och imman från tältets öppning, syntes hela den omgifvande klippstranden såsom en enda ofantlig fantas­ magori, der bergen utgjorde spökande torn och de framåt skjutna blocken på deras spetsar skepnader af i luften sväfvande mennisko­ figurer, utposterade för nattlig vakt kring den hvita öcknen.    Solen hade emellertid glidit till nedgång, under det sällskapet vid de fyllda glasen svärmade kring bordet. Och glasen fingo aldrig vara tomma; ty hade löjtnanten glömt sig, så var Sven Dillhufvud, hans vi- karie, till hands vid munskänksbestyret och bjöd »erbördigst» herrar och damer att hålla till godo i all rolighet. Och på sällskapets uppma- ning spelade han icke allenast åtskilliga »Engelands»- och Bohusläns- dansar, utan sjöng äfven solo sina förnämsta håtte-visor, under hvilka artistiska föredrag det sjunkande mörkret emellertid slog sig i »rolig- het» ned öfver både sångare och åhörare.    »Nu är det tid», inföll Hjelm, »att tänka på uppbrott: eljest skulle morgondagen lätt finna oss förvandlade till isstoder!»    »Så låt oss bryta upp då», svarade Gudmar, »men med det förbehåll att ingen tar ett steg utom de råmärken, som jag uppdrager för hem­ färden.»    »Hvart vill du då föra oss?» inföll Majken. »Nu är jag icke längre hemma i programmet.»    »Mitt herrskap, om ni ej kan se, så vet ni dock hvar ni befinner er.»    »Nog vet jag det», återtog Majken, »vi äro i närheten af Ufklippan, dit jag ärnar mig, så snart jag först helsat på din far, Gudmar!»    . . . . »dit du skall gå nu, om du behagar, så får du, utom värdarne på stället, träffa farsgubben sjelf, som låtit ditforsla sig på en vedkälke . . . . Ger herrskapet nådigt bifall?» 
 
 
 
 
 320    Inom sig tänkte hvar och en att detta förslag var föga lämpligt, men ingen ville yttra något sådant. Derföre vann saken icke motstånd.    Och alltså gick marschen framåt.    Vid Ufklippan syntes allt lika ödsligt och mörkt som der brukade vara.    Men, himmel, hvilka utrop af förtjusning och bestörtning, då dör- ren till den stora lotsstugan öppnades och ett förbländande sken af ljus mellan en hel skog af granar strålade emot de inkommande!    Det var minsann icke gubbarnes mörka bostad: det var en liten eklä- rerad park, och det mörka golfvet liknade marken på ett förvillande sätt.    Fick nu blicken sigte på lillkammarn, så befanns denna vara ett för- trolladt tempel, der »amerikanarn» och »sardinarn», behagligt svajande ned från det täckta fönstret, togo förmanskapet öfver den öfriga ­mängden af flaggor, som i alla färger och fasoner prydde väggarne.    Och inom denna verld rörde sig vid sällskapets ankomst fem ­särskilta figurer.    Vi nämna först de respektable värdarne, som i helgdagsmundering och i splitter nya »sölkesdukar», skänker från Majkens förra besök, stodo vid hvar sin sida af dörren och med de allra siratligaste nick- ningar och skrapningar bådo herrskapet »i all sköns välkomlighet vara hemmastadda, fast – det må jag riktigt nock säga», tillade lots-far, »jag inte känner igen mej sjelf. Men gladeligt är det att löjtnanten velat fira sin högtidskalasering här i gubbarnes vinterqvarter . . . . Nu är det din tur, Gädda du – jag lemnar åt dej, som har bättre utförsgåfvor, att säga hvad jag inte fått på trå’n».    »Du är äldst och förnämst – derföre skulle du ha förordet – men efter jag är sekundevärd . . . . för så pass musik lärde jag mej i ungdo- men, när jag var i bekantskap med en orgenistare, att jag vet att sekun- den följer efter primen . . . och då jag bara är sekundare, som sagdt var, så kommer jag bakefter med denna här välönskan, som låter så: Löjt- nant Guldbrandsson till heder och mamsell Majken till ingen skam varder detta gästabåd med ljus, flaggor, granris och dröckesvaror, stekta gäss och andra Guds gåfvor gifvet till evinnerlig ära på denna jorden och gladelig förhoppning om fortsättning i himmelriket. Lots- 
 
 
 
 
 321 far och jag Petter Gädda, välloflige män, ha med hjerta och hand varit löjtnanten till hjelp . . . . Och nu skall herrskapet slippa fram och helsa på en man, som borde ha haft första ordet, om han inte sagt till ­brorskamraten och mej: ’Ni ä’ hemma hos er nu, go vänner, och här ska j välkomna först!’ . . . Och nu är det gjordt.»    Naturligtvis upptogs de bägge värdarnes harang med all den heder och aktning, som fordrades.    Medan de sista komplimangerna och handslagen vexlades, sprang Majken till lillkammar-templet att helsa på de gamle gudars store vän, den fattige kapellpredikanten. Der stod gubben med öppna armar för Majken, älsklingen och sköldmön, hvilken han i qväll betraktade med verklig hänryckning, då han fann henne så vacker i den lilla märkvär- diga Karl-Johans-hatten, den hon likväl aftog, liksom Emilia och ­Thor­borg också aftogo sina, jemte ytterkläderna.    Men ännu voro tvänne figurer att märka bakom en afskrankning vid spisen.    Här presiderade gamla Vivika i sällskap med vår vän Storke-Pelle, som denna afton i så hög grad led af sina vanliga plågor att, om Sven Dillhufvud icke kommit och gömt undan läkemedlet, det varit fara värdt att Pelle fått gå i nattqvarter på förhand; och Svens åtgärd vann ökad styrka genom Vivikas hotelse att han under hela vintern skulle finna hennes skåp tomt på helso-panacé, om han inte i blinken blefve nykter och satte ruff i göromålen.    »Tag hit rifvelsejernet då och det andra!» utlät sig Pelle vresigt, i det han under hickningarne mumlade något om dumheter och qvinn­ folksbefäl . . . . »Men skall du bara lata dej, din bortskämda kyckling!» snäste han till, i det han vände sig mot Sven. »Skall du inte göra annat än springa och svansa dej bland herrskaperna och granrisruskorna?»    »J talar efter erat vett, Pelle – och jag är så pass karl nu att jag inte behöfver förarga mej. Sven Dillhufvud vet nog hvem han är . . . vet han inte, moster?»    »Åh jo, något för mycke ändå. Men tyst nu», fräste moster Vicka, »och ställ dej genast och vispa grädden!»    »Jag, moster – nej, då: annat slag! Vet j inte att jag är från håttebyg- den och att min fela i qväll skall spela herrskapsdanser . . . . Hör j nu, att löjtnanten säger till den finske kaptenen att de ska valsa i himla skyn, och då, må en veta, skall väl kapten hålla sej framme hos den lilla granna Svartskärsfrun – det kan en ge sej den och den på.» 
 
 
 
 
 322    Hörde någon detta enfaldiga skämt? Ingen utom Hjelm, som det naturligtvis bringade i godt lynne – helst det också slog in.    »Herrskaperna» dansade så att ljus och granar flämtade af för­ skräckelse.    Och kapten Oddjers, der han så hurtigt och stolt förde sin dam, tänkte ej ens med en half tanke på Hjelm, som endast var sysselsatt med att låta sina stormiga känslor känna förnuftets tygel – och förnuf- tet bjöd att visa en human välvillighet, i stället för den bitterhet, som ständigt ville dyka upp.    Sjelfbeherrskningen fick också komma på prof, då han måste le åt kapellpredikantens glada historier. Men för det mesta gjorde kapell­ predikanten i afton sina värdar till åhörare, liksom han sjelf med nöje uppfriskade sin ungdoms minnen vid åhörandet af deras gamla histo- rier – och naturligtvis voro både lots-far och Gädda ogement smick- rade af denna förtrolighet: de kommo ju på ett slags jemlikhetsfot med kapellets herde.    Men som glädjen i lifvet sällan hinner till uttänjning – hvarpå den också ingenting skulle vinna – så bör glädjen inom dikten följa samma lag.    Denna afton, Gudmars andra fest, lefde i deras minne, som deruti deltagit, så länge han kunde önska – den återförde bilderna af de per- soner, som sedan blifvit ryckta ur kedjan.    Klockan var emot 1 på natten, då damerna, åter påpelsade, stego ned för Ufklippan efter ett varmt farväl från de bägge gamle brorsgub- barne, som lofvade att för sin del aldrig glömma denna »opplyft- ningen».    Kapellpredikanten skulle hedra lillkammarn med sin närvaro öfver natten, liksom Vivika och Storke-Pelle gjorde stugan den äran.    Blott det unga sällskapet, med Sven Dillhufvud till handtlangare, anträdde hemfärden, nu utstakad af en här och der brinnande tjär- tunna, den sista artigheten, som löjtnanten visade sina gäster . . . . . . . . . . ..........................................................................    »Kan jag nu ändtligen få veta», sade Åke, som för en stund bjudit sin hustru armen, »hvad det var du tog ned, när du vaknade i morse?»    »Hvad skulle det ha varit annat än . . . .»    »Hjelm, vänd dig om!» skrek Holt. »Se, hur blixtrande grann vägen ser ut bakom oss!» 
 
 
 
 
 323    »Jag vet, jag vet. Guldbrandsson har inlagt stor ära med sin tillställ- ning . . . . Nå – annat än?»    »Ditt porträtt naturligtvis!» Emilia betraktade sin man med ett varmt småleende.    »Hvad – verkligen . . . . är du säker på det?»    »Är jag säker – när jag icke hade dig, hvad annat skulle jag då se på än din bild!»    »Fryser du ej om handen . . . . låt mig känna!» Han tog sin hustrus hand, drog af den lilla silkesfodrade vanten . . . . . och frös ej handen förut, så frös den ännu mindre efter den glödande kyssen.    Emilias kind blef högröd. Och då Gudmar nu ropade: »Hjelm, du måste vända dig om!» vände han sig icke allenast, utan han lemnade sin hustru med en hastighet som om något brottsligt egt rum.    Emilia hade ännu knappt hemtat sig, då en annan arm erbjöds henne. Det var Oddjers’.    »Ack», sade hon, i det hon med verklig lättnad emottog den, ty nu skulle hon ha varit blygare att återtaga Åkes arm än hon ens kunde be­ gripa – kaptenen deremot hade hon hela tiden önskat att få säga ett en­ skilt ord . . . . »ack, kapten Oddjers, jag har alltsedan i eftermiddag icke kunnat värja mig för en känsla af oro. Den må ha varit narraktig, men jag har icke kunnat öfvervinna den . . .»    »Och anledningen till denna oro?»    »Derborta vid issågningen blef jag bland menniskorna varse ett par ögon, som tycktes vilja söka någon af oss – måhända sökte de herr kapte- nen, och de ögonen återkallade för mig den hemlighetsfulle timmerman- nen, hvars vidskepelse åstadkom så mycket ondt på Finska Enigheten.»    Kapten Oddjers spratt till.    »Han är på Lysekil med de andra . . . . åtminstone är han icke här i trakten . . . . Men hvilken slutsats drog ni, min fru, af den synen, då den hos er kunnat väcka – hvad jag knappt vågar upprepa – någon oro?»    »Jo, jag tänkte att det för kapten Oddjers kunde finnas någon okänd hemlig fara. Jag har stundom aningar, och säkert är att de förut icke slagit felt.»    »Men detta rör ju endast mig?»    »Endast – och hvarföre detta endast?»    »O, min fru, säg icke det ordet med en så vänlig ton! Jag vill gerna kunna högakta mig sjelf under hela min lefnad, men, vid Gud, står icke det nog hårdt ibland.» 
 
 
 
 
 324    »Aldrig», svarade Emilia med en lätt sväfning på rösten, »aldrig – derom är jag viss – skall ni, herr kapten, handla så att sjelfaktningen går förlorad.»    Kapten Oddjers var för några ögonblick tyst. På ansigtsmusklernas spel syntes emellertid att han nog talat sanning.    »Huru», yttrade han slutligen, »skall jag rätt uttrycka hvad jag får förklara: min tacksamhet för detta ädla beteende. Var försäkrad att hvar helst på jorden jag blir kringkastad – hvar är väl sjömannens hem – komma vid hvarje fara, liksom vid hvarje mötande smärta, dessa ögonblick att upprätthålla mig: de bli för mig icke en illusion, utan ett minne, som alltid med den djupaste tacksamhet och den vördnadsful- laste dyrkan skall bevaras.»    Emilia började nu först känna en besvärande fruktan. »Allt detta», tänkte hon för sig sjelf, »måtte ha en allvarlig mening!» Hon visste icke hvad hon vidare skulle säga, hvart hon skulle se . . . . Måhända hade hon redan förut vetat och begripit mer än hon velat veta och ­begripa. Allt hos honom var så ädelt, så enkelt, så fullt af stor sjelf­ känsla. Hur illa blefve det då ej, ifall han kanske trodde eller före- ställde sig att hon såg och tänkte på saker, som han kanske icke alls haft i sinnet!    Dessa förvirrade tankebrytningar kommo hennes läppar att för- stummas.    Om hon blott vetat huruvida »galanteriet» kunde låna ett sådant ut- tryck af innerlighet och sanning!    Den unge kaptenen betraktade henne uppmärksamt.    »Hvad är det för en förändring, min fru, som föregår med er?» frå- gade han. »Ni tänker icke lika mildt som nyss?»    »Herr kapten, hvad kan jag säga . . . . Ni får icke missförstå mig! Jag känner mig ganska orolig, och likväl var det ju en så enkel handling att varna er för faran?»    »Nå, har jag då förolämpat er, i stället att visa min tacksamhet? Min Gud, hvad jag skulle fördömma mig sjelf, om detta varit händelsen! Säg, har jag det? Skulle de uttalade orden kunna förnärma någon qvinna, hur ädel och renhjertad som helst?»    »Nej . . . . Jag bedrar mig kanske . . . . Men låt oss sluta, ty någonting tillhviskar mig att vårt samtal kommit till gränsen.»    »Ack, var lugn – våra samtal blifva alltid inom gränsen. Var viss derom! Men jag ber: gör ingen ändring i ert sätt: det skall måhända 
 
 
 
 
 325 smärta er, då jag är borta, och mig bestämdt, antingen jag är närva- rande eller borta.»    Emilia svarade så sakta att det knappt hördes:    »Jag förstår icke – och jag vill ingenting ändra. »Hon drog hastigt sin arm ur kaptenens och återvände till sin mans sida. Ty nu var det mindre farligt.    Kaptenen gick den öfriga delen af vägen bredvid Thorborg under samtal med henne. Och om detta samtal berättade Thorborg sedan för Majken att det haft så många luckor, omsägningar och tillbakatag- ningar, att det klart syntes det kapten Oddjers måtte ha varit i en ovan- lig spänning och sinnesfrånvaro. Innan kort befann sig sällskapet på landbacken . . . . . . . . . . . . . . . . . . . . .    »Tack, min älskade befälhafvare!» hviskade Majken till sin vän, då hon lyckats befria sig från Holts besvärande uppmärksamhet. »Din väna mö behåller alltid denna förtjusande afton i ett kärt och gladt minne.»    »Men du vet väl», svarade Gudmar i samma förtroliga hviskning, »att jag på det hela behöfver en ersättning för den här dagen, då alla menniskor – den vederstygglige Holt först och främst – haft del i dig. I morgon på kapellgården blir det annat!» 44. Allt hvad Emilia bigtade för sin mor. .......................................................................... ..........................................................................    »Klockan 10 f. m.    Ändtligen har jag sofvit ett par timmar.    Låt mig nu summera ihop hvad jag skref i natt . . . . . Först fortsatte jag i korthet min skildring af Åkes allt mer och mer besynnerligt ut- vecklade sinnesstämning sedan mitt sednaste bref, och mamma bör nu vara lika hemma i dessa mysterier som jag sjelf. Derefter tecknade jag gårdagsmorgonen och huru jag då redde mig. Vidare beskref jag Guld- brandssons festliga tillställning. Men jag tror icke att mamma förstod 
 
 
 
 
 326 mer af alla de omrafsade punkterna, än jag förstår hvarför jag sitter här och berättar för mig sjelf hvad jag redan vet.    Kära mamma, äro vi alltid så tafatta, när våra tankar och känslor be­ finna sig i tveksam strid?    Från så långt jag minnes tillbaka var mamma alltid mitt andra sam- vete. Hvarföre erfar jag då liksom en rädsla att tala? Aldrig kan det väl vara så illa att jag skulle behöfva oroa mig för mitt samvetes röst?    Nej, visst icke . . . . Men mitt hufvud är upp- och nedvändt – ja, det måtte vara så – ty eljest vet jag ej hvarföre jag tackade Gud i natt, då vi hemkommo, att Åkes kontorsgöromål tvungo honom att bo på kon- toret.    »Nu vill jag riktigt granska mig . . . .» Det var med de orden som jag slöt i natt, eller rättare i morse, ty då Majken, Thorborg och jag skildes åt, kan jag säga att det var morgon . . . Nå, med den granskningen gick det så, att jag ej fick reda på hvarföre jag var så belåten att bli ensam.    En stund trodde jag att det var för nöjet att se Åkes i ögonen fal- lande obenägenhet för kontorsarbetet vid den tiden, men jag ansåg såsom ett obestridligt prof på min tilltagande klokhet att jag ingenting låtsade se af den saken, och min man är för stolt att af sig sjelf komma på den idéen att göromålen kunde ha blifvit mindre stränga . . . . Nå, mamma var det ej klokt – var det ej till gagn för framtiden? Icke be- höfver väl en hustru med någorlunda resurser böja sig för att återvinna sin mans gunst, helst i ett sådant fall som detta, då det var påtagligt att Åke ville straffa mig för något af mig okändt fel, då han på det sättet »rymde», såsom patron Moss brukar säga, när han öfverger sina frun- timmer för husfridens skull.    Nej, nej, må min man nu sköta sina göromål! Hvarföre talas det all­ tid blott om fruarnes kapriser – och hvarföre skola fruarne, då de inga karpriser ha, ställa till rätta mannens, så att han må komma i en behag- lig öfverensstämmelse med sig sjelf?    För öfrigt är det rätt ändamålsenligt att gifta personer ha olika rum, och – summa summarum – jag är icke nog hjertnupen att ta illa vid mig för så lite.    Nu torde mamma fråga om jag skulle ha tänkt på samma sätt, ifall ett dylikt förhållande inträffat i början af vårt äktenskap, då vi bodde på fiskläget. Och jag svarar härtill uppriktigt: Nej!    Jag var då så litet erfaren . . . . Ack, mamma, hvad man vet mycket, när man varit gift i sju månader – snart åtta. Skall erfarenheten så der 
 
 
 
 
 327 taga till, då måste jag tro att äktenskapet är lika omvexlande och läro- rikt som en resa kring jorden. Ty från hvilken punkt man utgår och till hvilken punkt man återvänder, blir väl ändå slutföljden den, att man sysselsätter sig med de nya upptäckterna, och då man nu oupphörligt kan göra nya upptäckter i sin egen själ, liksom i andras, så tänker jag att den lärokursen för mången kan vara lika vigtig.    Att nu återkomma till början af vårt äktenskap, skulle jag vid den tiden ha ansett en sådan kapris af Åke som ett bevis på köld och likgil- tighet, och då hade den gifvit mig ett hjertesår. Men nu vet jag att hans sträfhet, hans små sarkasmer och hans retliga lynne – som kostat mig så mången bitter stund – bestämdt härleda sig från en helt annan källa. Flere gånger har denna öfvertygelse trängt sig på mig och alltid blifvit välkomnad såsom den tröstrikaste solstråle; men i natt, när vi gingo hem, erhöll jag blixtsnabbt en visshet, hvarvid jag så när ropat till i för­ tjusningen, då han tryckte en kyss på min hand. Den kyssen brinner der än; och ifall jag tordes, ville jag med jublande fröjd förkunna för mamma att min man är – nej, det är bäst att jag tiger . . . . Store Gud, om han komme in just nu och begärde se brefvet och finge läsa ordet: svartsj . . . . . .    Nej, nej, nej, låt oss gömma de sälla förhoppningarne för framtiden och endast tänka på det, som bestämdt icke är en dröm, nemligen det oundvikliga sammanträffandet med kapten Oddjers . . . .    Men månntro det är mera sammanhang med det jag nu skrifver än med det, som jag skref i natt? Jag har någon sorts idé om att jag bör- jade en period, som icke fick eftersats. Men det har blifvit så många tillsatser att det är bäst att gå tillbaka.    Först var det något om samvetet. Derefter en tacksägelse till Gud att jag var ensam i natt. Och så hette det: »En stund trodde jag» . . . . Ja, nu vet mamma hvad jag trodde under den stunden och mycket mera der- till.    Det vill jag dock i min bigt förklara, att jag med säkerhet vet att jag tyckte om min frihet derföre att jag i ro skulle få skrifva till mamma ....    Men Gud vet om det precist var det?    Kanske tyckte jag att det var nyttigt att jag gick igenom mitt samtal med kaptenen. Jag hoppas, mamma lilla, att deri ej var något sårande för min man. Betänk – en så ridderlig karakter som Oddjers’ . . . . och dessutom reser han så snart: redan om åtta dagar! 
 
 
 
 
 328    Tänk, om jag aldrig sett eller lärt känna Åke – jag undrar huru jag då . . . .    Nå, nu finner mamma bestämdt att mitt hufvud är oredigt! Gud må veta att det icke är mycket troligt att den qvinna, som gjort sig så mycket besvär med att fängsla en man, kunde ha ögon för en annan . . . . Se på honom kan jag väl ändå, och jag känner mig dragen till honom med en sympati, som dock icke har det allra minsta tycke med kärleken. Om det icke vore så löjligt att mamma kunde skratta åt det, och om det icke läte så inskränkt och på allt sätt enfaldigt, ville jag säga att jag tror det min känsla för honom har något riktigt moderligt . . . . Hvad mödrar äro lyckliga – och hvad de äro älskade! Den kärlek, som egnas dem, är alltid den fullkomligaste och har mest af himlen . . . .    Nu fritager jag mig på en gång från allt logiskt sammanhang i mitt bref.    Jag kastar mig på en gång in i det, som plågar mig så, att mina tin- ningar bulta och mitt hjerta slår af ångest.    Mamma hvar skall jag göra af mina ögon, då jag vid middagen möter kaptenen? Han kan ej undgå att begripa att jag begripit. Och när jag blir röd, skall Åke se på mig, och äfven Holt skall se på mig. Derefter blir väl Åke blek och börjar tala om affärer, som gå på snedden i stället för rättfram. Och Holt, som genom något underverk i går höll sig ifrån mig, återtager väl i dag sitt retsamma sätt och sina illistiga insi­ nuationer.    Majken ville hafva mig med till kapellgården, då hon nyss följde hem Thorborg – jag hade föregifvit hufvudvärk för att slippa gå in till frukosten, och det var denna hufvudvärk Majken ville kurera genom promenaden. Men icke gick det an, ty då skulle ju Oddjers trott att jag var rädd att träffa honom, och det får han ej tro. Och icke heller får han tro att jag ej vill träffa honom: jag bör icke ha skäl att vara sårad öfver det passerade.    Således blef jag hemma, men tiggde Majken att återkomma snart, hvilket hon väl också gör, emedan vi på aftonen vänta hit patron Moss.    Nu återstår att för mamma nämna Åkes besök här inne på mor­ gonen.    »Hur är det med dig, Emilia lilla?» yttrade han då. »Kommer du icke in till frukosten . . . . Kors, du brinner ju riktigt af feber!»    Och nog brann jag . . . . Jag hade icke legat annorlunda än ofvanpå sängen i en löst påknuten blus. Det märkte han.    »Hvarföre har du ej varit ordentligt afklädd, min vän?» 
 
 
 
 
 329    Naturligtvis skulle jag nu begå någon tafatthet – ty icke kunde jag säga rent ut: »Käraste man, jag har tänkt så mycket på en annan än dig, att jag ej haft tid att tänka på att gå till sängs» . . . . Ack, nej, Gud vet att jag vill och, såsom jag tror, äfven bör tala i det ämnet, men icke förrän Oddjers rest.    Nu mins jag icke alls hur jag fick ihop min hufvudvärk med den vid hemkomsten så långt framlidna tiden, men det mins jag att Åke märkte min förlägenhet och att den icke verkade välgörande.    Derefter hette det:    »Hvarföre följde du icke med till kapellgården? Friska luften skulle ha gjort dig godt.»    »Jag anser det nyttigast för mig», svarade jag, »att nu på allvar för- söka sofva.»    Och som jag såg helt olyckligt sömnig ut, så lemnade han mig.    Se, lilla mamma, det är just i den sömnen som jag nu skall vara stadd, då jag i stället sitter här och skrifver . . . . . Men jag undrar om jag efter den här oron någonsin somnar.    . . . . Jag hör någon gå sakta på tå derute. Det måste vara Oddjers, ty hvarken Åke eller Holt lemnar gerna kontoret vid den tiden . . . . Jag har ju icke gjort det minsta ondt, och ändå klappar mitt hjerta så hårdt. Och bäst det är, har jag ingen annan råd än att vakna, kläda mig, titta in i köket och slutligen . . . . slutligen – stiga in i matsalen.    Var mamma i sin ungdom någonsin så illa blottställd?    . . . . Nå, men min Gud – det är Åkes steg. Tänk, om han får se det här brefvet, då dör jag! Eva kunde ej hafva det mycket sämre i paradi- set, när hon fick ta till fikonlöfvet . . . . . . . . . . . . . . . . . . . . . . . . . . . . . . . . . . . . . . ..........................................................................    Hastigt som blixten slängdes brefvet in i skrifbordslådan.    Och der stod nu Emilia, så oskyldig som någonsin en listig liten Eva, framför spegeln med den urryckta kammen i ena handen och den nedfallna hårflätan i den andra.    »Är du vaken?» frågade den äkta mannen utanföre.    »Ja, kom in!» ropade Emilia till den redan inträdande. »Och ursäkta att du ännu finner mig i den här välsignade blusen . . . . Men då man en gång blifvit lite småruskig, är det så svårt att besluta sig för klädseln.» 
 
 
 
 
 330    »Således har du ej heller fått sofva nu?»    »Icke tillräckligt, men nog för att, sedan jag varit lat hela morgonen, nu skynda mig desto mer.»    »Det är en egen sympati emellan dig och Oddjers.»    »Hvad då för sympati?» Den lilla frun bleknade af rädsla: hennes mans ögon lyste just icke af hvarken kärlek eller svartsjuka – de blott forskade.    »Mår du åter illa?» frågade han.    »Jag – huru då? Visst icke!»    »Men du skiftar färg så att du riktigt skrämmer mig.»    »Det är snarare du som skrämmer mig med dina så pröfvande och inqvisitoriska ögon . . . . Hvad skall meningen vara med mina och kap- ten Oddjers sympatier?»    Så snart Emilia började blifva ond – hvilket hon ganska ofta blef – fick hon alltid ord, hvarjemte hon också då förlorade all besvärande förlägenhet.    Den som nu sett henne, skulle ha trott att hennes man hade talat för henne det mest ofattliga språk.    Denna frimodighet gjorde en god verkan. Åkes egen ton tydde på en undertryckt förvirring, då han svarade:    »Jo, Oddjers var ej heller vid kaffebordet i morse. Då jag besökte honom, ville äfven han sofva; och när jag återkom, så hade ej heller han sofvit tillräckligt.»    »Nå, än vidare? Nu klär han sig troligen – liksom jag – och om ett par timmar skall han äta middag . . . . liksom jag. Det är verkligen ­underligt allt det der!» Och unga-frun upplöste hårflätan med sådan rask­het att silkeslockarne yrde kring ansigtet.    »Emilia, det är icke bra för en hustru att ha ett så häftigt lynne – det kan med tiden urarta till en vana, som blir mindre treflig.»    Emilia teg och kammade, kammade och teg: hon var grufligt ond. Men hon ville beherrska sig – nemligen så länge hon kunde.    »Nå, skall det nu gå derhän att du icke svarar din man? Jag tror icke att detta beteende är passande.»    »Åke – du bör tacka Gud att din hustru vunnit den segern öfver sig sjelf att icke svara. Men efter du bestämt dig för att icke begripa ­tystnaden, så låt mig då på en gång säga dig att jag så länge med öfver- menskligt tålamod låtit snäsa och skymfa mig, att min värdighet icke . . .» 
 
 
 
 
 331    Åke började skyndsamt retirera mot dörren.    »Var så god», afbröt han, »och tänk dig ett ögonblick före! Deraf torde din så ofta åkallade värdighet icke finna sig illa.»    Med en rörelse, som verkligen var beundransvärd i afseende på både behag och hastighet, kastade hon flätan öfver hufvudet och trädde med karmosinröda kinder och blixtrande ögon några steg fram i rum- met. Men derpå – liksom hon hastigt fått en ingifvelse om att de vreda böljorna inom hennes bröst gingo för högt i sky – vände hon ännu hastigare tillbaka och kastade sig i soffhörnet med håret vårdslöst ned- fallet kring axlar och ansigte.    Sådant der är frestande för det mest bepansrade manliga hjerta.    »Nå, Emilia lilla, icke ville jag att du skulle taga det så hårdt! Du kan väl föreställa dig att en man vid tillfälle bör tala ett förnuftigt ord, då han anser det behöfvas.»    Emilia såg upp.    Nu hade sinnet brutit sig och nära nog ingått i tårarnes stadium. Men hon kämpade och – behöll segern.    Vid denna kraftansträngning såg Åke helt slagen ut.    Emilia tänkte dock icke släppa honom för alltför godt pris.    »Jag vill ha rättighet», sade hon uppstigande, »att säga dig något rätt allvarsamt.»    »Låt det blott icke bli något tråkigt – du vet att sådant icke är upp- friskande för affärsmän.»    »Men det är icke heller uppfriskande för en affärsmans hustru att få tjena som afledare för såväl hans affärslynne som andra lynnen. En och annan gång under ett långt äktenskap kan det väl gå an, men så ofta som nu . . . .»    »Var det detta du ville säga?»    »Det var också detta att jag – som jemt uppfordras att lägga band än på min häftighet, än på min oförsigtighet, än på min retlighet, kort­ ligen: band och fängsel i allting – jag borde väl också uppmuntras af exemplet. Men när uppmuntras jag så? Då du är mörk i hågen – och det har du varit länge – tänker du ej på att just din egen sinnesstämning försätter mig i en hop förhållanden, hvari jag tvingas att begå dum­ heter . . . . Dock intet ord mer! Nu känner jag mig bli helt god, och jag är rätt nöjd med mig sjelf och det sätt, hvarpå jag afslagit den seger du visst tänkte vinna.»    Åke smålog. 
 
 
 
 
 332    »Nå, så gif mig nu en kyss – och skynda dig sedan, ty vi ha pratat så länge att middagstiden snart är inne.»    Med en älsklig rörelse framräckte Emilia sina purpurfriska läppar. Men det blef i alla fall en pligtgifven kyss.    Åke kände det väl. Hvad kunde han dock säga derom?    Han gick, visserligen med ett nytt småleende, men detta leende fanns till endast för mimiken.    Åter ensam, skyndade Emilia att öppna skrifbordet och utkastade i flykten ännu några rader till fortsättning af brefvet . . . . . . . . . . . . . . . . . . . . ..........................................................................    . . . . Allt gick förträffligt öfver, mamma lilla! Jag var rent af beund- ransvärd, och jag ömkar mig nu öfver den enfaldiga varelse, som jag i början af mitt äktenskap framställde för min man. Jemt nya kapitel i äktenskapsboken!    Med hvilken säkerhet jag nu går in! Hvad var det väl i allt det der som jag oroat mig öfver hela morgonen – jag kunde ha sofvit ganska tryggt. Talade kapten Oddjers ett enda ord, som kunde framkalla rod- nad hos någon annan än en pryd och dum qvinna!    Ack, hvad det emellertid var lyckligt att jag blef lugn . . . . Jag tänker kläda mig med särdeles omsorg – det är jag skyldig Åke.    . . . . Men, huru är det nu . . . . Denna gång är det bestämdt kapten Oddjers!    Om jag begriper mig sjelf!!! Jag har, på samvete, ingenting att oroa mig öfver – och ändå blir jag nu åter orolig.    Fort till klädseln, och se’n till köket! .......................................................................... ..........................................................................    (Fortsättning efter middagen.)    Mamma kan ej tro hur väl det var att jag tog min tillflykt till köket!    Just som jag kom dit, mötte mig den fasligaste brännlukt, och kök- san stod kalkonröd och beskärmade sig, med stekgaffeln i ena handen och slefven i den andra, öfver husan: »Jag kunde tänka att det blef stekvändning som dugde, när Uljana skulle stå för’et! Men det är inte mitt fel, kära fru – jag måste springa ett enda litet springande ner i käl- larn.»    På minuten voro alla mina farhågor och svårigheter liksom begrafna i den fräsande stekgrytan. 
 
 
 
 
 333    Åke, som är så noga på såser – och kapten Oddjers, som sjelf kan laga allting så bra!    Jag kom i en riktig helsosam alteration. Och sedan jag vikit upp ­ärmarna och kastat lockarna bakom öronen, skyndade jag att med egen hand sammanvispa en kompositionssås, hvilken lyckades så väl, att den borde ha vunnit priset – ifall något pris varit utsatt för bere- dandet af såser.    Sjelf vill jag emellertid i mina tankar prisbelöna denna välsignade stekbränning, ty utom den hade jag aldrig känt mig så fri från alla dumma intryck. Köket är för oss qvinnor det laboratorium, der vi ­afväga och filtrera våra oroande tankar och känslor, tills de slutligen bortdunsta under kokningsprocessen.    En hel qvart hade visst åtgått för mina experimenter – herrarne voro redan nedkomna från kontoret – och då Uljana slutligen klef före med stekfatet, kom jag så modig efter, liksom jag aldrig i min lifstid varit ute på . . . glansk-is.    Min herres och mans blickar sågo icke riktigt solklara ut, det jag dock bestämdt hoppats efter vår lilla försoningstvist på förmiddagen.    Om jag icke för väl kände att han vore ur stånd till sådana småaktiga intryck som förtret öfver väntan på middagen, så skulle jag trott att han deröfver ville visa sig missnöjd. Men, som sagdt, Åkes själ göm- mer ingen småaktighet, och derföre var det väl någon anledning han hittat på till missnöje med mig . . . . Holts ögon lyste af nöje – så göra de alltid, då Åke ser mulet på mig.    Nå, kapten Oddjers – frågar mamma.    Ja, kära mamma, hvad det var löjligt att jag någonsin fruktade för honom!    Han kom så enkelt, hjertligt och behagligt emot mig, att det riktigt gjorde mig godt in i själen. Jag såg emellertid i hans ögon en skymt af oro, som visst hade något afseende på hans undran öfver huru jag skulle taga gårdagsaftonen. Och detta tycktes mig särdeles smickrande och angenämt.    Dock . . . . en sak är säker: bete mig hur jag vill, kan jag ej glömma den färden, och jag bäfvar för att något tvång derigenom kan komma att uppstå under de här sista dagarna – det skulle jag hvarken vilja eller gilla.    Det tör likväl arta sig bättre i morgon, då vi ge oss af på en ny lust- 
 
 
 
 
 334 färd. Under tiden har jag göromål fullt upp med att ställa i ordning här hemma och för resan . . . . Men jag glömmer ju alldeles nämna för mamma att patron Moss ankommit och inviterat oss alla till Gläborg att dröja öfver der i morgon söndag.    Herr Moss är vid det bästa lynne, emedan hans Majblomster – som lyckligtvis kom hem i tid – icke visar några taggar mot Holt. Denne pöser och gör sig allehanda komiska inbillningar . . . .    Och härmed farväl, älskade mamma! Nu har mamma fått veta så mycket, mycket, att jag knappast vet hvad det skall blifva härnäst. Mammas egen, egen Emilia.» ..........................................................................    Då den unga fruns härnäst inträffade, hade hennes erfarenhet tyvärr blifvit riktad med sådana minnen, att hon tyckte sig vara minst fem år äldre än då hon ofvannämde söndag lemnade sitt hem.    Samma afton, sedan Emilia slutat denna bigt för sin mor, vexlades följande biljetter mellan Svartskär och kapellbostället.      »Min väna mö!    Dessa dagar af lysande solsken och hjertefröjd hafva nu sett sitt slut.    Det är blott tre timmar sedan du lemnade mig, och jag frågar mig sjelf på hvad sätt jag skall kunna döda tiden i afton och framför allt i morgon, då de andra få resa tillsammans med dig . . . . Lyckan har ett förfärligt fel: det att, sedan hon flytt, lemna qvar en gränslös tomhet. Och denna tomhet medför en olust, en otrefnad, en dödhet och en tyngd, som göra att man anklagar lyckan sjelf och tycker att det vore så godt att man aldrig finge känna några små glimtar af henne, då de skola betalas så dyrt.    Säg mig huru du vill att jag skall kunna eröfra det svåraste af allt: tå­ lamodet?    Jag borde kanhända icke afsända det här – men jag gör det likväl.    För Guds skull svara genast! Det blir ändå en tröst under denna se- kelslånga afton.                                         Din                                              Gudmar.» 
 
 
 
 
 335 Två timmar senare erhöll han följande svar:      »Min käraste f. d. befälhafvare!    Blygs du ej att klaga så der omanligt! Jag inser att det hädanefter blir jag som måste taga befälet öfver dig – och det gör jag härmedelst.    Hör nu!    Förtjenar den menniska att njuta sällheten, som ej värderar den längre än hon kan qvarhålla den med händerna?    Visserligen är jag tillsammans med andra och skall äfven bjuda till att roa dem, men det hindrar icke att jag egentligen jemt är tillsam- mans med dig, som mina tankar ständigt besöka.    Vi ha varit så lyckliga under dessa dagar, att åtminstone jag af denna lycka har nog att lefva af i många veckor, och du skall få se att det ej blir så långt tills vi träffas.    Njut om igen i minnet hvad du egt! Se der vägen till tålamodet.    Och härmed befaller jag dig att vara treflig och glad till lynnet, så att farbror icke får skäl att sakna oss båda! Dessutom – det vet du – tål jag ingenting i väg af förtviflan. Får jag höra att du uppfyllt mina bud, så kan du hoppas att åter stiga i graden så att du fortfarande förblifver be­ fälhafvare öfver                                         ditt Majblomster.    P. S. Pappa har gjort goda affärer och är i sitt briljantaste lynne. Jag ser på honom att han i tankarne supponerar att han kan ega de angenä- maste förhoppningar för framtiden.» 45. Rapporten.    Som den lilla till Gläborg utvandrande karavanen hade för afsigt att först besöka gudstjensten i Qville kyrka, var det ännu knappt dager, då bjellrorna klingade från såväl det nya granna seltyget på patron Moss’ ståtliga hästar, spända för den lika nya racken, inrymmande fyra personer, som ock från de yngre köpmännens hedervärda Polle, hvil- ken frustade bakefter de förnäma herrgårdskamraterna.    De båda fruntimren, jemte Hjelm och kapten Oddjers, togo plats i racken, Moss och Holt i bredskrindan – och så bar det af »på placé», 
 
 
 
 
 336 såsom det kallas i skärgården, då man reser för annan orsak än ären- den.    (En dag nyss efter det nya kompaniets bosättning på Svartskär hade en af drängarne kommit in och frågat om patron skulle resa på placé andra morgonen: »det var nog tillsagdt om körningen, men inte hvad slags körning det skulle vara» . . . . ’Huru så’, frågade Hjelm, ’hvad be- tyder ordet placé?’ . . . . . . »Kors, kära patron, placé kan väl inte betyda något annat än placé, såsom att resa till kyrkan eller på kalaser eller si som så, för då skulle jag blanka opp selarna» . . . . ’Nu begriper jag’, svarade Hjelm, ’men när det händer, äfven då jag far i ärenden, att jag kan komma att helsa på någon i vägen, så är det bäst du antager att jag alltid reser på placé’ . . . . »Det är så det», menade drängen med miss- lynt betänksamhet, »men då är det ju inte något högtidligt, när patron skall ut på den rätte placén!»)    Morgonen under närvarande placé-färd var bitande kall – och det tyckte Emilia om, ty hon fick nu fälla ned slöjan och vecka den så tätt hon kunde kring ansigtet. Denna inveckling var henne oändligt dyr- bar, emedan den gömde hennes ögon för både kaptenens och Åkes blickar.    Sjelf var hon icke heller särdeles angelägen att få se deras ögon. Den äkta mannens hade någonting konstladt, som såg vänligt ut, utan att värma. Kaptenens deremot hvilade ofta på henne med ett sorgset ut- tryck och värmde derföre hennes känslor, värmde dem till medlidsam ömhet.    Hon förstod att han liksom ville fråga henne hvarföre hon visade sig så främmande.    Ack, hon ville icke visa sig sådan! Hon hade till och med önskat att få tala helt ostörd med kaptenen – hon visste att det skulle bli bra och alldeles icke farligt. Men det var för märkvärdigt hvad Åkes ögon lik- nade vaktposter.    Majken var äfven tyst. Hon tänkte på sin afsatte befälhafvare och huru ödsligt han i dag hade det. Men hon var säker att morgondagen skulle medföra en sådan förändring i hans känslor som var öfverens- stämmande med hans karakter och vanor.    Ändtligen lättade luften upp och klara dagsljuset skimrade fram, men det tycktes ej inverka på sällskapet i racken: tystnaden fortfor der.    Så mycket raskare gick samtalet i skrindan.    Efter den redogörelse, som Holt nu aflagt öfver de senare dagarnes 
 
 
 
 
 337 händelser, supponerade Moss så många intressanta ting, att han nära nog öfvertygade sig att Holt af alla betraktades som hans måg.    Olyckan var dock att midt under farten af hans lifligaste lynne ­råkade han kasta blicken på något föremål bredvid landsvägen, som med ens ställde framför hans inre öga hela den nattscen på stranden, hvilken han oupphörligt ville slå bort utan att rätt lyckas. Och han ­visste sjelf icke utaf att han helt högt utbrast:    »Fy fan – det var ändå en gemen sak!»    »Hvilken, farbror?» frågade Holt med nyfikenhet, föga anande att saken gällde honom sjelf.    »Åh», svarade Moss med vanlig fattning, »det var någonting enskilt som jag hade i tankarne . . . . Men nu säger jag att vi ska pusta och höra efter om icke sällskapet der framme i racken skulle känna sig hugade att ta ett glas glödgadt vin – Majken har tillagat det efter gumman mins metod: gumman har nog sina förtjenster, fast jag icke alltid erkänner dem. Supponerar dock att det nu är bara is, så väl jag än bäddat in det – men är det af rätta slaget, så kunde det nog återge lifvet åt en men- niska, om han än låge drunknad och stelfrusen, uppkastad i mörka natten.»    »Hu!» utbrast Holt, lika obevakadt som Moss nyss uppgaf sitt utrop . . . . »Hvarifrån får farbror sådana der liknelser, just när man skall slå bort allt tungt för att lefva i lätt lif?»    »Supponerar att det kommer från min tankspriddhet i dag . . . . Men jag får tid att samla mig, medan jag tar fram buteljerna . . . . Pro, Polle – stanna . . . . Stanna j derborta – Hoj . . . . Hör då . . . .!»    Anropet blef både hördt och besvaradt.    Racken stannade. Och nu kom Moss med buteljen och silfverbäga- ren och försäkrade att det vore nyttigt att få något värmande . . . . »Men jag tycker det ser ut som om herrskapet redan satt kyrk-minen på sig . . . . Är det skick och reson det att så der läppja på gudsgåfvan – man skulle tro att det vore bara mamseller här i racken. Har du, mamsell Majblomster, icke ruff i dig att lifva upp sällskapet?»    »Vi ha kommit för tidigt ut, pappa – det är hela saken. Men blott vi komma hem och under mammas hägn . . .»    »Ja, då . . . Det blir annat . . . . Det blir trefnaden sjelf!» ropade Emi- lia och herrarne om hvarandra, liksom förtjusta att ha funnit en hamn för sina idéer.    »Supponerar gumman min bör känna sig särdeles smickrad . . . . Men 
 
 
 
 
 338 hvad knäfveln är det här? Ser ni de der passagerarna der borta, som komma hitåt – är det icke de karlarne som kapten hade med sig, då han i höstas kom till Svartskär?»    »Jo . . . . verkligen . . . .!» yttrade kapten Oddjers och bad kusken köra några steg närmare framåt.    Vid första ordet om de finska matroserna började Emilias hjerta att slå. Hon kände nu tydligt igen de ögon, som skrämt henne vid Miss Lillys utsågning, och en snabb blick på kaptenen, hvilken med ett me- lankoliskt leende besvarade den, lät dem ömsesidigt förstå de icke i ord uttalade tankarne.    Kaptenen steg ur racken.    »Är det något å färde?» frågade han de nu framkomna karlarne, konstapeln och timmermannen.    Konstapeln tog ordet:    »Så är det, kapten – och vi ha skyndat så mycket vi kunnat för att hinna hit. Och då vi inte kunde få häst, så ha vi gått sista vägen. Vi ha ledsamma underrättelser, och de bli väl snart försporda.»    »Till saken!» yttrade kaptenen.    Och Emilia såg med intresse att icke en muskel rörde sig i hans ­ansigte. Hon framkallade för sin inre blick myteriet på »Finska Enig- heten» . . . . Sådan som nu hade han troligen äfven då sett ut: kall, be- slutsam, sjelfbeherrskande!    Någonting af hennes tankar röjdes förmodligen i hennes öga, ty när hennes mans blick halkade ifrån de främmande karlarne, föll den med ett eget uttryck på den unga frun. Men straxt derefter var hans upp- märksamhet lika upptagen som de andras.    Kapten Oddjers måste upprepa sin uppmaning, då de bägge bud­ bärarne tveksamt sågo på hvarandra.    »Jag har alls ingen skuld i det här, kapten!» yttrade timmermannen, helt vördnadsfullt och undfallande.»Nog skrifs allt på min räkning för det jag då och då kan se mer än andra – men alla kamraterna kunna in­ tyga att jag på de tre sista dagarna inte varit ur min kammare, just för det att jag ville hålla mig ur vägen.»    »Således har något spektakel inträffat på Lysekil – ni har åter van- hedrat er flagg och er kapten genom er skamliga vildhet, ert oanstän- diga beteende?»    »Saken är, kapten, att några druckna kamrater – och kapten vet att jag inte dricker – inbillat en hop enfaldigt folk i köpingen att de på 
 
 
 
 
 339 ­ atten skulle göra ett stort underverk och uppväcka alla de förlista n ­sjöfarare, som ligga på hafsbotten eller i jorden rundt omkring strän- derna, och det underverket skulle folket komma att bevittna*). Men nu blef saken känd af några herremän, och då fick vi ett sådant spekta- kel att hela köpingen står i uppror och ropar på kapten. Som konsuln är bortrest på några dar, tog konstapeln och jag beslutet att ge oss hit med rapporten.»    En gråblå blekhet hade lagt sig öfver Oddjers ansigte.    »Vänd tillbaka», sade han, »så fort ni vederqvickt er någorstädes! Om ett par timmar är jag sjelf å väg.»    »Och det kan vi trygga oss vid?»    »Hvad nu?» var kaptenens enda svar, och hans öga gnistrade . . . . Till Moss yttrade han: »Jag får ej njuta af det tilltänkta nöjet – pligten går framför allt. Men till kyrkan skulle jag vilja; och om Hjelm sedan lånar mig hästen och slädan till nästa håll, vore jag tacksam.»    »Gerna», svarade Hjelm, »och begagna båda delarna hela vägen, om du ej kommer fort på annat sätt!»    Sedan kaptenen talat ett par ord enskilt med de bägge sjömännen, hvarvid man såg att han gaf dem penningar, satte han sig åter upp, medan karlarne togo af på en sidoväg för att komma till samma krog, der de i denna trakt hade sitt qvarter . . . . . . . . . . . . . .    »Ser du», yttrade konstapeln, »jag visste att han skulle gå i fällan!»    »Du skryter bra!» svarade siare-timmermannen tvärt. »Var det inte jag som spanat ut den gynsamma stunden, och var det inte jag som satte ihop historien?»    »Nånå», återtog konstapeln, »det är alltid du som gjort allting – men vi få väl se hvem som gör mest, när det kommer till sista betinget . . . . Låt oss nu kasta i oss ett glas och en bit mat – men inte för de här pengarna: det har jag inte mod till.»    Öfver det inre i Qville kyrka – den enda korskyrkan på landet i hela Bohuslän – kastade den matta vintersolen sin bleka glans genom åtta fönster. Men denna belysning blef på långt när icke tillräcklig att ge- *) Verklig tillställning af en finsk besättning i skärgården. 
 
 
 
 
 340 nomskina dessa mörka korsgångar, på hvilka nu den samlade allmogen med psalmböckerna i hand vandrade till sina platser.    Majken förde Emilia till Gläborgs kyrkbänk, hvilken låg halft skymd vid sidan om predikstolen. Herrarne togo plats hur det föll sig.    Det var straxt före gudstjenstens början.    Medan qvinnorna kringbjödo sina »pulledosor» och jemte män- nerna sökte efter första psalmversen, påminde Emilia och Majken ­hvar­andra att de nu befunno sig i närheten af den store blå »sölkes- mässhaken» med Bjelkeska och Bildtska vapnen.    »Jag är rätt glad», hviskade Majken, »att den förnäme Olle i Bjelke- boda och den ännu drygare Bernt Karolusson icke finnas här i kyrkan, ty Gud vet om jag kunde låta bli att le, om jag finge se dem: jag skulle då också ha framför mig hela uppståndelsen i höstas.»    »För min del», svarade Emilia, och en suck gick från själen öfver läpparna, »känner jag mig icke alls sinnad att le åt någonting, äfven om jag icke befunne mig på den här heliga platsen . . . Tycker icke också du att det är något hemskt i det att kapten Oddjers skall ge sig ut under sådana omständigheter och bland de der vilddjuren?»    »Nej, kära Emilia, det kan jag icke inse. Han måste ju följa sin pligt, och då pligten bjuder, är ingenting att säga.»    Emilia svarade ej.    Hon syntes egna hela sin uppmärksamhet åt den nu började altar- tjensten. Men hennes blick drogs dock ovilkorligt från presten till en af de dunkla sidorna vid korsgången. Der stod Oddjers lutad mot muren. Och äfven hans blick drogs från presten för att hvila på den unga sköna qvinnan, hvars ansigte i dag syntes så själfullt och engla- rent, öfvergjutet som det var af ett heligt och djupt uttryck. I detta ut­ tryck låg likväl ingenting, som den mest inbilska fåfänga kunnat tyda till fördel för sig i annan mening än den, som var förenlig med hennes ära och samvete. Men sådant det nu fanns, fästade det sig genom en högre hänrycknings makt i den unge sjömannens hjerta.    Redan från det ögonblick, då han mötte Emilia på Svartskärsstran- den, var hans öde afgjordt.    Han hade haft flera så kallade kärleksförbindelser, men aldrig erfarit eller begripit kärleken i dess rätta väsende. Nu gjorde han det djupt och mäktigt. Men hans själ hyllade så i grund hederns lagar, att han aldrig ens önskade neddraga sina känslors ideal i den låga regionen af en brottslig passion. Han kände dock nu under senaste tiden att pas- 
 
 
 
 
 341 sionen börjat växa öfver kärleken, och han var nöjd att hans öde förde honom bort, medan han kunde taga med sig den obefläckade håg­ komsten af denna episod ur sitt lif.    Ingen särskilt mörk aning kom öfver honom, men i denna stund ­fattade han det beslutet att ej mer återvända till Svartskär, utan ifrån Lysekil resa direkte till Göteborg för att der afvakta öppet vatten. Ty sedan en gång de första farliga orden kommit öfver läpparna, vore det bäst att fly.    Men sedan – hvad blefve det sedan?    Huru långt och ödsligt syntes ej lifvet ligga framför honom! Han var ännu icke trettio år, och kunde han ej bli gud vet huru gammal? Och hela denna tid skulle han genomgå med ingen annan lefnadsglädje än den, som uppkom af dagens triviala förhållanden!    Inrymmande dessa så föga tröstrika tankar i hjertat, såg han upp på Emilia. Han förstod att hon väl fattade hvad som föregick hos honom, men icke hvad som föregick hos henne sjelf.    »Hulda, älskliga barn, du kan vara utan oro! Din hederlige make kan sofva tryggt, och snart tryggare än nu, ty svartsjukan bäddar intet mjukt läger – och han är svartsjuk, den lugne Hjelm, svartsjuk och olycklig. Han fruktar emot sin vilja, emot sin öfvertygelse, och han hindrar sig sjelf att se det hela hennes hjerta är fästadt vid honom . . . . O, måtte han blott blifva mild och god emot henne!»    Nu böjde han sitt hufvud mot handen och bad ur en öfversvallande själ för den unga qvinnans lycka och för sig sjelf under den tunga en- samma färden.    Hastigt bäfvade en känsla af rent andlig och gudomlig salighet genom hans väsende. Han kände sig i Guds tempel under Guds öga. De stolta befallande dragen visade nu intrycket af en mild, helig frid. Så förblef han tio minuter; och då han åter började erfara lifvets verk- lighet omkring sig, kände han sig liksom vakna ur en kort, men öfver- jordisk dröm, och han trodde med full visshet att hans suck för henne, som han så högt älskade, derunder blifvit bönhörd . . . . . . . . . . . . . . . . . . . . . ..........................................................................    Då gudstjensten var slutad och man kommit ut på kyrkvallen, in- drogs Holt och Hjelm genast i affärssamtal med ett par Fjällbacka- boer. Moss hade tio menniskor omkring sig, och Majken träffade så många gummor – »fruarne» att förtiga – som ville språka med henne, 
 
 
 
 
 342 att Emilia och kaptenen i en handvändning befunno sig alldeles en- samma.    »Så skulle vårt farväl ske på kyrkogården!» yttrade den unge finske främlingen, och i rösten återklingade de känslor, som ännu icke lagt sig inom honom.    »Hvarföre», svarade Emilia, »säga vårt farväl om en så kort skils- mässa? I morgon kommer ju herr kaptenen till Gläborg.»    Han betraktade henne länge och med en knappt bekämpad rörelse.    »Nej», sade han, »jag kan med skäl nyttja ordet farväl: jag ärnar mig längre bort än till Lysekil, ty särskilta förhållanden tvinga mig till den resan.»    Emilia vågade ej göra någon fråga. Men på hennes ansigte, der ingen rörelse kunde döljas, såg kaptenen att denna underrättelse djupt inver- kade på henne.    »Vill ni ännu», återtog han, »med undvikande straffa mig för de fat- tiga ord jag yttrade, då vi om natten gingo hem öfver isen? Gör ej det nu, då jag hoppas och bönfaller att ni med en hjertlig och frimodig blick ger mig er hand till afsked!»    »Kapten Oddjers» – hon såg upp i hans ansigte – »icke menar ni att detta afsked skulle gälla er sista afresa från dessa stränder? Skulle ni icke mer komma till Svartskär?»    »Nej» – hans ton blef mera sväfvande – »aldrig mera till Svartskär! Jag vill lefva och dö värdig er och min egen aktning, och kanhända skulle jag ej det, om jag återkomme. Jag blyges ej att låta er se de djupa känslor, som från mitt hjerta utan tvifvel i detta ögonblick strömma till ansigtet. Och emedan jag reser och emedan jag vet att det är utan fara för er, så kan jag tillägga: Det är ju en vän, som vördar er lika mycket som han älskar er och hvilken känner att han, i trots af denna öppna förklaring, Gud vare lof, tager med sig er aktning och vänskap – eller gör den stackars bortresande sjömannen icke det?»    »Jo», svarade Emilia darrande, »och jag hoppas . . . . jag hoppas att jag derigenom icke har något att förebrå mig.»    »Förebrå sig englarne att Gud tillåtit dem att öfva barmhertighet . . . . Men nu äro dessa mitt lifs dyrbaraste ögonblick straxt förbi. Får jag på färden äfven taga med mig vissheten att jag stundom lefver i ert minne? Här kommer någon – skynda . . . . skynda!»    »Kapten Oddjers – jag har i dag bedt för er i kyrkan, och jag lofvar att jag der mången gång ännu skall bedja för den frånvarande högt vär­ 
 
 
 
 
 343 derade vännen!» Och hon räckte honom handen, oaktadt hon visste och kände att det var hennes man som nalkades. Men han borde ju be­ gripa hennes rörelse, och alla borde begripa den, då de finge veta att Oddjers icke mera skulle återkomma.    Oddjers emottog handen och tryckte på den sin första och enda kyss.    Afskedet från Hjelm och de öfriga gick fort. De visste ej annat än att han skulle vända tillbaka.    Och nu satt han i slädan, Emilia åter i racken.    Då reste sig Oddjers upp, aftog hatten och sände henne en allvarlig och vördnadsfull helsning jemte en blick, hvilken hon aldrig kunde förgäta.    Nästa sekund voro slädarne åtskilda.    Emilia hade uppfattat sista skymten af den finske kaptenen. 46. På Sotenäs’ strand.    Timmar förflöto – många timmar – och kapten Oddjers gaf icke akt på hvarken den flacka ödsliga landsvägen eller de ännu ödsligare skogspartierna, som han efter inträdet i Sotenäs härad fick genomresa.    Han hade ingenting sagt emot drängens förslag att stiga in någorstä- des, medan hästen fick foder och de sjelfva något värmande.    Men ingenting häraf hade blifvit verkstäldt, ty han tänkte icke på sig sjelf och ännu mindre på andra. Han kände ingenting, han förstod ­ingenting, utom den smärta, som brände inom honom. Han skulle bort – långt bort, der ej dessa sköna ögon lyste, der ej denna röst ljöd i hans öra. Och han kunde sålunda ha rest till dagens slut, ja hela natten, utan att hvarken höra eller motsäga drängens meningar.    Den stackars karlen var i största bekymmer: på sådan »placé-resa», hade han aldrig varit med. Han tog derföre slutligen mod till sig att stanna på eget bevåg och ge så väl sig sjelf som hästen foder och dricka.    När de åter satt i gång, var det nära skumt.    Kaptenen och hans körsven befunno sig midt uti en labyrint af vägar i skogsbrynet utåt kusten.    Det var en obeskrifligt dyster färgton som hvilade öfver detta land- skap. 
 
 
 
 
 344    De grå bergen stodo tunga och liksom lutande öfver djupen. På ena sidan hade man en mörk och ogenomtränglig klippkedja, domine- rande stranden. På den andra höjde sig skogen hvit, kall och spöklik med rasslande grenar, hvilka skakade sina isperlor ned öfver de re- sande, under det i topparne vinden framhvislade sina våndefulla toner, blandade med vargens aflägsna tjut i den djupare delen af skogsmar- ken.    Slädans medar gnisslade öfver den isfrusna marken och bjellrorna klingade doft i den tunga luften.    Kapten Oddjers’ långa dröm om jordisk kärlek och jordisk sorg fick ett hastigt och underbart afbrott, då på en gång flera röster läto höra sig omkring honom.    Slädan stannade.    Kaptenen väcktes åter till den jordiska verkligheten.    »Hvad betyder det här – har ni gifvit er af så många för att ytter­ ligare rapportera det ofog, som jag redan känner?»    Hans öga irrade öfver de sju à åtta finska matroserna, som i sina röda tröjor under de mörka kavajerna, med sina hotande blickar och sina knifvar i bältet utgjorde liksom en gjuten grupp på platsen ­omkring slädan. Deras uppträdande hade inträffat så hastigt och oför- beredt att man kunnat tro dem ha skjutit upp ur jorden.    Och nog harmonierade dessa bistra figurer med trakten och stunden.    Konstapeln skilde sig litet framom de andra.    »Ursäkta oss, kapten – den der historien, vi talade om i morse, var alls ingen sanning. Ingenting annat har händt i köpingen än att hälften af Finska Enighetens besättning har rymt, och den hälften ser kapten nu här.»    »Hvad var då meningen med denna lögn?» frågade kaptenen lugnt.    »Jo, meningen är den, att vi på ett sådant här opartiskt ställe skulle få tillfälle att språka ostörda med kapten. Vi ha allt åtskilligt osagdt, som nu skall bli sagdt.»    »I Jesu namn, herr kapten», hviskade drängen från andra sidan, »vänd och res tillbaka – detta slutar aldrig väl!»    Kaptenen hörde honom icke ens.    »Tala!» yttrade han med samma myndiga och korta röst som han begagnade ombord på sitt fartyg.    »Ja, det är meningen . . . . Först och främst vill vi veta hvarföre kap- ten i sjöförklaringen rekommenderade oss till bestraffning?» 
 
 
 
 
 345    »Emedan jag ansåg er förtjenta deraf i följd af ert uppförande . . . . Vidare?»    »Åh nej, vi ha inte så brådtom – här får allt stannas lite vid den punkten. Det var vi som räddade kaptens lif, och vi säga här allesam- mans att kapten har dåligt lönat oss.»    »Ja, det säga vi!» upprepades i korus.    »Jag sade: Vidare . . . . Fortsätt!»    »Åh, fortsättningen kommer kanske tids nog . . . . Kapten har i sin- net att hemförlofva och hemsända oss.»    »Så är det.»    ». . . . att», fortsatte konstapeln, »ta ny besättning från Göteborg?»    »Alldeles!»    »Kapten har alltid sina korta ord, men för den här gången befinna vi oss inte ombord, och derföre kan också vi nu säga vår mening kort, och det är den: Allt det der får inte ske!»    »Verkligen?» yttrade kaptenen föraktligt.    »Ja, verkligen . . . . Vi ha narrat kaptenen hit för att ge kapten två vil­ kor att välja på.»    »Jaså, ni ha kommit hit för att föreslå mig vilkor – nå, huru lyda de då?»    »Jo, så här . . . . Kapten tar ingen annan besättning än den gamla. Det är vår mening att fortfarande bli på Finska Enigheten, och vi lofva att ifall kapten vill glömma det, som vi gjort, så ska vi också glömma hvad kapten gjort. Vi ä’ dugliga och bestämda karlar: hvad vi ha sagt, det ha vi sagt . . . . Nu kommer det kapten vid att svara!»    »Jag svarar att jag icke är van att låta föreskrifva mig lagar. Det kän- ner ni – och något mer tror jag icke ni behöfver känna.»    »Vill det säga så mycket som att kapten inte förlåter och inte tar oss till godo?»    »Förlåta er kan jag göra, och gör det ock, emedan ni vid ert myteri lågo under för två mäktiga inverkningar: ni hade druckit omåttligt, och ni hade fästat er tro vid vidskepliga spådomar. Men», tillade han, »jag vill ej kommendera en besättning, som känner någon annan vilja än min.»    »Jaså», svarade konstapeln, som alltjemt talade å de andras vägnar, »jaså! Nå, vi ska vänta att fråga om detta är sista ordet, tills vi sagt andra vilkoret.»    Kaptenen satt orörlig. 
 
 
 
 
 346    »Jo, andra vilkoret lyder så, att om vi få nej på det första, så ä’ vi här åtta man – och vi vill ha vår vilja fram.»    »Precist samma förhållande som med mig, ehuru jag blott är en man!» förklarade kaptenen.»Och som ni nu fått mitt sista svar, så visa hvad ni härnäst tänker!»    »Kapten, kapten», inföll siare-timmermannen, som nu trädde när- mare och stödde sig mot sidan af slädan, »kapten, var inte för öfverdå- dig! Den varningen kommer från en, som förstår sig på teckenskriften i skyarna.»    »Rör icke vid slädan!» Kaptenens ögon rynkades.    Timmermannen vek ett steg tillbaka.    »Var mensklig mot både sig sjelf och oss, kapten! Som konstapeln sa’: Här stå åtta beslutsamma män. Kapten är bara en. På hvems sida kan rätten då bli?»    »Om ni vore här allesammans i stället för åtta, så tänker jag icke låta bestämma mitt handlingssätt af någon annan än mig sjelf. Jag känner ingen feg fruktan – det vet ni . . . Hvad viljen j då?»    Ett par ögonblicks tystnad rådde bland de talande.    Derpå sade timmermannen:    »Det är mycket som förstås utan att en talar ut det i ord . . . . Vill kapten bestämdt inte göra någonting för oss?»    »Rym – vägen står er fri! Men jag blir trött: låt nu vara nog . . . . eller sätt era hotelser i verket!»    Denna gränslöst öfverdådiga likgiltighet för faran, detta kallblodiga mod förstummade icke blott den nära nog till sten förvandlade drängen, som knappt kände sig ega en gnista lif qvar i ådrorna, utan den förstummade äfven sjelfva dessa vilda sällar, som blefvo slagna af den herrskaremakt, hvilken herrskade ännu sedan den endast var lik ett rö i deras hand.    Nu utbrast, på konstapelns tecken, ett enda utrop:    »Pardon, kapten!»    Och siaren tillade:    »Låt Finska Enigheten göra skäl för namnet!»    »Hören mig, gossar!» sade kaptenen, steg ur slädan och ställde sig midt framför dem.»Jag har på ett sådant sätt blifvit förolämpad att det skulle blifva en fullkomlig omöjlighet att mellan oss återbringa det lagliga förhållandet, hvarförutan intet befäl kan ega rum. Jag känner er bättre än ni känner er sjelfva. Ni skulle icke hafva vunnit denna första 
 
 
 
 
 347 seger – förutsatt att jag kunde vara nog svag att gifva vika – utan att se­ dermera både i det inre och till det yttre lösgöra er från lydnadens band. Vänden derföre om! Med era respengar kunnen j sedan fly i Guds namn hvart ni behagar – verlden är stor, och sjömän få emploj öfverallt. Men mellan er och mig är det slut . . . . Detta är, så sant mig Gud hjelpe, mitt sista ord i denna sak!»    Ett sakta mummel hördes.    Då, höjdes åter kaptenens röst:    »Viljen j nu lemna rum för er fordne befälhafvare – eller föredragen j att färga denna plats med hans blod?»    »Vi lemna inte rum!»    »Nåväl, så träd hit då den, som känner sig ha mod!»    Kaptenen, på hvars ansigte nu ett vördnadsbjudande allvar hvilade, slog båda armarna i kors öfver bröstet och blickade rakt fram på de åtta matroserna.    Ingen rörde sig.    »Nåväl, kamrater» – hans röst veknade vid den rörelse, som låg i denna stumma orörlighet – »gifven rum och låten mig resa! Edra sam- veten skola befinna sig bättre på det sättet.»    »Nej, nej . . . . nej! Så kan det icke sluta – så får det icke sluta!» talade de om hvarandra. Och ett par af dem togo ett steg framåt.    »Herre min frälsare, vill j mörda kapten!» utropade den stackars körsvennen, samlande allt sitt mod för att stiga ur och ställa sig bred- vid kaptenen.    Men denna manöver blef liksom signalen till den stora rörelsen.    För ett starkt slag föll drängen sanslös till marken.    Och nu stod den finske kaptenen ensam emot dessa vilda män, hvil- kas ögon i skymningen syntes brinna och lysa af lystnad efter hämd för alla dessa förorättelser, sist den, att han ej ville inträda i försoning.    Ännu alltid lika lugn, stack kaptenen handen i bröstfickan på sin ­öfverrock, ur hvilken han framdrog ett litet stickvapen, som aldrig lemnade honom.    »Se så!» sade han.»Jag hade hoppats att ni sparat er kapten den sor- gen att draga stål mot sin fordna besättning. Men är det er afsigt att mörda mig, så skolen j finna mig förberedd.»    Åsynen af stålet verkade elektriskt.    Han hade icke mer än talat ut förrän konstapeln, i spetsen för tre andra, kastade sig öfver honom. 
 
 
 
 
 348    Och han hann aldrig bruka det vapen, han så ogerna upptagit . . . . . . .....    »Uslingar . . . det är nog . . . Om ni varit värdiga, skulle jag ha sagt: Kamrater . . . . tack!» .......................................................................... ..........................................................................    Och så föll den unge finske kaptenen för sina landsmäns händer.    Den himmelska dröm, som han drömt i kyrkan, var nu förvandlad till verklighet.    Sölade i den ädle, men stränge förmannens blod, skyndade de finske matroserna att aftvå sina händer i snön. Men skulle de någonsin kunna aftvå de mörka fläckar, som denna stund qvarlemnade i deras själar?    Ingen kunde säga hvarthän de flytt; och ingen kunde heller säga huru lång tid förflutit tills drängen uppvaknade.    Då detta uppvaknande skedde, fann han hästen stående skälfvande, men slädan tom.    Det var fullkomligt mörkt. Han hörde intet ljud. Men han trefvade omkring . . . . Och nu . . . . . . .    Nästa ögonblick flög slädan tillbaka med ett gnisslande buller, som hemskt afbröt den djupa tystnaden. 47. På Gläborg.    I röda förmaket på Gläborg hade sällskapet, efter aftonmåltidens slut, samlat sig omkring brasan.    Alla gåfvo sin skärf till samtalet, utom Emilia, som rörde sig i en oafbruten oro.    »Men säg mig då hvad som fattas dig?» frågade Hjelm sin hustru. »Du är sjuk – tillstå det . . . . jag blir ängslig.»    »Nej, jag försäkrar dig, Åke, att jag ej vet af något illamående! Men mitt blod måtte visst vara oroligt, ty jag kan knappt sitta stilla.»    »Ja, är icke det illamående – du har bestämdt feber, och emellanåt är du ändå blek.»    »Jag vet icke hur jag ser ut», svarade Emilia med en liten grad af otå­ lighet, »men nog blir jag bra tills i morgon.» 
 
 
 
 
 349    Hjelm drog sig sårad tillbaka. Han var icke van att se sina omsorger tillbakavisas med någonting liknande vårdslöshet.    Den unga frun såg ej heller molnet, som häraf uppkom på hans panna.    »Mina vänner», yttrade fru Moss med sin innerligt lugnande ton, »det är blott en liten frossfeber efter resan. Emilia skall ej sitta längre uppe. Det var kallt på den tidiga morgonen; och ni hade ej bort fara till kyrkan, då ni icke först kunde värma upp er, innan ni gick in.»    »Det är nog möjligt!» svarade Hjelm. Och så afbrytande ämnet, ytt- rade han för visst tredje eller fjerde gången under loppet af aftonen: »Men hvar i all verlden kan Petter dröja så länge med hästen och slä- dan! Jag kan aldrig tro att Oddjers icke skulle ha fått skjuts.»    »Supponerar», menade Moss, »att han hållit till godo med herr Hjelms löfte. Det är nog ett sådant spektakel de kanaljerna ställt till, att han behöft skynda.»    »Dessutom», tillade Holt, »åker man rätt beqvämt i bredslädan. Det vet han af gammalt, sedan han hade det nöjet att kuska fru Hjelm till kapellgården, och . . . .»    »Nej, hör – hvad är det här?» afbröt Majken, som stod vid fönst­ret. »Hvilket häftigt körande . . . . Nog är det Petter som kommer, men han har icke herr Hjelms häst.»    »Jag skall springa ut», sade Holt, »och höra åt hvad det kan vara för besynnerligheter å färde.»    Ingen annan rörde sig ur stället.    Men Holt dröjde så länge att Hjelm blef förvånad och skulle gå efter, då just ett bud inkom och bad honom och herr Moss stiga ut.    Hvem känner ej dessa budskap så hemlighetsfulla och dessa bud­ bärare med bleka kinder, hvilka liksom bära i handen en redan anad olycka! Och hvem har ej darrat under de frossbrytningar, som häraf uppstått!    Alla sprungo upp, utom Emilia, som kände sig fullkomligt förla- mad.    »Hvad är det? Hvad har händt?» ropade man om hvarandra.    Men Majken vände vid dörren och kom tillbaka till sin unga gäst.    »Käraste vän», sade hon, beherrskade sin egen förskräckelse, »hvad helst det är, så låt det ej för starkt inverka på dig! Om du kunde tänka fullt klart, så skulle jag tillägga: Din man har hela dagen följt dig med uppmärksam blick!» 
 
 
 
 
 350    »Min man . . . . min man – hvad menar du? Icke behöfver jag frukta min mans blick, då det gäller . . . . . . gäller . . . .»    I detsamma ljöd utifrån utropet:    »Mördad – han är mördad!»    Och i sekunden sjönk Emilia, utan ett ljud, afsvimmad ned emot soffan . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . ..........................................................................    I detta ögonblick inkom Åke, upprörd till en grad som han förut aldrig varit. Till och med den stränga förbehållsamheten i hans karakter gaf vika, och ett lössläppt sinne uppenbarade sig i de ord han yttrade:    »Jag visste att hon icke kunde bära det!» Han visade med handen på sin unga hustru, och vild var den blick som vädjade till Majken.    »Herr Hjelm», svarade denna med fast och öfvertygande ton, »om en så stor olycka verkligen är grundad, så kunna vi alla hafva tårar. Men ifall den enas nerver äro svagare än den andras, så bör inverkan deraf på känslorna icke tillskrifvas annat än nerverna sjelfva.»    »Nerverna?» upprepade Hjelm med ett sådant uttryck i öga och röst, att till och med den starka Majken bäfvade och kastade en blick af outsägligt deltagande på Emilia, som lyckligtvis var befriad åtmins- ­tone från den fruktan, som gestaltade sig inom Majkens bröst.    Men naturligtvis skulle en man med Hjelms karakter snart tygla sin- nesrörelsen.    Den menskliga naturen hade för egen räkning tagit sig fritt spelrum, men den fick genast lägga sig till sjelfbeherrskningens fotapall. Under ett mindre vigtigt ögonblick skulle Majken hos honom hafva märkt ett slags förlägenhet i öfvergången från den ena tonen till den andra. Nu märkte hon dock endast den samlade kraft, som uppenbarade sig i de följande orden:    »Jag går att tala några ord med fru Moss. Sedan skyndar jag efter de andra; och bekräftas den förskräckliga händelsen – och den kan anses bekräftad, då folket, som Petter uppsökte, icke kunnat finna en lifs- gnista – så vet mamsell Majken hvad min pligt som kapten Oddjers’ vän och värd fordrar. Vi skola föra honom till Lysekil. Och innan läkare- besigtning och laglig undersökning egt rum, uppstår en sådan mängd smärtsamma göromål för mig, att Svartskär blefve alltför otrefligt för min stackars hustru. Det är derföre jag ärnar anhålla hos fru Moss om en eller ett par veckors gästfrihet för henne.» 
 
 
 
 
 351    »Det är bra», svarade Majken med en viss stränghet, »och herr Hjelm går vårt eget förslag i förväg . . . . Men ett enda ord . . . .»    »Nej, vid Gud, icke ett tusendels!» Hjelm skyndade ut.    Nu vände Majken hela sin uppmärksamhet åt den i sin stumma dvala ännu hvilande vännen. Men denna svimning – den första i Emi- lias lif – blef så långvarig att, då hon slutligen återkom till medvetande, hela den manliga personalen i huset begifvit sig af till den plats, dit den mördade blifvit förd och der Petter utbytt den trötta hästen.    »Hvar är Åke?» var hennes första ängsliga fråga.    Fru Moss och Majken, som sutto bredvid henne, sågo på hvar- ­andra, ovissa om Emilia någonsin hade hört den rysliga underrättel- sen eller om hon under denna själens frånvaro glömt hvad som för­ orsakat den.    »Jag förstår er», sade hon ändtligen, och stora tårar rullade utför hennes kinder, »men ni förstår icke mig . . . . Han är död, den ädle, den höghjertade, den modige och starke . . . Mördad – ah, det ordet kan jag aldrig förgäta, lika litet som jag någonsin förgäter honom . . . . Men hvar är Åke . . . . ack, jag förstår! Det var vackert, det var rätt, det var honom likt att icke tänka på sig sjelf, när pligten kallar.»    »Han var härinne», svarade Majken, »för att taga farväl af dig, men – såsom du sjelf tänker – han borde icke dröja.»    Emilia tycktes höra blott med öronen, ej med själen.    »Mördad – jag visste det . . . . Vet ni hvilka som mördat honom? Jag vet det jag.»    »Vi veta det – men huru skulle du, som ingenting hört . . . . .»    »Det var hans egen besättning. De ogudaktiga . . . . Det finnes en rättvisa, och jag vill bedja natt och dag att den blir skipad både här i tiden och deruppe.»    »Inga sådana ord!» svarade fru Moss mildt.»Låtom oss lemna häm- den åt honom, som ser de dolda orsakerna till menniskornas hand- lingar, och må vi akta oss att draga olyckan öfver oss sjelfva, när vi nedkalla den öfver andra.»    Emilia steg häftigt upp. En onaturlig eld gnistrade från hennes ögon, och hennes läppar darrade vid de ord hon uttalade:    »Huru, fru Moss, kan man bli ett sådant helgon här på jorden, att man icke vill se en mördad vän hämnad? För min del tycker jag att jag, med denna min egen hand, om den förmådde det, ville nedrifva alla hämdens åskor der ofvanifrån och dessutom taga det stål, som blifvit 
 
 
 
 
 352 färgadt af Oddjers’ blod, och sänka det i de uslingarnes på all mensklig känsla förtorkade hjertan! Jag ville . . . . jag ville . . . .»    Men hon visste ej mera hvad hon ville. Med händerna tryckta mot ansigtet föll hon i en ohejdad gråt.    Aldrig hade någon för Emilia förnärmande tanke förut uppstått i Majkens själ. Men den på en gång smärtsamma och frågande blick, som hon nu kastade på sin mor, tillkännagaf att hon verkligen erfor en fruktan, den hon icke vågade gifva form i ord. Den erfarna modrens förebrående ögonkast lugnade henne likväl. Om hennes mor ansåg Emilia oskyldig, så var hon det ock, trots dessa talande tecken.    »Vill ni göra mig till viljes», yttrade den unga frun, då hon åter fick makt med rösten, »så låt mig bli en stund ensam med mig sjelf! Jag önskade att Åke vore hos mig – men då han ej är det, vill jag blott tala med Gud.»    »Nåväl, mamma, förklara detta mysterium!» bad Majken, då hon och modren kommit öfver på andra sidan. »Men huru kan det förkla- ras? Vi rysa och gråta äfven vi för den unge främlingen, som skulle finna sin bane på våra stränder, men huru olika uttrycker sig ej vårt deltagande mot hennes!»    »Så visst Gud hör hvad jag säger dig, mitt barn, bör du i ditt hjerta afbedja dina misstankar! Tror du att en brottslig kärlek, äfven i häftig- heten af den första smärtan, bryter ut i så högljudd storm? Och är det den brottsliga hustrun som åtrår sin makes närvaro på ett så omiss- kännligt allvarligt sätt? Nej, någonting har föregått – det vill jag full- komligt tro – mellan kapten Oddjers och hans unga värdinna, men lika fullkomligt är jag öfvertygad att detta något ej varit sådant att det icke kunnat ses af Dens ögon, som vakar öfverallt och öfver alla.»    »Mammas milda förebråelser och klara ord verka välgörande på mitt hjerta. Men ändå känner jag mig icke riktigt väl i den tanken, att ord varit vexlade dem emellan, som kanhända inneburit något förnär- mande för hennes make.»    »Och hvarföre skulle just det ha varit händelsen? De ha snarare kunnat vara sådana att hans hustru utan rodnad och i fullaste förtro- ende kan omtala dem för honom.»    Majken skakade på hufvudet.    »Stackars barn», återtog fru Moss, »hon är en främling här! Miss- trodd af sin man och sin vän, skall hon åtminstone finna en mor, som förstår att den feberström, hvilken nu sjuder i hennes ådror, blir en 
 
 
 
 
 353 afledare för hennes oroliga blod. Och då detta lagt sig, få vi nog se att hon har ingenting annat att förebrå sig än ungdoms-oförmåga att lägga band på de lifliga, men oskyldiga intrycken.»    »Mamma är mitt ideal af klokhet och godhet – men hvad kan en främmande man få lof att säga en annan mans hustru, det ville jag veta?»    »Känslorna, liksom tillfällena för deras utbrott, äro ej beräknade – det vet du nog – och kunna derföre ej uppställas efter några vissa lagar. Men om det för hvarje man är otillåtet att hviska öfverlagda kärleks- ord i en gift qvinnas öra och det för henne är otillåtet att med begär lyssna dertill, så låtom oss likväl icke vara så ofördragsamma, att vi ej erkänna att det kan tänkas förhållanden, då en man, öfvervunnen af den starkaste bland lidelser, låter ord undfalla sig, hvilka gifva en aning om hans känslor, men en sådan aning, som tillåter dem bägge bibehålla både den ursprungliga renhet och den djupa värdighet af sig sjelfva, som Gud nedlagt hos menniskan vid hvarje sann och stor känsla.»    »Men just den renheten, det der skära och fina doftet, föreställer jag mig blifva af den farligaste verkan för den unga qvinna, som skall un- dergå profvet.»    »Den anmärkningen kan vara riktig, om det gäller en qvinna utan gudsfruktan och utan verklig kärlek till den make hon valt. Men är hon sådan som denna unga varelse, med hängifvenhet älskande sin man och för öfrigt högtänkt, rättsinnig och lifvad af begäret att alltid göra sig värdig sin egen och sin makes aktning, då kunna dessa ord väl åstadkomma en stark inverkan på henne, men ej en farlig – så framt hon ej blir oklokt behandlad af den, som främst borde förstå och om- hulda henne.»    »Nu, mamma», svarade Majken, »börjar jag få den här saken klar för mig. Hos Emilia fins en svärmande och poetisk hänförelse, som lätt sättes i rörelse. Jag tror att den varit för mycket tagen i anspråk, och jag tänker att hon i denna stund gör ungefär samma granskning som vi. Kanske bäfvar hon för sig sjelf.»    »Då blir hon snart förvissad», återtog fru Moss, »att hon ej behöfver bäfva. Hennes själs oskuld är afspeglad i allt . . . . Men få se om vi ej få bäfva för någon annan.»    »Mamma träffas af samma fruktan som jag. Hjelm är hedern sjelf, men strängheten i hans grundsatser kan förvandlas till hårdhet, och jag tror att han i vissa förhållanden låter leda sig af en blind stolthet och en 
 
 
 
 
 354 så retlig ömtålighet, att den aldrig kan tillåta honom undersöka måttet af det onda han misstänker.»    »Du kan tillägga i afseende på honom svartsjukans kärlek, svartsju- kans uppfinningsrikhet och svartsjukans envishet.»    »Jo, då få vi en vacker bild . . . . Men hvad var det han vid afresan sade mamma?»    »Ts . . . . Emilia öppnar dörren – hon kommer hitöfver . . . . Hon har intagit mitt hjerta så, att hon riktigt förekommer mig som en yngre dotter i behof af mitt beskydd.»    »Liksom hon finner en mor skall hon äfven finna en syster!» sade Majken hjertligt.    Och nu var det Majken som öppnade icke blott dörren, utan äfven sin famn – så att Emilia mot den deltagande vännens bröst fick luta sitt ännu brinnande hufvud . . . . .    »Se så», yttrade fru Moss, »nu tager äfven jag del i dig! Vill du nu tala med oss, mitt barn? Ty hvad du talade i din feberyrsel, få vi ej räkna.»    Emilia upplyfte hufvudet; och i det hon satte sig på soffan midt­ emellan dem, började hon rodnande:    »Jag vet knappt hvad jag sagt. Men det vet jag och ber er tro, att i hela min så häftigt uttryckta sorg ej fins ett grand att blygas öfver. Jag kände för kapten Oddjers ett varmt och lifligt deltagande. Från första ögonblicket utgjorde han för mig ett föremål af intresse. Något ro- mantiskt, något anslående följde hans uppträdande på vår strand. Och han höll också mig kär – det såg ju hvar och en: det var så öppet, så ­naturligt . . . . ingenting orätt i något.»    »Det har heller ingen kunnat föreställa sig!» svarade fru Moss . . . . »Men efter denna sorgliga tilldragelse må du icke vilja för snart hem till Svartskär, ty din man blir nu öfverhopad af en mängd vigtiga och smärtsamma omsorger, som erfordra hans frånvaro, och då blefve det otrefligt för dig, min lilla Emilia, att vara ensam med herr Holt.»    »Gud bevare mig för det! Hans giftiga tunga har redan gjort ondt nog. Jag är så rädd för Holt som för en mörksens ande. Beständigt smyger han in det bränsle, som brinner på djupet i min mans själ . . . . Men säg mig – nu är jag modig – allt hvad som händt! Att han visat hjeltemod intill det sista, det vet jag.»    »Då anar du kanske också sanningen», svarade Majken, »att det var hans ömtålighet om sitt eget anseende, i förening med den stränga oböjligheten af hans karakter, som blef orsaken till . . . .» 
 
 
 
 
 355    »Nej, jag vill ännu ingenting höra!» utbrast Emilia.»Det är nog att jag fått veta detta. Jag tror knappt att han brydde sig om . . . . Men jag är icke tillräckligt klar i mina tankar för att nu tala. Vi vänta tills her- rarne återkomma – ty de komma ju hit med . . . . med . . . .»    »Nej, visst icke!» inföll fru Moss. »Vid Lysekil ligger hans fartyg, och der fartyget är, dit skall väl befälhafvaren föras.»    »Således får jag aldrig, aldrig mer . . . .»    »Käraste Emilia», tog Majken till ordet, »samla nu alla din själs och ditt hjertas önskningar och lägg dem under förnuftets hägn – det skall svara dig; och svarar det ej tydligt, så lägg dem under Guds hägn! Han skall i sin milda barmhertighet visa dig att du icke får ha några önsk- ningar, som uppröra dig mera än du redan varit upprörd.»    »Jag är så matt!» hviskade den unga qvinnan. »Detta dödsrop vill aldrig upphöra att ljuda i mina öron. Varen goda emot mig och laga att jag snart får träffa min Åke – ty efter honom längtar jag med brin- nande längtan. Han skall nog förstå mig och allt bli godt, sedan jag fått gråta ut vid hans hjerta.»    (»Jo», tänkte Majken, »han såg just ut som om han önskat sig en sådan scen!»)    »Men, käraste barn», svarade fru Moss, i det hon med sin fina och pröfvande blick trängde in i det unga hjertat, som hon ville lära lefnads­ vishet, »mitt käraste barn, jag vet ej om det för någon äkta man kan vara behagligt att blifva vittne till sådana tårar som dessa, huru skuld- rena de än äro. Männerna, äfven de minst sjelfviska, hafva en känsla af att hustrurna böra inse det främmande vänskapsband icke få öfver­ skrida en viss gräns, den männen sjelfva efter sin olika uppfattning ut- stakat.»    Emilia hörde med djup uppmärksamhet.    »Skulle jag då», sade hon, »dölja denna känsla för min man? Kunde han ej deraf sluta till något, som vore honom ännu mindre kärt?»    »Jag tänker att en medelväg måtte finnas, och jag hoppas att ditt hjertas godhet och ditt förstånds finhet skola visa dig den, då stunden är inne. Tro emellertid, mitt barn, att alla slags känslor ha sin ömtålig- het – och hvilka känslor bör väl hustrun respektera, om ej sin mans?»    »Jag vill söka intränga i allt detta och göra mig till godo alla dessa ädla och moderliga råd, hvilka min egen mor säkerligen icke kunnat gifva mig bättre . . . . Men låt mig nu veta om jag kan sitta uppe tills Åke återvänder?» 
 
 
 
 
 356    »Herr Hjelm återvänder icke på minst en vecka – inser du ej det?»    »En vecka . . . . Men huru skola då alla dessa dagar taga slut – det är omöjligt! Kan jag ej resa efter till Lysekil?»    »Nej» förklarade nu Majken, »detta är det allra omöjligaste, och jag ville ej se din mans gränslösa förvåning vid ett sådant steg. Honom såg du för ett par timmar sedan . . . .»    »Det behöfs ingenting mer» . . . Emilias röst, liksom hennes upp- rätta ställning, förkunnade att stoltheten började återvända och taga ut sin rätt.    Vid dessa tecken visade Majkens vexlade blick med modren att hon återtagit sina förhoppningar angående Emilia.»Ja», tillade hon i sitt hjerta, »var nu så stolt du behagar – jag har gjort dig ondt stackars barn, men det skedde för att väcka dig ur förtrollningen.»    »Följer du mig till mitt rum nu, Majken», återtog Emilia, »eller får jag blifva qvar i ditt? Det är ingenting jag nu så mycket behöfver som hvilan.»    Efter denna afton förflöt icke en, utan två, tre . . . . ja, fyra veckor, så att månaden slutligen blef rund, innan för Emilia den så länge efter- längtade timman för hennes hemresa ändtligen slog.    Aprilsolen glänste nu öfver det upplösta snöbältet.    Den unga qvinnan, som efter hand lärt sig begripa och värdera sin ädla värdinnas kloka ord, hade sent omsider tystat den klagan, hennes hjerta ville utgjuta.    Hon nämde icke så ofta hvarken sin mans eller kapten Oddjers’ namn, men emellanåt frågade hon Majken med blyg oro om hon verk- ligen trodde att Åke behöfde så mycken tid för – »allt det der», hvartill Majken alltid med hjertlighet svarade henne, att om han ännu icke ­bjudit henne hem till Svartskär, var det derföre att hans ständiga resor skulle göra henne hemmet otrefligt.    Hvad Emilia vid ett sådant svar tänkte behöll hon för sig sjelf. Hon tänkte nemligen att Åke, om han velat, under denna sekellånga månad hunnit många gånger om besöka henne på Gläborg. Men de höga ­böljorna stego åter så högt i hennes själ, att de tillbakavisade alla små- aktiga frågor i det ämnet.    Stundom kom en skymt af sanningen att förmörka den lefnads­ 
 
 
 
 
 357 glädje, hon åter ville se i hoppet på framtiden, men äfven den ville hon gömma för sig sjelf – ty det var tid nog för bekymmer, då bekymren stodo vid dörren . . . .    Emellertid hade den finske kaptenen blifvit nedbäddad för den sista fridfulla sömnen, icke i kapellets kyrkogård, icke heller vid Lysekil, utan på Grafvernas ensliga strand i den välsignade kyrkogård, som en ädel svensk qvinna (Margareta Hvitfeldt) der grundlagt för döda sjö- män från främmande land. Och dit skulle nog de qvinliga vänner, som han funnit på den svenska jorden, under sommaren komma och till­ hviska honom sitt farväl.    Men detta blef också den enda upprättelse hans stoft erhöll, ty inga rättvisans efterspaningar efter de finska matroserna kröntes med fram- gång. Man skulle ha kunnat tro att jorden slukat dem alla. Från ingen svensk eller norsk hamn kunde spår rödjas efter dem. Likväl antogs att de flytt öfver till Norge . . . .    Emilia hade af Oddjers ett djupt, men efter första smärtans utbrott fridfullt intryck, och derjemte ett så allvarligt att det väl dröjde om en tid innan det förtrollande skimmer, som förut legat öfver hennes glada och friska väsende skulle återvända.    Men af sin man deremot, hur högt hon längtade efter honom, fick hon nu under sista veckan ett allt oroligare intryck, hvilket slutligen öfvergick till en viss grad af rädsla – så stela och konstlade läto de ur- säkter, som förklarade omöjligheten af hans tillärnade besök på Glä- borg.    Ändtligen anlände det sista brefvet med de sista ursäkterna öfver att han icke kunde komma sjelf och hemta henne. Men hon väntades dagen derpå.    Majken skulle följa Emilia hem. 48. Hvad som blifvit hittadt i kapten Oddjers’ portfölj.    »Och så blef jag helsad» . . . . sade den unga frun, i det hon, en qvarts timma efter sin hemkomst till Svartskär, pressade den heta kinden mot de ihopknäppta händerna . . . . »så, så – liksom det numera icke behöf- des någonting liknande hjertats fordringar!» 
 
 
 
 
 358    Hon satt ensam.    Majken hade med detsamma skyndat till kapellgården, ty hon hop- pades att en fullkomligt enskilt stund mellan de båda makarne vid ­första återseendet vore det mest tjenliga att ställa dem i ett klart för­ hållande till hvarandra. Och hon tyckte sig så mycket mer ha skäl der- till som Holt var frånvarande.    Men Emilia hade knappt fått den kalla beröringen af ett formligt famntag, än hennes man med största artighet bad henne ursäkta att han icke ens under denna första eftermiddag kunde skänka henne en enda timma.»Se», sade han och visade utåt den lifliga lastageplatsen, »se hvilka transporter som skola räknas, emottagas och liqvideras! Gossarne ha inne i boden göromål öfver öronen, och Holt är icke hemma.»    I allt detta fanns ingenting hvaraf hustrun kände sig så djupt sårad som af den omständigheten att hennes make icke nämde kapten Odd- jers’ namn.    Hvarföre denna beräknade förbehållsamhet? Hvad bebådade den?    Och dessutom: syntes det ej på de tvungna rörelserna, den feber­ aktiga brådskan att han var rädd för alla frågor.    Idel onda tecken!    »Icke behöfver du ursäkta dig inför mig!» svarade hon med all den vänlighet, som hon vid ett dylikt tillfälle kunde bjuda öfver.»Har du så brådt, att du icke, efter så många veckors skilsmässa, har tid att egna mig en enda stund, så bör jag ej enträget söka qvarhålla dig. Men du tvingar mig till den öfvertygelsen att jag icke har en vän i min make.»    »Huru så?»    »En vän är öppen i sina ord och rättfram i sina handlingar – du är icke någondera delen. Det är derjemte oädelt af dig att låta mig stå här så ensam . . . . så ensam . . . . i vårt eget hem och att ej låta mig finna annat än ett främmande ansigte i min egen mans ansigte.»    Hjelm rodnade starkt.    »Det var just emedan jag var öfvertygad att du skulle komma att känna dig ensam här som jag sökt bevisa att du borde finna dig bättre på Gläborg. Men då du återvändt hit, må du icke börja med klagan – ty uppriktigt sagdt, om jag icke har tid för en treflig sällskapsstund, har jag det ännu mindre för afhörandet af klagomål, som möjligen icke torde vara på sin plats.»    Och han skyndade ut. 
 
 
 
 
 359    Emilia kunde ej få klar för sig orsaken till denna senare förändring och kunde ej annat än upprepa för sig samma ord:    »Och så blef jag helsad!»    Under en hel timmas tid hoppades hon att han skulle återkomma, att han skulle ångra sig och att han skulle säga hvad det var som gjort allt så underligt.    »Ack, hvad det var grymt att han icke nämde Oddjers! Om denne högsinte främling varit en missdådare, kunde hans namn icke ha und- vikits med större omsorg . . . . Vid det der fönstret» – hon gick fram till andra sidan – »stodo vi samma morgon jag uttryckte min glädje öfver att han skulle göra sig af med den finska besättningen . . . . o . . . . Och nu, nu skall jag ej en gång få säga huru alla dessa minnen smärta!»    Hon lyssnade och lyssnade efter sin mans steg.    »Nej, det är fåfängt – han kommer icke . . . . Hvad skulle Åke kunna förebrå mig? Icke en känsla af orättsinnighet eller ovärdighet . . . . Nå, hvad är det då jag gjort? Något som jag ej vet, men som jag vill veta, måste veta, skall veta! Ty ehuru jag älskar honom med en tio gånger högre kärlek än han förtjenar, så få vi väl se om kärleken skall verka det underverket att jag låter förvandla mig till en rädd, pjunkig, kle- mande hustru, som icke vågar öppna munnen, när mannen gifvit sitt votum i saken tillkänna.»    Nu började hon gå fram och åter med allt snabbare och snabbare steg.    »Min karakter och mitt hjerta böja sig så gerna, då jag tror – såsom jag ibland trott – att han med en betydelsefullare ömhet än fordom sett på mig. Ja, då kommer äfven blygheten och gör mig på ett hemlighets- fullt, men ljuft sätt försagd. Men mötes jag af köld, orättvisa och allt- för sträng förbehållsamhet, då reser jag mig. Och nu få vi se antingen jag skall sitta här och pligtskyldigast qvittra i bur eller qvittra i fria luf­ ten såsom det anstår en fri ande.»    Uppfriskad genom sjelfva öfvermåttet af sin ledsnad, gick hon ut att kasta en blick på hushållsdetaljerna, köket och förrådskammaren . . . . . ..........................................................................    Innan Emilias general-rund blifvit verkställd, runden från källaren upp till vinden, hade flera timmar förlidit.    Och nu stod hon framför samma skrifbord, vid hvilket hon skrifvit brefvet till modren morgonen före resan till Gläborg. 
 
 
 
 
 360    Hon mindes sin undran huru det skulle vara »härnäst» hon skref. Nu visste hon det, och tårarne stego henne i ögonen vid tanken på att en tröst stod henne qvar, trösten att meddela sig med sin äldsta vän, sin värderade moder.    Som hon nu stod och fläktade på småsakerna, fick hon se ett bref med Holts stil, adresseradt till henne sjelf.    »Hvad i Guds namn betyder detta?»    Hon stred ett par sekunder mellan det högmodiga nöjet att åter- skicka det oläst och nyfikenhetens begär att få veta innehållet.    Nyfikenheten segrade.    Hon ref upp brefvet – och ingenting öfvergick den obeskrifliga be- störtning, den brännande, ångestfulla och rättmätiga harm hon erfor att under omslaget finna en lock af sitt eget hår.    Det skymde för hennes ögon, då hon läste den enda rad, som åt- följde den mystiska gåfvan.    Denna rad lydde så: Hittad i kapten Oddjers’ portfölj vid undersök­ ningen af hans här befintliga saker.    »Hvilken nedrig tillställning . . . . Det är Holt sjelf. Och han har lagt detta bref så, att Åke skulle se det – hvilket han ock gjort. Lika lätt har han mot dagern sett hvad det innehåller . . . . Och troligen har han redan sett den förut på den plats, dit Holts gränslösa djerfhet och ut- studerade elakhet först skaffat den . . . .»    Hon föll i djupa tankar.    »Hvarifrån kommer sjelfva hårlocken? Aldrig har Oddjers egt den . . . . Och aldrig – om han egt den – skulle han ha lemnat den qvar i portföljen . . . .»    Hon började nu blifva mindre säker och beslutsam i sina tankar än för en stund sedan. Hon var lika oskyldig nu som då – men – men ­skenet . . . . skenet . . . . Hvad vill dock skenet här säga? Kunde väl Åke ett ögonblick misstänka henne . . . . Nej, detta blefve så rysligt, att det vore alldeles outhärdligt . . . . Och hvarifrån, hvarifrån hade denna olyckliga hårlock kommit . . . .»    Hastigt fattade hon åtminstone en del af förhållandet.    Veckan före resan hemifrån hade hon afklippt en temligen tjock hårlock för att, på modrens begäran, skicka henne den till en kedja. Denna lock hade afgått med posten. Icke kunde brefvet hafva blifvit öppnadt? Det vore omöjligt . . . . Hon måste eftersinna huru det för- höll sig, när hon skref . . . . . Locken låg bredvid henne öppen för att 
 
 
 
 
 361 ombindas med silke . . . . Hon hade dock, innan detta medhunnits, ­blifvit utkallad . . . . Ja, nu såg hon det klart i minnets spegel: hon hade gått ut – och medan hon varit frånvarande, måtte någon ha passerat genom rummet och gjort denna stöld. Och hvem annat än Holt . . . . aldrig Oddjers.    Hon stod der nu med locken i sin hand, fördjupad i dess hemliga historia, då Majken inträdde.    »Beröm mig ej för det jag kommer så tidigt!» sade denna med sin lifliga raska röst. »Min Gudmar är ej hemma förrän i morgon. Och hur mycket det än gladde mig att åter höra farbrors gamla historier, längtade jag likväl för mycket efter dig att dröja utan mäktigare skäl . . . . Men hur i Guds namn är det – hvad har händt? Och hvad ser du för märkvärdigt i den der hårlocken . . . . . Är det icke din egen?»    »Jo, visst – gissa hvarifrån den kommer . . . . Men först: hvarföre är icke Thorborg med?»    »Kära du, anse det icke löjligt, om jag säger dig att någon var sjuk borta i kapellgården, någon, som fordrar trägen eftersyn, nemligen gumsen, allas gunstling. Farbror suckade mellan hvarje uppehåll han gjorde i sina historier: ’Du skall få se att gumsen aldrig mer kommer på sommarnöjet!’ Och summan var att både Vivika och Thorborg hade full sysselsättning. Men i morgon bittida kommer Thorborg . . . . Och nu, min vän, sedan du fått min förklaring, väntar jag på din.»    »Den torde angå något vigtigare än en gumses sjukdom!» svarade Emilia med förtrytelse.    »Min bästa Emilia, vi måste se vissa saker ur en vidsträcktare syn- punkt än de vid det första inskränktare ögonkastet tyckas förtjena. Ett djur är visserligen blott ett djur, men utom det att det tillhör den stora skapelsen liksom vi, kan det vara i den grad kärt för den, som eger det, att förlusten af detsamma blefve af djup inverkan och långvarig inver- kan på lynnet . . . . Hvad nu särskilt beträffar gumsen, som utgör ett slags personlighet bland familjen på kapellgården, så tror jag nästan att farbror anser som gifvet att, om gunstlingen ginge bort, han sjelf snart skulle följa efter . . . . Således måste vi hafva aktning för andras känslor, då vi aldrig kunna bedöma mer än ytan, och särdeles böra vi respek- tera en gammal man, som icke haft så många förströelseämnen under sin lefnad.»    »Denna tillrättavisning skulle icke ha varit öfverflödig», menade Emilia med en viss undfallenhet för Majkens allvar, »om jag icke sjelf 
 
 
 
 
 362 varit alltför upprörd och upptagen af egna bekymmer – i min tanke åt­ minstone – af mera vigt.»    »Tala då, min goda Emilia! Jag ser nog att det är vigtigt.»    »Sätt dig då och hör!»    De togo plats.    »Jag bad dig gissa hvarifrån den här hårlocken kunde hafva kommit . . . . gör det nu!»    Majken såg bestört ut.    »Gaf du den åt din man som flicka?»    »Åh nej, vi voro icke på så förtrolig fot, att jag kunde inbilla mig att han skulle sätta synnerligt värde på ett dylikt minne, och sjelf föll det honom visst aldrig in att begära det.»    »Nåväl», återtog Majken, »innan jag gissar, vill du kanhända med- dela mig huru du och din man tillbragt eftermiddagen?»    »Ja, bevars . . . . Efter några minuter, egnade åt en kall artighet, åter- vände Åke till sina göromål i sjöbodarne. Jag deremot inträdde i mina husliga göromål, som upptagit mig hela tiden. Du trodde kanhända att vi suttit och kuttrat bort eftermiddagen?»    Majken svarade icke med ord. Blicken förklarade likväl hennes del- tagande.    »Säg mig så godt», sade hon efter några ögonblicks tystnad, »hvad som händt – ty gissa kan jag icke.»    »Hvad som händt är något afskyvärdt. Just nu fick jag se och öpp- nade det der brefvet, som låg på mitt skrifbord – läs och döm . . . . råd se’n!»    Majken läste och bleknade.    »Hvilken ovärdig handling! Det är Holt – derpå vill jag dö – som skaffat den i kapten Oddjers’ gömmor.»    »O, hvad det gläder mig att af dig höra detta, som jag redan flera gånger sagt till mig sjelf . . . . Hör nu huru det troligen gått till» . . . . Och Emilia meddelade Majken hvad hon sjelf sammanlagt.    »Nå, nu ha vi det fullkomligt klart!» återtog Majken. »Det var just ett dåd värdigt Holt att kasta skugga på en död man, hvars stolthet och stränga samvetsgrannhet i lifvet dock bort varna honom för faran af hans handling. Men elakheten beräknar sällan klokt.»    »Från början», inföll Emilia, »måtte han likväl haft en annan afsigt.»    »Naturligtvis. Först tog han locken för egen räkning. Men då han nu fann sig kunna göra ett bättre bruk af den än att låta den blifva ett 
 
 
 
 
 363 mål för hans usla låga, har han ej dragit i betänkande att använda den för både hämd och svartsjuka. På samma gång han kastade en skugga öfver dig, väckte han troligen hos din man idéer, som kunde blifva af en vådlig frukt . . . .»    »De ha redan burit denna vådliga frukt. Det kan jag märka af mycket, mest af det – hvad som djupast sårat mig – att han icke med ett ord omnämt Oddjers. Hvarföre skall detta ämne vara en smygande hemlighet, säg mig det, du, som är klok?»    »Jag tackar Gud», svarade Majken, undvikande att, utan närmare pröfning med sig sjelf, ingå i ännu farligare detaljer, »jag tackar Gud att Thorborg icke är här: hon skulle ha motsagt vår säkerhet i afseende på Holt.»    Hvad de båda qvinnorna vidare öfverlade sinsemellan det finna vi af den scen, som följande eftermiddag egde rum, medan Majken på ka- pellgården lyckliggjorde sin Gudmar med ett besök.    Holt hade, dagen derpå, kommit hem straxt efter middagstiden och befann sig nu på kontoret med Hjelm i fullt samspråk om de affärer, som resan gällt.    »Det var märkvärdigt», sade Holt, der han satt på andra sidan om pulpeten och med sin smekande dubbelblick liksom högg sig fast vid Hjelms hjerta, »det var märkvärdigt hvad du gjorde för en fullständig affär genom det der anbudet på Finska Enigheten – och det märk­ värdigaste var att fiskrarne, de dumma nöten, bjödo den åt dig ensam. Nå nå, förstås, jag säger icke annat än att också jag haft min andel. Men hedern, som affären med kapten Oddjers gjorde vårt hus, är helt och hållet på din sida. Och det kan aldrig slå fel att vi få tur på de här pengarne, som vida öfverstego mina förhoppningar . . . . Gudskelof, vårt unga hus blomstrar både inom och utom!»    »Ja», svarade Hjelm, sedan han en stund med beundransvärd fatt- ning tittat i de papper han genomgick, »det var verkligen en affär, som blifvit skött på ett sätt att vi kunna vänta flera förtroenden. Ingen låg snikenhet vidlåder den. Och går det oss så väl i handom ännu en tid, så kunna vi göra allvar af den plan, jag härom dagen framkastade, att öppna handel äfven på Linöstranden. Med två bodar – du på ena orten och jag på den andra – kunna våra affärer taga en långt raskare fart.» 
 
 
 
 
 364    »Ännu», menade Holt rodnande, »är det för tidigt att så utvidga dem. Och innan vi få . . . . Men här kommer någon – kors!» Han blef nu hvit i ansigtet, under det han skyndsamt lemnade stolen.    Det var Emilia som inträdde, icke efter en rädd knackning, utan till det yttre helt lugn och frimodig.    »Hvad vill det här säga?» frågade Hjelm med en rynkning på ögon- brynen.    »Blif stilla, herr Holt!» sade Emilia med en blick bjudande aktning. »Jag har några ord att säga herrn i min mans närvaro.»    »Ämnet måtte väl icke vara af den vigt», svarade Holt, nu blågrå i ansigtet, »att det derföre är värdt att uppehålla de göromål, som vänta mig?»    »Jo», återtog hon, »jag ansvarar för att det är tillräckligt vigtigt och dessutom snart uträttadt. Saken är helt enkelt denna . . . .»    »Emilia», yttrade Hjelm med sin allra allvarligaste röst, »påkallar nödvändigheten att hvad du har att säga Holt icke kan uppskjutas till ett mera lämpligt tillfälle?»    »Derom får du sjelf straxt döma, och ej en minut längre vill jag upp- skjuta en förklaring, som icke kan komma fort nog. Som jag icke äls- kar några intrasslingar, går jag rakt på saken . . . . Förhållandet är detta, att då jag, fjorton dagar före resan till Gläborg, hade framme en större hårlock, den jag ärnade sända till min mor, blef jag utkallad ur rummet – men hårlocken låg qvar . . . .»    Hjelms blick hvilade med oafvänd uppmärksamhet på hustruns fri- modiga ansigte.    Holt åter visade ett tvångfullt och misstroget utseende. Han gjorde sig all möda att se ut som en menniska, hvilken icke tänker tro ett ord af det som säges, men nödgas af höflighet höra på.    »Nåväl», återtog den unga qvinnan, som helt modigt kommit att ut­ föra sitt eget försvar, »af denna hårlock blef en del bortstulen, och den finnes här i detta omslag, som herr Holt behagat lemna på mitt skrif- bord . . . . Se Åke . . . . Det är en helt nedrig insinuation, att den skulle ha egts af en bland de hederligaste och mest grannlaga män, som jag för min del känt, vår så olyckligt förlorade vän, kapten Oddjers. Men om han kunde stiga upp ur sin graf, skulle han bekräfta hvad jag här i hans namn uttalar, att en så neslig handling som den, att på orättmätigt och lömskt sätt tillegna sig ett minne af en gift qvinna, aldrig en minut kunnat inrymmas i hans själ. Jag behöfver icke blygas för den hed- 
 
 
 
 
 365 rande uppmärksamhet, som den finske kaptenen visade mig: den sna- rare gladde mig. Och jag har öppet låtit se att jag värderade honom. Men hvilken feg qvinna skulle jag icke vara, om jag, af dum rädsla för alla förklaringar, genom tystnad läte hans, främlingens namn fläckas! Hvad mitt eget beträffar, tänker jag icke befatta mig med något slags rättfärdigande . . . . Och nu förklarar jag bestämdt att, efter min öfver- tygelse, herr Holt icke blott tagit hårlocken från mitt bord, utan äfven inlagt den i kapten Oddjers’ portfölj efter hans död. De döda kunna ej försvara sig, men det lefver någon i höjden som försvarar dem – må herr Holt minnas det och akta sig!»    Hvarje Emilias ord hade djupt inverkat på Holt, som syntes sjunka ihop allt mer och mer vid ljungeldarne från den sköna qvinnans ögon. Men vid sista meningen, hvilken anslog så många knappt inslumrade känslor i hans inre, krossades helt och hållet hans tillkonstlade mod.    Han blef ett ovilligt, men dock lydigt redskap under den våldsamma sinneskamp, som utbröt i en så häftig skälfning, att han skakades som ett rö. Tala kunde han ej.    Men ack, om Emilia hade förstått hvad det var för ett språk som hans ögon talade, så skulle hon ej känt sig så triumferande som nu, då hon såg Åke komma emot henne med ett ansigte uppenbarande ett så själfullt och högt uttryck, som endast kan framstå i dessa stora ögon- blick, när ett helt menniskolifs väl eller ve afväges.    »Emilia, min älskade och djupt aktade hustru, ingen man på jorden kan ha en starkare afsky för alla slags husliga uppträden och förklar­ ingar än jag – och denna afsky måste stiga, då frågan gäller ett ämne af så ömtålig natur. Jag anser mig böra erkänna, att om du enskilt vändt dig till mig, om du till och med innerligt bedt mig om några ögon- blicks samtal i det här ämnet, skulle jag med rysning hafva afvisat dig. Men då du egt det sällsynta modet att välja denna rättframma väg utan något föregående vädjande, en väg, som få qvinnor skulle ha ansett passande, så har du på en gång återställt den jemnvigt, som – jag blygs att tillstå det, men jag vill icke vara mindre högsinnad än du – för någon tid varit rubbad i min själ . . . . Då jag uttalar dessa ord här i när- varo af Holt, sker det af två skäl: först och främst af det, att du just inför honom måste erhålla den upprättelse, jag var dig skyldig, och sedan derföre att, om jag ej skyndat att tala nu, medan jag är varm, hinder kunnat komma i vägen från något af dessa inre blindskär, som tillbakaskjuta våra handlingar från raka målet. Och ännu ett tredje: 
 
 
 
 
 366 Hvad som nu blifvit sagdt, är nog – och må vi aldrig någon af oss alla tre till hvarandra nämna ett ord om den här saken eller hvad med den kan stå i sammanhang . . . . Som den ende laglige egaren tager jag emel- lertid din hårlock, min Emilia, och den skall för mig blifva ett talande och för framtiden värderikt minne.»    Efter dessa ord, som lyfte Emilia upp till sällhetens högsta spets, omfamnade hennes make henne med en ömhet, som innebar tusen försäkringar bättre än ord.    Och nu skyndade den unga frun bort, utan att se på Holt. Hon ville ej medföra något annat intryck än det, som hon fick ur sin mans sista blick . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . ..........................................................................    »Nu», yttrade Hjelm i förändrad ton, vändande sig till bolagsman- nen, i en ton hård som granit och fast som densamma, »nu några ord till dig . . . . Du har af mig länge varit genomskådad. Dock, så länge ingenting lågt häftade vid dina känslor, var det blott inför Gud och ditt samvete du hade att ansvara för dem. Men nu är det inför mig och inför en hederlig, misskänd mans minne, hvilken på jorden icke egde annan försvarare än denna högsinnade qvinna, som du måste stå till ansvar. Du känner i ditt samvete att din manöver vid portföljens öppnande icke gick för mig förlorad: då du låtsade dölja hårlocken, vann du din afsigt att visa den; och du vann den på dubbelt sätt, då du visste att jag ingenting ville ha sett . . . . Derföre förklarar jag dig nu att vi måste skiljas, icke med något uppseende, men så snart det låter sig verkställas på lämpligt sätt . . . . Du har ju fullkomligt förstått mig?»    Nu hade Holt ändtligen hemtat sig.    »I denna stund», sade han med visst icke låtsad rörelse, »äro alla changerna till din fördel. Men ingen spelar alltid med otur, och min kan förändras. Hvad beträffar en skilsmässa oss emellan, så är jag sjelf alltför utledsen på de missförstånd och misstankar, för hvilka jag stän- digt varit ett mål från din frus sida, att icke gå in på ditt förslag – dock icke förrän om ett år härefter, antingen vi då dela rörelsen eller jag på ett annat sätt drager mig ur affärerna. Emellertid kan icke du med större afsky och förakt än jag dröja vid tanken på några slags detaljer. Vare nog att jag har hopp om ett lysande giftermål; och då detta blifvit af, skola vi tala om upplösningen af vårt bolag.» 
 
 
 
 
 367    »Må göra – firman går då ännu ett år som Hjelm & Holt. Men märk: Du kastar icke din blick på något annat mig tillhörigt än affärerna!»    »Var lugn – den så föraktade och djupt förolämpade mannen skall icke sjelfmant erbjuda sig till skottafla för flera lika sinnrikt afskjutna pilar . . . . Och nu litar jag på samma förbindelse som du ingick med eller, rättare, föreskref din hustru, att föremålet för detta obehagliga samtal icke vidare mellan oss blir återtaget!»    »Det vet du icke sker.»    Hjelm upptog sina papper.    Och med en kort nick lemnade Holt kontoret. 49. Brefvexling mellan den tilltänkte svärfadern och mågen. Promenaden.    Utkommen i förstugan, mumlade Holt:    »Sjung icke te-deum för bittida! Fastän jag i afton icke var vid röst, så hoppas jag ej bli hes för framtiden . . . . Har väl någon hört talas om en sådan djerf qvinna – komma midt framför äkta mannens näsa med berättelser om sådana saker som väl ingen kunde drömma om skulle bli annat än aggande styng, misstro, ängslan och sådant mer inom dem sjelfva! Det var min själ underligt att hon icke också dukade upp vår enskilta scen vid bondupploppet. Men vänta! Om jag skall vara dömd att älska dig, du styfnackade gudinna, är jag också redobogen att hata dig. Denna dags smälek och förödmjukelse skall ni båda två få njuta frukten af, då det blir min tur! Kanske är hämden redan under bered- ning, fastän jag icke ser den; och medan jag bidar min dag, måste jag tänka på att göra något för mig sjelf – ty tiden pressar» . . . . . . . . . . . . . . . . . ..........................................................................    Med stafett afgick följande bref till patron Moss, som vid denna tid borde träffas på Gläborg:      »Ärade farbror!    Såframt icke farbrors mening är – och det vill jag aldrig tro – att vi skola invänta flera hinder, så anhåller jag på det ödmjukaste och en- trägnaste att farbror täcktes komma hit under mamsell Majkens här- 
 
 
 
 
 368 varo, ty få vi icke nu våra gemensamma planer till stånd, inträffar väl snart något, som ännu mer krånglar bort mina förhoppningar.    I dag är mamsell Majken åt kapellgården. I går – har jag låtit mig be­ rättas – var hon äfven der, och i morgon ärnar hon sig väl åter dit.    Detta är något som jag icke längre förmår med resignation åse. Och om jag får stödja mig vid det löftet, farbror gifvit – en rättskaffens och ordhållig mans löfte – så väntar jag att nu se det inlöst. Ty, oss emellan sagdt, längre än ett halft, allra högst ett år, står jag ej ut med den qvä­ kareanda, som röjes i firmans lif . . . . Nej, annat vore det, om min hand ensam styrde roret!    Jag hvälfver stora planer i mitt hufvud; och understödd och upp- muntrad af farbror, skall jag visa att dessa planer också komma till stånd. Ja, blir jag en dag den som ensam representerar det unga huset, skall det gamla icke behöfva blygas.    Det är ännu en sak som påskyndar mina egna ifriga önskningar, och den jag med sonlig förtrolighet vill lägga inför min snart blifvande ­faders ögon.    Den, som ej närmare känner Hjelm, håller honom för en flegmatisk man med kallt hufvud och kallt blod. Hans trånga och inbundna ­väsende tycks liksom rättfärdiga den tanken.    O, hvilket misstag!    En vulkan är han under ett isberg.    Jag har mången aftonstund, då han trott alla vara gångna till hvila, stått och lyssnat på huru han, än med tunga och långsamma, än med häftiga och ojemna steg, liksom hjertat flämtande följt dem, gått fram och åter på det ödsliga kontoret.    Hvad har då sysselsatt honom? Månne affärer? Nej, visst icke – en ogrundad, befängd och slutligen nära nog vansinnig svartsjuka. Och jag blygs på hans vägnar att säga det han gjort mig lumpna menniska till föremål för den mest brinnande afund. Sedan undanträngdes denna fantasi för en tid af den idén – hvars mer eller mindre grund jag icke anser vara rätt grannlaga att undersöka – att aflidne kapten Oddjers skulle ha egnat fru Hjelm en mera varm känsla än tillbörligt var i det hus, der han gästade.    Det är dock något, som nu syns ha kommit till en viss upplösning. Fru Hjelm är en ung, men särdeles frimodig fru, som förstår mer än man kunnat tro. Hjelm måste emellertid, då han släpper den ena villan eller verkligheten, hafva en ny käpphäst att rida; och jag märker så 
 
 
 
 
 369 tydligt, som om han sagt det på rent språk, att han åter börjar hedra mig med sin allra närmaste uppmärksamhet. Hvilken stund som helst – då han eger ett så misstänksamt, för honom sjelf olyckligt lynne – kunde ju ett ord falla; och har han sagt blott ett halft, så tänker jag, min käre farbror, att Wilhelm Holts heder icke lärer tillåta honom att göra många omständigheter vid firmans förändring.    Jag är en ung man, inom mitt yrke en man med frisinnade, kanske djerfva åsigter. Men som enskilt person är jag djupt ömtålig, och min ära vill jag behålla oantastad.    Stackars Hjelm! Jag förutser en mörk framtid för honom. Affärs- man har han aldrig varit, är det ej och blir det icke heller. Och som äkta man kämpar han mot så många stridiga intryck, att han – sådan är åtminstone min öfvertygelse – aldrig kan göra sin hustru lycklig.    Han älskar henne, älskar henne djupt, men han är så sluten, så blyg, så trög, så riktigt dum i de der sakerna, att det säkert ej blir annat än en följd af missförstånd, som måhända kommer att sluta med total sönd- ring. Och få se, ifall någon annan olycka stöter till, om Hjelm är den mannen som då håller sig uppe.    Det kan synas besynnerligt att jag vidrör allt detta i bref, men jag ville nödvändigt att farbror före sin hitkomst skulle vara inne i alla förhållanden, så mycket hellre som det här på stället torde vara bäst att så litet som möjligt beröra dessa ömtåliga ämnen.    Nog af att farbror nu inser och begriper min önskan att få ett slut på allt det husliga obehag jag haft under detta kompaniskap.    Min käre och värderade farbror, var nu hjertligt välkommen! Lita på mina bemödanden, att hur obenägen mamsell Majken för närvarande än är – och det är hon troligtvis – skall jag dock genom ansträngning af alla mina själskrafter nog finna utväg att beveka hennes hjerta, sedan vi först väl blifvit gifta.   Med största vördnad och sonliga tillgifvenhet förblifver jag farbrors ödmjukaste tjenare och varmaste vän Wilhelm Holt.»    Följande morgon emottog Holt svaret på sitt bref.      »Min käre bror!    Att säga sanningen, supponerar jag att du genom någon af dig sjelf bäst känd reaktion i ditt inre kommit till bestämdt beslut att påyrka uppfyllandet af de förbindelser, som varit något tal om oss emellan. 
 
 
 
 
 370    Hade jag sjelf i innersta grunden varit utan betänkligheter vid full- bordandet af ditt förslag, så skulle jag naturligtvis låtit dig begripa att vi kunde ha flyttat fram våra planer.    Men rent ut sagdt: jag är också rätt nöjd att få tillfälle att tala ett för­ troligt ord, innan vi mötas och gå längre.    Jag ville gerna ha upplefvat en tid, då jag sett en rask och företagsam måg träda i mina fotspår, hvilket blifvit detsamma som om jag börjat min egen ungdom om igen. Men om jag icke sjelf ansett mig för något helgon, supponerar jag dock det skulle behaga mig att den mannen, som finge kalla mitt Majblomster för sin hustru, borde vara af åt­ minstone lika oförvitlig heder.    Nu blossar du upp – det förstår jag – och det är derföre godt, sup- ponerar jag, att det svåraste arbetet är undangjordt innan vi mötas.    Det har på senare tider förekommit mig att icke allt gått rätt till vid inrikes historien inom Hjelmska huset. Och jag vill i afseende på mina misstankar i denna angelägenhet säga detsamma som bror sade i afse- ende på Hjelms misstankar om framlidne kapten Oddjers, att det ej vore rätt grannlaga att undersöka dess större eller mindre grund.    Bror är mig ej rätt klar i den här saken. Och öfver hufvud har det funnits inom mig en instinkt, som alltid uppenbarat sig hvar gång jag tänkt på fullbordandet af de planer, som jag icke nekar till att jag sär- deles favoriserade vid början af brors ankomst hit.    Supponerar emellertid att vi icke behöfva taga dessa argumenter för värre än de äro, nemligen en fars kloka försigtighet, då han vill bort- gifva en skatt af det obestridliga värde som min dotter.    Mycket mer hade jag att säga. Supponerar dock det är klokast att tiga.    Aldrig skall Majken med mitt samtycke eller under min lifstid blifva gift med Guldbrandsson, men jag supponerar att det är hennes så vär- diga och ädelsinnade uppförande i denna sak som hviskat mig i örat att icke kränka henne och alltför illa löna den vördnad och undfallenhet hon visat för min vilja.    Jag är emellertid på Svartskär några timmar efter detta brefs an- komst. Men tilldess icke så mycket som en half bokstaf till Majken – det förbjuder jag bestämdt. Vänskapligen Moss.» 
 
 
 
 
 371    Att göra någon slags beskrifning på Holt, hans fruktan och hans häpnad, då han emottog ett svar så litet öfverensstämmande med hans förhoppningar, skulle blifva ett fåfängt arbete: så hastigt aftryckte sig i hans inre och yttre menniska de vexlande sinnesrörelser, som blefvo en följd af den oförutsedda skakningen.    Hämden brann och skulle vilja förgöra allt omkring sig. Fegheten darrade, gret och gömde sig för de bilder, som den sjelfmant framkal- lade – men hämden blef dock längst vid lif, ty hämden var den källa, ur hvilken Holt redan lärt att dricka sig otörstig och ur hvilken han allt­ jemt ville dricka, då han kände den förtärande torkan.    Huru dock finna en utväg, som kunde i en snara innesluta alla dem, som han hatade . . . . Tiden . . . . . godt och väl . . . . Men hade han tid att vänta på tiden?    Nu måste han sätta sin yttre menniska i ordning: Emilia och Maj- ken, dessa båda så skarpsinniga qvinnor, skulle ej få den triumfen att märka någonting.    Och temligen väl lyckades han att dölja allt det vederstyggliga, som låg gömt inom detta hufvud med dess fina kinder, klara ögon och om- sorgsfullt pomaderade lockar . . . .    Under det Holt fördjupade sig i de mörka beräkningarnes irrgångar, vägledd af sådana tjensteandar som gerna med sina lyktor lysa dem, hvilka söka sig fram på den vägen, hände sig under den ovanligt blida vårmorgonen att Majken gjorde en promenad utåt strandvägen.    Om det var hennes afsigt att möta någon på denna vanliga morgon- promenad kunna vi ej säga, men säkert är att hon ett litet stycke från Svartskär mötte sin egen Gudmar.    Han var helt blek och såg ut som sjelfva olyckan.    »Hvad är det, min Gudmar? I går afton, då vi skildes, såg du ingen möjlighet att bära din sällhet, och i dag tycks du ej i stånd att bära ens den minsta motgång.»    »Säg ej hårda ord nu åt mig, älskade – jag är ej i sinne att höra dem.»    »Tala min vän – du flyttar eljest oron till mitt hjerta.»    »Vår dräng har på morgonen berättat mig att han träffat en af ­drängarne från Svartskär, som i hemlighet för Holts räkning varit till Gläborg, och der hade han fått höra att din far skulle komma hit denna 
 
 
 
 
 372 eftermiddag. Hvad annat kan en sådan budskickning betyda än att stunden är inne för det länge väntade afgörandet af deras planer?»    »Nå, min käraste befälhafvare, är detta något att tappa både mod och sans för! Har du alldeles förgätit morgonen på Hornborgs slott?»    »Om jag ej mindes den – en stund så helig, att jag alltid framkallar den för mitt minne, då dagens yttre bestyr gått till hvila och dess efter- spel bleknat bort – hur skulle jag då bära mig åt att lefva, skild från dig och med så få förhoppningar! Den underpant, jag ej vågar bära på mitt finger, lemnar aldrig mitt hjerta, och hvarje hoppfullt slag, det slår, har jag den att tacka för.»    »Och ändå tviflar du . . . . Se, huru lugn jag är, fastän jag hör denna underrättelse just nu. Jag gjorde dig redan i går uppmärksam på att nå­ gonting för mig oförklarligt tilldragit sig med pappa, och så underligt det kan tyckas, förekommer det som om han på samma gång önskade och afskydde denna förbindelse. Är så verkligen förhållandet, skall det gå lättare, än jag vågat tänka, att få slut på denna sak. Dessutom – mins du ej de gamle på Ufklippan? . . . . Men jag ser nog att det icke är lika lätt att ingifva lugn som att sjelf ega det.»    »Jo, blott jag får se in i dina trofasta ögon, blott jag får höra ljudet af din klara och fasta stämma, då tror jag på allt, som kommer himlen nära, ty jag är då sjelf nära den. Men att tro, är ej detsamma som att vara lugn – och detta oupphörliga motstånd, dessa inre strider, som du utkämpar under tystnad, torde slutligen inverka på din helsa.»    »Hvilken idé! Är jag då nervsvag jag?»    »O, nej, så vidt derifrån att jag skulle frestas tro det dina nerver vore af stål! Men inbilla icke mig, att alla dessa långa och tunga dagar, der aldrig en enda timma visar dig annat än den eviga beherrskningen, icke också lägga sitt tunga stoft på ditt inre väsende. Och jag ber dig rätt besinna huru lifvet skulle gestalta sig för din stackars Gudmar, om han förlorade dig!»    »Vi talade också i det ämnet, då vi stodo på Hornborgs ruin – erin- rar du dig hvad jag då sade?»    »Ja visst, och mången gång har jag upprepat det för mig sjelf: ’Man kan aldrig’, sade du, ’förlora hvad man en gång egt!’ Men tyvärr är man icke alltid så eterisk som du lyckades få mig den morgonstunden. Och huru kan hoppet om andarnes fortfarande kärlek i en kommande verld trösta oss öfver förlusten af en förening här?»    »Min egen Gudmar, du är icke nu i den sinnesstämning som passar 
 
 
 
 
 373 för dylika samtal. Och i den rent af jordiska feber, hvari du nu befin- ner dig, bör det vara dig nog att veta det ingen mensklig makt förmår skilja oss . . . . Och härmed bjuder jag dig nu farväl tills i afton, ty jag behöfver vara hemma och tänka lite i ro, innan pappa kommer.»    »Icke skall du tala om att lemna mig ännu, min Majken! På den här strandvägen gå vi så ostörda – låt mig derföre få fråga dig en sak.»    »Fråga hvad du vill! Jag tror mest att jag kan gifva dig än en qvart.»    »Då önskar jag att du, min väna och sköna mö, ville uppenbara för mig hemligheten af din karakter!»    »Hvilken hemlighet då, min Gudmar?»    »Jo, du förekommer ofta, eller rättare oftast, så riktigt inne i det ­välsignade goda och glada hvardagslifvet . . . . . du är så kraftfull och be­ stämd till lynnet, så modig till hjertat, så skarpsinnig i allt, som tillhör det kalla förnuftet, att jag ej förstår huru hos dig så högt, djupt och ­poetiskt blifvit utbildade dessa idéer, hvilka sammanbinda oss stoft­ varelser med den verld och den tid, som vi blott kunna ana.»    »Efter du nödvändigt vill återtaga detta ämne, så skall jag säga dig, min Gudmar, att det af dig är ett fullkomligt misstag, dig ganska ovär- digt, att tro det en kraftfull menniska, hvars friska sinnen äro mottag- liga för det menskliga lifvets alla fordringar och pligter, som, med ett ord, känner, älskar och lefver deri från början till slut, icke skall ega högre behof, högre utsigter än som fullt tillfredsställas af det, hvaraf hon i det yttre lifvet är omgifven. Midt under ett ansvarsfullt göromål eller midt under ett verldsligt nöje kan ju din själ träffas af en skön an­ blick, en skön handling, ja af blott en skön tanke eller känsla, och går icke du ändå i den jemna mekaniska gången af det yttre göromålet eller nöjet? Det sköna, du uppfattat, hindrar dig icke i det lägre, och lika litet hindrar dig det lägre att njuta det höga, som ger näring åt din själ och utvidgar din synkrets. Stundom anse vi oss drömma, då vi varit försänkta i den afsöndring, som kan uppkomma af dessa djupare tankar. Men detta är icke drömmar: det är stunder ur det verkliga ­lifvet, och det allra verkligaste lifvet är det, som hvarken brytes af vind eller våg . . . . Jag ser på dig, älskade Gudmar, att du ingår i mina idéer och att, fastän du tillbakavisar dem såsom otillbörliga att lefva bland dagens förhållanden, du likväl njutit nog af dem för att icke kunna för­ neka deras tillvaro.»    »Majken, Majken, det kommer mig tusen gånger före som om jag vore dig fullkomligt underlägsen. Men hvad behöfver jag blygas för 
 
 
 
 
 374 det» . . . . Den unga jaktlöjtnantens ögon blixtrade af de varma känslor, som höjde hans bröst och gåfvo de manligt brynta kinderna en högre rodnad . . . . »Jag är så rent af en tarflig menniska. Pligten, pligten är min lag, min andra gudsfruktan. Men jag vill icke neka att det ligger sanning i hvad du talat, och det skall en hvar erkänna, som kommer att granska sina egna känslor. Men hvad hjelper det att . . . . Tyst – här smyger någon tätt bakom oss.» . . . . . . . . . . . . . . . . . . . . . . . . . . . . . . . . . . . . . . . . ..........................................................................    »Tjenare, mamsell Majken! Godmorgon, löjtnant Guldbrandsson! Vi ha ett herrligt väder i dag – jag kunde icke neka mig nöjet af en half timmas promenad . . . . Men jag kommer och stör, fruktar jag?»    En blick af Majken lät Gudmar förstå att han borde aflägsna sig, men den blicken fick repeteras med minst tio bönskrifter innan Gud- mar beslöt att lemna sin väna mö i det sällskapet.    Han gjorde det dock under första förevändning han fick tag uti.    Och så blefvo Majken och Holt ensamma.    »Herr löjtnanten kom säkert för att gifva underrättelse om gumsens befinnande? Jag har med deltagande låtit berättas mig att nämde vig- tiga personlighet varit i fara och att denna fara åstadkommit mycken oro inom granngården. Olyckan var ju följden af ett vådligt fall?»    »Hvad gumsen beträffar», sade Majken leende, »så bör han finna sig särdeles smickrad af att i det hänseendet få likna mången af det två­ fotade slägtet, som före honom gjort samma kullerbytta . . . . Men jag kan icke allenast lugna herr Holt i sitt vänliga deltagande, utan jag kan äfven berätta hvad herr Guldbrandsson förtäljde.»    »Huru – skulle mamsell Majken vilja hedra mig med så stort förtro- ende?»    »Jag tror att det skall glädja herr Holt. Vet då att pappa kommer hit på förmiddagen.»    »Hvad hör jag . . . . Och detta kände löjtnanten till?»    »Ja, hvad är det man icke känner, och hvad är det man icke tänker . . . . så till exempel får jag just nu den säkert löjliga tanken att det kan- hända är herr Holt sjelf som velat bereda mig en öfverraskning med att bjuda pappa hit?» 
 
 
 
 
 375    Holt rodnade. Hans antagna mask af lugn och obesvärad lätthet började glida ned från ansigtet.    »Mamsell Majken, tror jag, behagar spela gäck med mig – men låt oss ej glömma att hvarje spel fordrar sin försigtighet.»    »Hur kan herr Holt tro mig om att glömma denna regel . . . . Jag vill blott tillägga ett enda ord! Antingen herr Holt vinner eller tappar det tilltänkta partiet med pappa, så räkna det ändå alltid som tappadt . . . . Och nu önskar jag herr Holt en god morgon!»    Då Majken var försvunnen, föll masken helt och hållet från Holts yttre menniska.    Den knutna handen hotade i tomma rymden, men för hans inre öga var rymden icke tom. 50. Utgången af Holts frieri.    Omkring två timmar efter scenerna vid sjöstranden gick Holt, i en städad och passande sinnesrörelse, fram och åter öfver sitt kammar- golf, medan Moss, sittande i soffan, tankspridd knäppte slaget på sin rock upp och ned, emellan det han lät fingrarne trumma af och an på bordsskifvan.    »Nej, nej, och tusen gånger nej, farbror – detta är för mycket! Miss- känd af den, hvars aktning var mig dyrbarare än alla andras! Jag ­upprepar att farbrors bref har förkrossat mig. En ung mans bana låg förhoppningsfull och blomstrande framför farbror. Hvad skedde då? Jo, farbror trampade på den med sin fot, och det var liksom allt sön- derfallit omkring mig på en gång.»    »Jemra dig då icke så för djefligt! Supponerar du icke anser mig nog dum att inbilla mig det du lider af kärleksqval. Dessutom har jag ju kommit hit för att se till hvad som kan uträttas. Du anstår mig i somt, men icke i allt.»    »O, käraste farbror, dessa ord äro för mig som ett lifselixir! Jag bör- jar åter andas, jag börjar lefva, jag börjar se min sol uppgå. Och tro mig, farbror, jag skall göra farbrors hus och namn full heder – det är ord sagda icke i ögonblickets hänförelse, utan med mognad efter- tanke.» 
 
 
 
 
 376    »Hm», sade Moss, »skulle önska att du icke hade något otaldt med . . . .» Moss afbröt, synbart tvehågsen.    »Otaldt har jag icke med någon menniska, farbror – på tro och ära, icke!»    »Nå, det var icke just det jag menade. Summa: jag tänkte på något annat.»    »Liksom nyss mamsell Majken, då jag träffade henne i sällskap med unga Guldbrandsson . . . . Ack, huru tungt det är, farbror, att alltid för- nimma det hon ej kan öfvertygas att ingen annan är värd att lefva och dö för henne än den der tullfavoriten!»    »Jaså, dotter min spatserar med honom? Nånå, dervid stannar det . . . . Men du sade ett ord, som alltid är att haka sig vid: det ordet dö – ja, det blir ändå slutet på alla förhandlingar. Man måste ha någorlunda klart allt, så att man icke blir öfverraskad, då uppbrottsorder kom- mer.»    (»O, himmel, jag tror att gubben tänker på uppbrottsorder för egen räkning!» jublade Holt inom sig.»Det är säkert en aning – det kan bli slut knall och fall, och då, om jag väl är gift, är det jag som heter herre till allt, och se’n» . . . . Hastigt fann han dock lämpligt att låta de våglika rörelserna lägga sig för att i stället visa ett slags sorgsen bestörtning, för djup att uttalas i ord.)    »Supponerar», fortfor Moss, »att man ändå en dag får slå igen den stora kontoboken och inskeppa sig med det fraktgods, som man kan medföra till evigheten.»    »Nej, farbror, detta bedröfvar mig för djupt – mitt hjerta vill icke stå ut med det. Farbror är ju ännu så rask!»    »Hvem fan talar om mig – icke var det mig jag menade. Mina sexti år trycka mig gudskelof icke mer än att jag godt kan ta tjugu till. Jag är rask och härdad och lider icke af någon sorts krämpa.»    »Nå, hvad i Herrans namn menade då farbror?»    »Supponerar att jag tänkte på en blifvande måg. Det är ju i ungdo- men man skall handla så, att man i ålderdomen skäligen frimodigt kan tala om det, som vi nyss afhandlade. Också dör ungt folk oftare och hastigare än gammalt.»    »Farbror är mig totalt obegriplig. Vi skulle uppgöra ett giftermål, och i stället vill farbror uppgöra en dödsberedelse!»    »Jag har mina idéer med det der, du! Och lägg nu märke till mina 
 
 
 
 
 377 ord i denna stund, ty af den skall jag dömma dig för framtiden. Om du är fullt uppriktig mot mig nu, så kan allt kanske gå efter önskan . . . . I hvar menniskas lif, du, fins, fan besitta mig, alltid någon fläck. Jag är sjelf icke snöhvit – har heller aldrig begärt att man skulle tro det – men jag supponerar att det fins saker som, betraktade från synpunkten af lag och moral, icke öfverensstämma med det sätt, hvarifrån vi sjelfva för en tid sett dem. Du var icke beredd att höra mig tala så. Men jag är icke i stånd att bli fri från en tanke, som jemt följer mig, den tanken att du i ditt lif begått någon handling, som du skulle sky för att se titta fram i dagen. Är det så, supponerar jag du handlar klokast, om du visar mig förtroende . . . . Vill du nu tala?»    Holt ansåg bäst vara att antaga en förolämpad stolthet.    I stor högtidlighet reste han sig upp från stolen, på hvilken han nyss hade satt sig, betraktade Moss med en lång, pröfvande och allvarlig blick och sade derpå så lugnt, att han nära nog förbryllade den gamle sluge mannen:    »Har farbror blifvit hernhutare – eller har farbror funnit lämpligt att begagna detta sätt för att bryta den tro och lofven, som jag emot- tagit? Det enda svar, jag på ett så märkvärdigt förhör ville gifva farbror, är detta: Jag vet om ingen skuld, utom den att vara född en syndig menniska liksom alla andra.»    »Nå, derom vill jag vara öfvertygad!» svarade Moss, hvilken icke syntes betvifla orden, men som i denna stund öfvertygades att Holt var en usling utan ånger och med en öfverdådig djerfhet. Inom sig bi- fogade han: »Den samvetslöse vildfågeln skall icke ha mitt Maj­- blomster – och då skall väl rösten, som skriker mig i örat, få lemna mig i fred . . . . Nej, nej, ingen likplundrare får röra mitt barn! Jag var tokig, då jag tänkte derpå. Men något mera kan jag ej göra, och gör det icke heller, om än tio röster satte sig att skrika i hvardera örat» . . . . Härpå återtog han i sin vanliga affärston: »Dröj här, så går jag och talar med min dotter!»    »Aha», tänkte Holt, »det blef ändå slutet på det långa afbrottet . . . . Nå, det är bra, det är bra! Min höga ton gjorde verkan – jag vet nu hur jag ställer mig» . . . . Högt utlät han sig: »Jag tackar farbror för sitt be- slut, i hvilket jag igenkänner den mannen, som jag från början lärde högakta och värdera . . . . Jag dröjer här för att afvakta svaret. Och lyckas farbror, så vill jag icke hafva något minne af denna så ovanliga examen.» 
 
 
 
 
 378    »Godt . . . . Supponerar att den ändå skall förströ dig medan jag är borta.» . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . ..........................................................................    På sina rum gick Majken af och an.    Det var något outransakligt hon sett i faderns ögon, då hon välkom- nat honom vid ankomsten. Sysselsatt att utreda de hemlighetsfulla vändningarne i hans inre, fick hon just nu se honom sjelf inträda.    Hon hastade emot honom.    »Kära pappa, låt oss göra pinan kort – jag vet att vi nu äro komna till stunden.»    »Åh, vi ha haft så många slika stunder», svarade Moss med den vre- sighet han fann lämpligt antaga, »att vi väl en gång få göra oss besvär att tänka. Och det säger jag dig, att fastän det är tre år sedan gross- handlarn i Göteborg – han är ändå konsul nu – friade till dig, harmar det mig än i dag att jag fick svara nej till en sådan man, som det anstått mig att få till måg.»    »Minsann narrar icke pappa nu sig sjelf: grosshandlaren Prinelli skötte sina affärer i större skala och på ett helt och hållet olika sätt mot det, som roade pappa, och pappa är i sin väg sjelf för stor att icke före- draga en måg af mindre vigt.»    »Nå, det kan du ha rätt uti, och derföre skulle du icke ha gjort mig den hjertesorgen och sagt nej till unge köpman Hansen från Fredrikstad.»    »Ja, det förstås, pappa ville visst på allvar att jag skulle flytta till Norge . . . . Men hvad tjenar det till, pappa, att bläddra i de der gamla historierna! Vill icke pappa ta fram den portugisiske kaptenen också?»    »Tjenar till – jo, det skall jag säga dig! Jag supponerar att de der minnena torde låta dig förstå, att när jag funnit en måg, som kan öfver­ taga Svartskärs-handeln . . .»    »Nej, icke mer, pappa! Sådana mågar kan pappa hitta i hvarje ­fiskläge, och säkert långt bättre, ty om Holts namn än kan vara rent till det yttre, så är det ändå skäl för den tanken att han icke är någon ­hederlig man.»    »Hvad vågar du säga?»    »Jag vågar säga det, pappa, att pappa säkerligen får skäl att tacka Gud för det pappa slipper det mågskapet.»    »Åhå, du går fort till väga! Du talar om slutet, innan jag kommit till början.» 
 
 
 
 
 379    »Känner jag då icke pappa från perm till perm! Och vet jag icke att, om pappa ej varit i strid med sig sjelf, ämnet nog blifvit upptaget på annat sätt . . . . Nåväl, hvarifrån får pappa dessa instinkter?»    »Hvad för instinkter? Är du alldeles tokig, barn!»    »Nej, pappa, mitt förnuft säger mig att de känslor af ömsom afsky och benägenhet, som pappa visar för Holt, icke så skulle vexla om, ifall ej pappa i sitt innersta visste eller anade något riktigt ondt om man- nen.»    »Akta dig – kan du tro att jag . . . .»    »Åh nej, icke tror jag att pappa, i fullt medvetande af något verkligt brottsligt å hans sida, skulle velat hafva honom till min make. Men då jag finner huru sakerna nu stå, måste jag säga att pappa lugnt kan taga ut det redan till hälften tagna steget, och må Gud välsigna pappa för det att dessa ögonblick mellan oss blifva fredade för sorgliga minnen . . . . . Vid Holts lif» – Majken lutade sig intill faderns öra – »hänger någon svart handling, som . . . .»    Med en förfärad rörelse sköt Moss henne tillbaka, under det hans bleknande läppar stammade:    »Hvad i Herrans namn yrar du om?»    »Jag yrar icke, pappa! Det finnes någon mer än Gud som känner till det. Och ifall pappa med tvång och öfvertalande bringat mig till det yttersta, så skulle jag kallat till min hjelp någon, som vet mera än jag vet.»    »Tyst, tyst – allt det der är bara dumt djefvulstyg, som du icke bort lyssna till. Det kan icke vara något annat än lögn och förtal . . . . Men i alla fall är det så som du säger – jag har haft mina strider i den här saken, och jag är besluten att icke förmå dig till giftermålet mot din vilja.»    »Ack, hvad pappa nu handlar värdigt och rätt och ädelt!»    »Nå nå, du får icke inbilla dig att den ena svagheten föder den andra, ty vid min syndiga själ inbillar du dig icke då galet! Jag har nu gifvit dig ett vackert exempel för dina önskningar – få se hvad du tänker göra för mina?»    »Jag tänker älska pappa dubbelt så mycket som förr och tiga med allt, som icke behagar pappa.»    »Då är fördraget afslutadt . . . . Farväl med dig! Jag önskar jag hade allt på rediga fötter med Holt.» .......................................................................... 
 
 
 
 
 380    Så snart fadern gått, skref Majken i flygande dessa rader, hvilka ge- nast afsändes till kapellgården:    »Lofva och prisa Gud med mig, älskade Gudmar!    Ett underverk måtte ha inträffat med pappa. Föreställ dig – han har gifvit med sig utan strid!    Med Holts förhoppningar är det för alltid förbi.    Min själ jublar af glädje! Ännu ett års tålamod, och du skall få se . . . . du skall få se . . . .    Så fort jag kan, kommer jag. Din egen Majken.» ..........................................................................    Men något jubel ljöd ej för Moss’ öron, der han med tunga och långsamma steg gick ner för trappan.    »Hvad kunde hon mena, hvad kunde hon mena . . . Skulle väl någon menniska mer än jag hafva varit tillstädes? Nej, det är alldeles omöj- ligt: jag skrämmer upp mig sjelf . . . . . I alla fall har jag kanske blifvit räddad från evinnerlig nesa . . . . Om – dumt att säga om – om det ­ blefve kändt, om något slags vittnesmål . . . . Supponerar att den onde sjelf hade sitt spel med, då jag kunnat tänka på en så rasande handling som att gifta bort dotter min med en . . . .»    Utan att fullborda meningen, trädde han åter in till Holt, som hela tiden i högsta spänning gått fram och åter.    »Ändtligen är farbror här! Jag ligger på sträckbänken.»    »Supponerar du skulle finna mera uträkning vid att räta upp dig utan sträckning! Visste på förhand att jag skulle få att göra med en ­jern­vilja. Det är sant att jag sjelf har en sådan, men mot qvinfolk kan jag icke bruka den . . . . och du får icke blifva missnöjd för det jag icke har med mig annat tillbaka än en korg.»    »Jaså», sade Holt, och det häftiga raseri, som nu började koka inom honom, förtog honom den sans och måtta han alltid visat i sitt förhål- lande till Moss, »jaså, farbror sviker sitt ord? Är det möjligt att en gammal köpman kan handla så i strid med sin karakter och sin heder?»    »Hör på, du! Jag sade dig ju från första stund att min styrka låg i ­geniet. Du tror dig också ha haft geni, men det har du alls icke – eljest skulle du just vid början sökt att lyckas hos min dotter. Du har likväl icke ansett det löna mödan, utan tänkt att lyckan utan möda och be- 
 
 
 
 
 381 svär skulle flyga dig som stekt sparf i munnen, när du fick tid att gapa . . . . Men det är icke allenast i denna sak som du röjt brist på geni, utan äfven deruti att du visat den dumheten att göra saker, som varit bäst att uraktlåta.»    »Och farbrors geni tillåter löftesbrott?»    »Supponerar att vi kunde hitta på något bättre ord – men om det fal­ ler dig bäst i smaken, så låt gå! Jag blyges icke öfver att jag brutit mitt ord i sådan affär som denna . . . Och nu är det nog!»    »Det är hårdt att ung, såsom jag är, göra en dylik erfarenhet. Har farbror betänkt» – Holts darrande röst och gulbleka kinder förrådde den pågående striden med de vilda sinnesrörelserna, i hvilka dock ännu listen skaffade sig ett gömställe – »har farbror betänkt hvad ex- emplets makt verkar vid mina år? Jag har från barndomen lärt, att tro och lofven vore heliga ord, men efter detta kommer jag väl icke att väga stort på hvarken det ena eller det andra. Jag säger rent ut att far­ bror uppmuntrade mig från det ögonblick, då vi tillsammans gjorde vår första resa. Och nu är det likväl både köpmannen och menniskan som bedrager den stackars unge dåren, hvilken gaf sitt fulla förtro- ende!»    »Supponerar – om du lefvat något i verlden – att du icke kunde komma fram med så opassande vinkar. Härpå svarar jag dig emeller- tid: Jag skulle verkligen, sådan som jag då trodde mig känna dig, med uppriktigt nöje ha tagit dig till måg; men sedermera har du sjelf varit skuld till att jag så småningom ändrat öfvertygelse. Och numera är du icke den måg, för hvilken jag ville hafva en huslig revolution, den ­värsta af alla revolutioner . . . . Detta är mitt sista ord. Och härmed må vi sluta i godo, om det anstår dig, min unge broder!»    Några ögonblick kände sig Holt liksom han sjunkit till botten med den lilla farkost, i hvilken han gifvit sig ut på verldshafvet. Allt svek honom på en gång. Men han fick en redig tanke, som tillhviskade honom, att sedan han kommit på spänd fot med sin kompanjon, skulle det vara höjden af dårskap att stöta sig med den rike köpmannen Moss . . . . När han således en stund varit på bottnen och riktigt försatt sig in i de förhållanden, som medföljde sjunkandet, flöt han åter upp på ytan, förvissad att med tålamod skulle han nog finna tillfälle att låta hvar och en känna att äfven han vore en makt.    »Nåväl farbror», yttrade han i en förändrad, lugnare ton, »en stor olycka är det för mig att jag icke ställt mig klokare. Men gjordt som 
 
 
 
 
 382 gjordt är. Jag hoppas emellertid att farbror ursäktar de häftiga ord, som sinnesrörelsen framkallade!»    »Bra, du, bra! Och kan jag i affärsväg vara dig till tjenst, så räkna på mig!» 51. Bref från Emilia till hennes mor, fyra månader sednare. »Svartskär den 1 Augusti 183 . . . . . .    Nej, älskade mamma, nu är det icke mycket mera att glädja sig åt!    Mammas besök för två månader sedan är ännu alltjemt min glans- punkt, ty så godt som då har det aldrig varit. Det var liksom om solen vid den tiden lyste klart öfver mig för att sedan lemna så mycket större rum för dimmorna.    Ofta genomgår jag i mina tankar dessa fyra månader från det stora kontors-uppträdet, då jag sjelf utförde mitt försvar och slog Holt i en fullständig seger . . . . Ack, i det ögonblicket, när Åke se’n kom emot mig så full af tillit, ömhet och högsint rättvisa, då trodde jag väl icke att jag någonsin behöfde tvifla på att ju dessa hans känslor alltid skulle blifva desamma! Men nu undrar jag på hur jag vågade lita på den för- klaringen, som endast skedde inför Holt och icke mellan oss sjelfva.    Ack, jag var så öfverlycklig, att jag gudskelof icke en sekund lefde in i framtiden!    Framtiden kom dock alltför hastigt.    Hur väl jag mins hvad jag till middagen lade för en omsorg vid min klädsel, och hvilket nöje min spegel gjorde mig, då den förklarade mitt verk lyckadt!    Holt kunde naturligtvis den dagen icke vara vid bordet. Åke in- trädde ensam. Jag sprang emot honom, jag kastade mig i hans famn, men han hade redan under de få timmarne af vår skilsmässa återtagit en del af sitt främmande och förlägna väsende. Jag var likväl säll ändå, ty jag hade en hop vackra och glada tankar om denna förbehållsamhet.    Jag var särdeles lagom, efter hvad jag tror, och han såg ofta på mig. Vi rodnade bägge . . . . Det är så innerligt barnsligt att jag talar om detta, som jag flera gånger vidrört för mamma – men hur kan jag annat än oupphörligt återkomma till denna tidpunkt, som bort gifva så mycket och ändå icke gaf annat än förhoppningar. 
 
 
 
 
 383    Den månad, som förflöt innan mamma kom, var den mest egen- domliga i hela mitt lif.    Jag sväfvade hela tiden i den villan att min man i hemlighet började älska mig med någon liknelse till en verkligen stor och mäktig kärlek; och då qvinnan lefver i sådana tankar, ser hon ingenting annat än hvad hon vill se.    Mamma kom. Mamma såg hans sätt. Han var så artig, så mild, så hjertlig emot mig. Och mamma hjelpte mig sjelf att dagligen bygga på mina luftslott, som vid den tiden, då mamma så lycklig och tillfreds lemnade mig, nådde nästan upp till skyarna.    Men två månader ha förflutit efter mammas hemresa, och sedan längre tid tillbaka börjar jag få öppna ögon.    Det är icke kärleken som är orsaken att jag dagligen måste fördraga hvad jag aldrig kan lära mig att fördraga: jag menar hans oupphörligt tilltagande slutenhet, hans skuggrädda förbehållsamhet och hans stän- diga bemödande att hålla oss på en sorts främmande grund.    Hvad är det som utgör den hemliga roten till allt detta?    Ännu hör han aldrig kapten Oddjers’ namn uttalas utan att jag ser en illa bekämpad rörelse hos honom. Antingen spritter han till eller blir hans blick skyggare än den förut varit. Men straxt derpå, liksom han fruktat att jag märkt något, kommer han småleende till mig och säger mig ett par angenäma ord om helt obetydliga saker.    Ack, min Gud, att under så många månader ha haft hjertat fullt och ej våga tala, icke våga fråga!    Till och med Majken och hennes Gudmar, som äro skilda åt genom både tid och rum och faderns vilja, äro närmare hvarandra, ty de äro ett hjerta och en själ.    Vi deremot lefva i det mest förtroligt spända förhållande. Vi före- komma andra såsom ett det lyckligaste äkta par . . . och kunde vi ej vara det, mamma, om icke denna själssjukdom hos Åke – ty sjukdom måtte det väl vara – hindrade oss att komma till klarhet inför hvar­ andra?    Jag är fullkomligt säker att han varit svartsjuk – ej på Holt: hvem kunde hedra honom med sin svartsjuka – utan på honom, som länge hvilat. Detta bör dock längesedan ha tagit slut, ty svartsjukan dör med föremålet för densamma.    Allt mitt grubbel är förgäfves. 
 
 
 
 
 384    Holt ser ej mera på mig. Han lefver blott för husets affärer och är nu rätt dräglig . . Således ingenting om Holt. . . .    Nu kommer jag dit jag från början ville komma.    Kan det vara rätt att låta grannlagenheten lägga på sig det tunga oket af en evig tystnad? Har ej hustrun ovilkorlig rättighet att få höra och lära känna hvad mannen inom sig närer för tvedrägtsämnen – ty fastän det är en tyst tvedrägt, så är det dock en sådan, och stundom säger mig min instinkt eller mitt hjerta, att det till och med är min pligt att upp- finna något medel att hjelpa oss ur denna förtrollade krets.    All vår ömsesida hjertlighet i det yttre förekommer mig som bleka solstrålar, hvilka studsa tillbaka från en is-mur, den de ej förmå upptina.    Men nu har jag beslutat, att eftersom jag icke kan tina upp is-muren, skall jag bryta ner den. Då skola vi väl komma till ett resultat, om det också blir Åkes högsta afsky: ett litet uppträde.    Herre min gud, skall man då sofva bort hvarenda dag! En hustru kan ledsna vid bättre än en sådan enformighet . . . . Kanske är det orätt – men ingenting tröttar mig så mycket som ett lugn utan afbrott.    Det är just nu på eftermiddagen under en promenad till kapellgår- den som jag ärnar sätta min plan i verket. Derföre farväl, lilla mamma! Nu går jag att göra mig så vacker som möjligt . . . . Denna brännheta dag är det bäst att jag bestämmer mig för en helt ljus klädning, t. ex. min röda-hvita nettelduksklädning med alla de luftiga volangerna. Och så tager jag min . . . . Nå, hade jag icke så när glömt att jag skall sätta in den nya undermössan i min gallerhatt. Farväl, farväl . . . . . . . . . . . ..........................................................................    Innan mamma läser en rad vidare, så var beredd på att gråta med mig – och i de tårarna kunna vi så godt innesluta alla qvinnor i gemen, då tårarna i alla fall måste rinna . . . . och det måste de ovilkorligt.    Men derjemte kunna vi också en smula filosofera.    Jag skulle vilja veta hvad meningen är med de här orden: Så varda de då numera icke två, utan ett.    Jag har funnit förklaringen vara den, att qvinnan skall upphöra att vara någonting: det är blott mannen som blir ett, ty alla h e n n e s tan- kar, känslor och handlingar skola af honom synas, vädras, putsas, i form öfverstöpas och i honom upptagas, innan hon kan våga sig fram med dem, och då blir det ändå icke utan en liten hjertklappning: »Skola de anstå honom?» 
 
 
 
 
 385    Månne Guds mening var denna? Det är tvifvel underkastadt?    Nu har en hustru blifvit gift med t. ex. en af dessa män, som benäm- nas fridälskande män . . . . Min man är just ett sådant exemplar – nå, har jag mera frid för det?    Nej, visst icke, ty under fruktan att säga och göra något, som störer honom – hvilket alltför ofta händer mig – blir jag trött, ledsen, förtre- tad. Och då nu dertill kommer att mannen går och gömmer på något hemligt giftämne, som han, af idel fruktan för fridens störande, icke vågar låta titta upp, kan man då vara lycklig? Kan man ytterligare vara lycklig af att gå och rödja, rödja och rödja tills man, liksom jag nu, röjt ihop så många högar att man slutligen får tända eld på dem? Detta blir en huslig revolution – och nu skall mamma få se hvad jag vann på min.    Arm i arm gick min man och jag utåt strandstigen till kapellgården.    Ganska bestämdt hade Åke sinne för min röda-hvita nettelduks­ klädning. Han såg än på den och än på mig sjelf, och det var något fridfullt – nu menar jag riktigt fridfullt – i hans ögon, hvad som eljest just icke så ofta finnes i dem.    Vi talade icke många ord – naturligtvis måste jag tänka på min revo- lution, och Åke tänkte visst på mina små fina snörkängor, ty icke kunde jag annat märka än att hans ögon slutligen stannade der.    Men vi fingo emellertid icke tiga alltjemt, om något skulle blifva ut­ rättadt – och, gå hur det ville, jag måste ha honom att tala.    »Jag är så trött!» sade jag – förstås att jag icke alls var trött, men jag insåg fördelen af att sitta under den tilltänkta förklaringen.    Min kära man anade naturligtvis icke det ringaste. Huru kunde han också tänka på något så himmelskriande som att jag skulle bryta den tystnad jag i fyra månader pligtskyldigast iakttagit!    »Se här, Emilia lilla, är en rätt beqväm sten . . . . och här har jag en annan bredvid passabel åt mig . . . . Hur gudomligt synes ej vattnet i ­eftermiddag – se de röda strimmorna, som glänsa mot skäret der­borta!»    »Ja, denna vackra augusti-eftermiddag», svarade jag, »påminner mig om en likadan under vårt vistande på fiskläget.»    »Hvarföre skall du tänka på den tiden?»    »Och hvarföre skulle jag icke tänka på den – den var ju ingången till vårt verkliga äktenskap – då du alltid kallade mig kära barn.»    Med en färgskiftning frågade han:    »Kallar jag dig icke så numera?»    »Nej, aldrig!» 
 
 
 
 
 386    »Jag har ej tänkt derpå.»    »Men jag har gjort det i stället», sade jag skämtande, »och nu är jag så barnslig och ber dig upprepa det, så får jag höra hur det låter!»    »Åh nej – jag har vant mig af dermed utan bemödande, emedan du icke tyckte om det. Nu vill jag icke åter vänja mig dervid.»    Detta sades i en ton, som man aldrig skulle trott att Åke egde i sin makt. Hvad den talade för ett mäktigt språk till mitt hjerta! Ja, ja, han älskar mig nog, fast han icke vill att man skall se det . . . . Besynnerligt! Hvarföre så återhålla känslorna?    Men nu måste jag rycka närmare fram med min plan och anslå tvärt det farligaste ämnet.    Sedan vi några ögonblick suttit tysta och beskådat himmel, vatten, holmar, skär och äfven hvarandra, afbröt jag hastigt:    »Vet du, min vän, jag tänker fråga dig om du har något emot att jag i nästa vecka gör Majken och Thorborg sällskap på en färd, som de ärna företaga?»    »Hvart?» En stark rodnad kom upp på hans panna och kinder.    »Du vet att de i våras gjorde några vackra planteringar kring den minnesvård, som finska rederiet lät uppresa öfver kapten Oddjers’ hviloplats. Nu skola de se efter dem, och du kan väl föreställa dig att det vore mig kärt att en gång få komma till denna plats, der en vän ­sofver.»    »Jaså!» utbrast han . . . . Var det min lugne beherrskande make jag nu såg, var det hans gestalt som befallande reste sig, hans ögon som sände dessa vilda, brännande lågor, hans stämma, denna djupa, darrande stämma, som återtog: »Jaså, skall jag ännu, sedan han är död, förföljas af kapten Oddjers, hans namn, hans minne och de osaliga svärmerier han qvarlemnat?»    Jag blef riktigt rädd – jag har för Åke aldrig erfarit en sådan känsla. Nu förstod jag hvarföre vi ej skulle tala oss emellan.    Att öppet inför Holt visa mig ett slags högtidlig ärebetygelse gick nog an, då samvetet för ögonblick så bjöd. Det går alltid an att vara stor, när tillfället sjelft kläder menniskan i stor skrud. Men ensam med mig, var han rädd att själen skulle komma till korta vid de farliga grund, vi kalla tillfälligheter, strömma öfver och låta mig se hvad den på botten förvarade.    Jag gör således den slutsatsen, att de djupa själarnes beherskning, genom hvilken de så ofta vinna fördelen öfver oss ögonblickets barn, 
 
 
 
 
 387 består i undvikandet af frestande tillfällen. Men när de icke lyckas att undvika dessa, stå de lika blottade på sinnesnärvaro som vi andra.    Om ämnet icke vore så allvarsamt, skulle man emellertid känna sitt medlidande blandadt med en liten komisk tillsats, då man ser den be- störtning och det missnöje, som dylika själar sjelfva erfara vid den oförmodade utflykt, hvartill sinnet narrat dem.    Min man såg just sådan ut, då han några ögonblick efter de så hastigt uttalade meningarne i en ojemförligt mildare ton tillade:    »Du hade ju lofvat mig, Emilia, att vi icke vidare skulle upptaga detta ämne – och tro mig, du gjorde bäst, om du hölle det löftet!»    »Jag har icke gifvit något löfte – du begärde det icke ens: du för­ klarade blott din vilja deruppe på kontoret . . . det var allt . . . . och den viljan har jag respekterat så länge, att jag nu ansåg mig kunna fritaga mitt tålamod från vidare prof.»    »Är det», svarade han, »så tålamodspröfvande att skänka din man den husliga frid han begär?»    »För den, Åke, ifall den vore verklig, anser jag ingenting för dyrt. Men din frid är blott en ytlig villa, det vet du nog.»    »Emilia, jag har sagt dig att jag afskyr alla förklaringar: de tillfällen äro sällsynta, då sådana icke göra mera ondt än godt – låt oss derföre sluta!»    »Nej, min vän, jag ber dig af hela min själ, låt oss i stället fortfara! Hvarföre skall kapten Oddjers’ namn . . . .»    »Åter igen han – tänk, dröm, lef i minnet af kapten Oddjers, men befria mig en gång för alla ifrån att höra dina läppar uttala detta namn liksom du uttalade namnet på en blomma, den du smeker!»    »Käre, dyre Åke, icke rår jag för att namnet har denna mjuka klang!»    »Nå, men jag har ju glömt berätta dig», sade han i en alldeles ny ton, »att jag om söndag reser till Göteborg för att derifrån afgå till Ham- burg.»    »O, min Gud, du far måhända till Amerika, som du i början talade så ofta om.»    »Barnsligheter – jag reser till Hamburg, der jag tänker göra en affär för husets räkning, och under tiden får du göra din lusttur.»    »Åke, kan du förnedra dig till att tala så!»    »Vill du nu kanske ändtligen begripa att man gör bäst i att umbära uppträden! Jag ger ingen förklaring, jag fordrar ingen af dig, men der­ emot fordrar jag ovilkorligt att du låter mig lefva i fred för frågor, som äro helt och hållet obehöriga» . . . . . . 
 
 
 
 
 388    Nå, mamma, hvad hade jag nu vunnit! Utom det att kanske ett ännu mera främmande förhållande uppkommer, har jag blott fått veta – men det är också värdt att veta – att kapten Oddjers, ehuru långt borta från denna jord med alla dess sorger och bekymmer, ännu verkar lika starkt på Åke.    Detta är likväl något som mitt förnuft icke fattar.    Kan man vara svartsjuk på en skugga?    Jag fruktar att jag får öfverge begäret att utforska denna hemlighet, ty jag finner genast att det formlösa uttrycket och begreppet skugga icke måtte kunna motsvara den form, som vi vilja gifva åt dem, hvilka gått förut att lefva i en annan tillvaro, och att de såsom endast frånva- rande ur detta yttre lif nog kunna ingifva samma farhågor som förr, ifall dessa någonsin varit rättfärdigade.    Men det är just detta – farhågornas rättfärdigande – som saknades och ännu saknas vid min mans underbara svartsjuka.    Han såg ju – han borde ha sett – att inom mig allt var så skuggfritt det borde vara. Några små barnsliga farhågor, som jag hade, hvilka härflöto från min ungdom och oerfarenhet, gällde synnerligen den tanken om jag borde eller icke borde truga på honom det förtroende, Oddjers på ett så värdigt sätt gaf mig. Men genom sin afsky för alla förklaringar har Åke sjelf tvungit mig att iakttaga tystnad. Gud, mamma och kapten Oddjers sjelf vet dock att jag aldrig med en tusen- dels känsla varit min enda kärlek otrogen . . . . Ack, om min man ville lära känna mig i grunden . . . . .    Emellertid är den der resan alltför sann. Att börja med, trodde jag att den var blott stundens infall, men i går talade han också om den för våra vänner i kapellgården – och säkert säger han mig ej ett enda varmt ord, innan han far.    Ack, hvad det blir hemskt och långsamt under hans frånvaro.    O, om jag ej varit otålig, om jag ej haft håg för revolutioner, så hade det åtminstone varit som det var . . . . Kära mamma, jag har gråtit bittra tårar sedan i går, och under det jag skrif . . . . Mamma . . . . kan jag tro mina öron – det är postdag, och likväl är det bestämdt att Åke går der­ ute . . . . . Nej, han vänder om . . . . han kommer åter! . . . . Hvad mitt stackars hjerta klappar . . . . Jag älskar honom för mycket . . . Mamma, han kommer rakt hit . . . . Hvad är det då? . . . . . . . . . . . . . . . . . . . . . . . . . . . . . . .......................................................................... 
 
 
 
 
 389    Ett slags yrsel för mig bort på luftiga vägar. Huru mäktigt förmå ej några ögonblick att omgestalta allt för oss!    Åke trädde in. Han sade blott dessa ord:    »Emilia, vill du se Hamburg?»    Jag kunde icke svara. Sällheten är riktigt qväfvande.    En god ingifvelse lärde mig det bästa svaret: jag lemnade honom detta bref till dig, mamma!    Han läste det under tystnad, men icke utan stark rörelse.    Och se, mamma, nu öppnades på vid gafvel paradisets portar för din egen Emilia.    Hvad Åke sade mig får förblifva mellan oss. Jag rodnar i salig glädje ännu vid minnet af dessa ögonblick. Men jag låter mamma ana att han fruktat att jag ej förstått mitt eget hjerta.    Och nu denna resa – vi två . . . . han och jag!    Gud välsigne dig, älskade mamma! Tänk oupphörligt på din lyckliga Emilia.    P. S. Nej, en sak till måste jag bestämdt anförtro mamma . . . . men låt ingen dödlig se det . . . . Åke kan vara lika mycket älskare som . . . . .    Ack, hvad har jag nu gjort! Då han gick, sade han så innerligt bed- jande: »Emilia, skall du äfven skrifva om detta till din mor?»    Mamma finner således att jag ingenting kan skrifva. Men, o, hvad det är svårt att tiga!    Jag skyndar nu att börja min packning för att tvinga mig att hålla ord.    Farväl, farväl, lilla mamma!    P. S. Just som jag skulle lägga in min mörkgrå sidenklädning, kom jag ihåg att han inte förbjudit mig att säga huru många gånger han ­kysste mig på hand . . . . Mamma – det var minst 10 gånger!    Och jag har nämt blott handen!    Nu är det riktigt slut.    P. S. Älskade mamma, detta är då afgjordt mitt sista P. S.    Mamma kan i djupaste förtroende låta flickorna veta det sista om handkyssningen, ty flickorna förargade mig alltid med sitt påstående att Åke icke alls liknade en älskare.» 
 
 
 
 
 390 
 
 
 
 
 391 F j e r d e B o k e n. Skeppsbrottet. 52. Torskfällan.    De orkanlika vindbyar, som under namn af »makrill-stormar» äro så bekanta i Bohusläns skärgård, rasade på aftonen den 10 Oktober med ovanlig häftighet öfver den stora Sotefjorden, förvandlande dess vågor, der de bröto sig mot de hundradetals grunden, till skyhöga fradgande kaskader, hvilka syntes stänga vägen för de seglare, som voro nog olyckliga att nu ha en kamp att bestå på detta verldsbekanta farvatten.    Då de tunga tjocka molnmassorna med väldig fart summo förbi klippspetsarne på de vid inloppet till Bottnafjorden liggande högre holmarne, tycktes »vettarne», dessa sedan urminnes tider på de högsta punkterna befintliga väktare, liksom jättekämpar skymta fram mot den ljusgrå, i knappt skönjbara konturer urskilda horisonten.    Vi måste dröja ett ögonblick vid dessa poetiska vettar (= vitar), hvil- kas åsyn skjuter tanken långt tillbaka på en återfärd genom århundra- den, för att under den hedniska natten se de första vettarne resas och tändas, ett grant förspel till de sedermera uppfunna telegraferna – eller voro ej, rättare sagdt, just vettarne sin tids telegrafer?    De gamle kelterna, som älskade att bereda sitt hvilorum så nära solen som möjligt, valde de högsta bergen till grafplatser; och lemningarne efter dessa grafvar, bestående af större och mindre stenkistor med lösa hällar till lock, får man ännu se långs utefter den bergiga kusten.    Men kelterna fingo ej arbeta allenast åt sig sjelfva. Efterföljande ­slägten förstodo att använda deras grafarbeten till ett slags spislar, öfver hvilka stora bål af brännbara ämnen uppkastades för att tändas under de ständiga ofredstiderna. 
 
 
 
 
 392    Således utgjorde ifrågavarande vettar eller vårdkasar de härbud, som gingo från socken till socken, och detta med den hastighet att det t. ex. ej skulle ha behöfts mer än sju dagar att åstadkomma en underrättelse mellan Hisingen vid Göta älf och uppemot Halogaland, kuststräckan närmast Nordkap.    Vid vettarne befans en under natt och ljusan dag vakande utpost, som vid hvarje soluppgång aflöstes. Enligt konung Hakon Adelsten- fostres lag var det vid strängaste straff förbjudet att i otid tända dessa allarmerande eldsignaler. Ännu på 1700-talet under Karl XII:s tid tjenstgjorde vettarne utefter vestra kusten; och till minne af dem bära flere af bergspunkterna namn af Vetteberget, Vettekullen o. s. v., hvar- jemte ett af häraderna, det nordligaste, benämnes Vette härad . . . . . . . . . . ..........................................................................    På en af de största holmarne i närheten af de trakter, som vi i det föregående tecknat, fins på östra sidan en af naturen bildad temligen rymlig bassin, genom hvars tre famnars breda mynning smärre båtar beqvämt kunna inlöpa och ligga säkra för hvarje vind.    Bassinen, som i anseende till den mängd småfisk, hvilken der gerna samlar sig, af fiskrarne fått det betecknande namnet Torskfällan, har i alla tider varit ett slags privilegierad plats för kustens tulljakter, hvilka der, när sådant erfordras, kunna ligga i ro och hvarifrån de äfven kunna löpa ut, vädret må vara hur stormigt som helst.    Men den förnämsta fördel platsen erbjöd tullbevakarne, dessa fri- handelns fiender, var den vidsträckta utsigt öfver fjorden, som man här hade från höjden af berget, hvarest, till ytterligare beqvämlighet, vikingar, skälskyttar eller soldater under fordna fejder uppfört en mängd små kojor af gråsten tätt nedanföre den stora vetten, men dock icke lägre än att man genom de i muren anbragta små öppningarne egde fri utsigt, utan risk att sjelf blifva sedd.    Dessa kojor hade, af Gud vet hvem, blifvit försedda med lägerplat- ser af torkad hafstång, der en sömnig man, som icke egde alltför stora anspråk, kunde finna några timmars hvila.    Enligt berättelse skola engelska hummerhukare hafva mycket fun- derat på att sätta ett galler för öppningen och i denna stora bassin släppa all sin uppköpta hummer för att få den fullkomligt frisk och ­lefvande ombord. Ett ordentligt hus åt vaktaren skulle då uppbyggas bredvid. Men ännu lärer ifrågavarande plan icke lagt sig som hinder 
 
 
 
 
 393 för de större och farligare tullfiskrarne, hvilka, derifrån utsmygande, fångat så mången omisstänksam småfisk . . . . . . . . . . .    Inom denna hemlighetsfulla plats låg tulljakten förtöjd samma storm­ iga oktober-afton som vi nyss omnämt.    Men vi skola icke nu titta in i kajutan, der den unge befälhafvaren, några månader efter det vi sist träffade honom, sitter och rätt förnöjd bläddrar i jurnalen, utan vi vilja i stället besöka en af hyttorna uppe på den gamla vetten på holmen.    Den lilla hyttan hade troligen af ortens barn blifvit begagnad till lekhus, ty mellan de grofva stenblocken och torffyllningen voro ­väggarne utstofferade med en mängd snäckor af olika form och färg, torkade fiskben, sjöstjernor och hafkatts-tänder samt slutligen diverse skallar efter större vattendjur, hvitpolerade af vågorna och tiden.    Inom denna trånga verld kastade en lerlampa sitt för vinddraget flämtande sken öfver tvänne män, hvilka lågo utsträckta i halfsittande ställning på de ofvannämde tångbäddarne.    Den ene af desse män – vår vän Storke-Pelle – blickade med ena ögat i psalmboken, ur hvilken han halfhögt då och då sjöng några ord, medan andra ögat lika ofta föll på den blandning af bränvin och vatten, som Pelle hedrade med namn af grogg och hvilken han emellanåt tog i handen, liksom han inbillat sig att hela det för lilla huset krängde som tulljakten i stark sjö – och visst blåste det nu så våldsamt att, om Pelle varit ombord, det rättvisligen icke funnits annat medel att bevara groggmuggen mot öfverhalning.    Men hvad gjorde under tiden andre mannen, vår berömde bard, nordhåttepolskornas återgifvare i både musik, mimik och dans, gla­ diatorn i de bullrande strider med tungan, hvilka under bröllop och andra gillen anställdes af skärgårdsgossarne, allt till förlustelse för deras tärnor, som aldrig skrattade åt någon annan, då Sven Dillhufvud var närvarande för att till sina medtäflares harm insamla nya lyckoblad i sin ärekrona.    Ack, Sven Dillhufvud var en ytterst farlig man, som dertill aldrig svek hvarken i dryckes- eller knytnäfs-kampen och som midtför mer än en olycklig friares ögon spelade och pratade sig in i skön vännens känslor! Sven Dillhufvud visste hvem han var – och icke bar kusten mången stoltare och med sig och sina öden mera belåten ungersven.    Men i närvarande stund var det helt andra »tankefunderingar» som togo hans uppmärksamhet i anspråk. 
 
 
 
 
 394    Hvilande på armbågen, höll den unge håtten i venstra handen en gammal fiol, hvars bas af tagel och qvint af silke eller hampa genom knäppningar med den högra handen återgåfvo ett slags melodi, hvil- ken ett med Sven Dillhufvuds tonspråk förtroligt öra utan särdeles an- strängning skulle hafva igenkänt som marseljäsen.    Under det denna revolutionära melodi klingade från strängarne, läste Sven i en framför honom liggande katekes och mumlade vissa stycken utantill, allt som de fastnade i hans minne. Det var för den snart instundande husförhörsdagen som Sven med sådan ifver beredde sig: flickorna skulle äfven der finna honom vara den förste.    Med undantag af detta entoniga mummel, knäppningarne på fiolen och Pelles psalmsång vid groggen, hördes ingenting annat än det peri- odiskt återkommande dånet från vågorna och bränningarne kring stranden och de suckande, pipande ljud, som uppstodo, då stormen tvingade sig fram genom de skarpa bergklyftorna.    »Det är jemt sju tusan», utlät sig Sven Dillhufvud, som nu kommit till ett särdeles svårt stycke, »det är jemt sju tusan till envetna och dumdristiga förordningar de deringa, som befaller en sådan karl som jag att stå på husförhör och läsa katkesen utantill!» Och med det- samma slog Sven med tummen ett väldigt arpeggio öfver sträng­ arna.»Om jag inte partu visste för sann att vår kapellpredikant, den hederligaste pastor i kristnatider, hade samma tankar i den lägligheten, så skulle jag, om han vore en annan prest, önska att nitton smådjeflar just i denna qväll bogsera’n ut tre mil vester om Väderöarne i en öppen julle!»    »Jag tyckte du svor, Sven!» sade Pelle med förmanande röst.    »Och jag tyckte att j söp!» svarade Sven med den näsvishet, som han numera, då han var vid dåligt lynne, tillät sig mot sin förman, hvil- ken han dessutom i sina egna tankar betydligt såg öfver axeln, allt sedan den aftonen, då jaktlöjtnanten hade kalaset på Ufklippan, der Pelles och Svens roler varit af en ojemförlig olikhet – ty då den förre fick nöja sig med att stöta kanel till risgröten, stötte den senare med sin fot takten till dansen.    Från den dagen stred högmodsdjefvulen en stygg kamp med den unge håtten, som likväl hade vett nog att då och då gifva sig sjelf unge- fär följande förmaning:    »Akta dej, min Sven – du står på en svåra stor höjd . . . . men blåse- vädret blåser värst på storhöjderna, och en har sett många ting der 
 
 
 
 
 395 blåsa omkull. Den som står, sa’ pastorn i söndags, han må se till att han inte faller, och deri har han så ganska regalt rätt. Herre Gud, så’n låt det skulle bli i ovänsbjellrorna, om slikt ett bålfall blefve spordt! Nej, nej, en kan inte undgå att sjelf veta hvad en gäller för. Men en vettuger man – och en kan så godt vara vettuger i ungdomen – han behåller tan­ kelänkarna för sej sjelf, och det vill jag.»    Och så ville Sven.    Men då kom den lede frestaren – såsom nu i qväll var fallet – och frestade honom till öfvermod.    För att emellertid förtaga vigten af sina ord, skyndade han att stiga upp och, liksom ofta förut under denna aftonvakt, genom en af de små gluggarna göra ett tittande utåt fjorden.    Men Pelle var ej den man, som lät sig förolämpas af någon i hans tycke så under sig.    »Hör på, min käre Sven tuppkyckling, har det nu blifvit sed bland dem, som äter kronans bröd, att glömma huru länge en brukat tän- derna på det? Jag hade sett både tyskar och turkar, kineser och hotten­ totter – riktiga »håttentotter» – långt innan mor din tänkte på att göra dej den förste kolten. Och det må du veta, att om mej blifvit pålagdt den bördan att ha ett tungtäppt bröst och en krampaktig mage, så ­anstår det inte den, som går bakefter mej i både tjensten och åren och erfarenheten och slugheten med, att ställa mej näseknäppare i vägen. Gör du det en gång till, så må du vara beredder på att smaka hvad kraft jag än har qvar i den näfven, som, när vi stod sista dusten med Mörkö- karlarna – jag är ännu skyldig dem mutorna – gaf Tuve det slaget med åran, som gaf dej tid att komma i båten.»    Svens goda hjerta segrade öfver högmodet, och han svarade helt saktmodigt:    »Det var katkesen, j Pelle, som gjorde’t!»    Detta slags afbön afväpnade Storke-Pelle så fullkomligt, att han helt faderligt förklarade att just katkesen borde ge in fredsammare tankar, för det vore för sann meningen med den gåfvan.    »Nå, det vill jag inte ha i disputering, för vackra och förnöjliga och gångande i hjertat ä’ många saker som der står. Men när en skall läsa dem om och om igen tills en kan dem utomkring permarna, så få de inte den ton i sej som när på en allvarlig söndagsmorgon en sätter sej ner och läser inom permarna.»    »Hm», svarade Pelle, »det der har också jag tänkt på; men som jag är 
 
 
 
 
 396 förfaren om många ting, har jag sagt till mej sjelfver att de, som gjort den förordningen att gamla karlar ska läsa på läsförhör, kanske inte haft tid att läsa sjelfva, utan derföre satt sin lit till dem, som kunde ­göra’t i deras stad och ställe. Hvad säger du, Sven, till den saken?»    »Jo, vet j, Pelle, jag säger att jag skulle vilja dikta många förord- ningar, om de toge mej fri från att göra det jag inte tyckte mej hinna med sjelfver. Men stor sak i’et, om alla hade så’nt fattehufvud som jag. Och kommer bara Julla från Grönlandsholmen – och det gör hon nock, för annars får hon inte före marknan visa den rosige sölkes­- duken hon fick af fästman sin – så säger jag inte nej till förhöret, för förordningen talar inte något på, om en öfvar sej i andra språkegåfvor än så’na som presten tar besked om . . . . Men nu bryter jag tvärt af den här talesträngen och knäpper till en annan. Hvad i herrans namn kan löjtnanten ha i kikarn i qväll? Hvem skulle nu ta i håll med Soten! Om det vore värste smugglare i Europa land, så skulle han stormvända.»    »Det är löjtnantens ensak, om han inte vill tala. Och som löjtnanten är min öfverhet, så vördar jag hans befallning att ligga här på utkik . . . . Men då vi kanske kan få stanna qvar flera timmar, så kunde vi så godt ta oss en tolfva?»    »J säger något, Pelle – det är ändå att spela marjasch, som det heter. Annars är jag också slängd i hundra-en.»    »Jag gitter inte höra’t – jag vill inte spela annat än tolfva, för den är både regal och stadig . . . . Tag sydvesten, du Sven, och sätt i den här gluggen, så att inte kortena blåsa bort. Vi ha bästa titthålet i den andra.»    »Kör då!» sade Sven, i det han, efterkommande Pelles order stop- pade sydvesten i gluggen och derefter med tillbörlig vördnad inlade felan i dess skinnfodral.    »Nå, svinta dej nu!»    Pelle började blifva otålig.    »Men ett ord, j Pelle! Medan j kikar efter någon båt, som nog blir osynlig i qväll, så får j allt låta mej göra ett kikande i katkesen, för den ligger efter mej.»    Den manhaftiga besättningen på tulljakten gjorde sig nu klar för den tilltänkta tolfvan; och snart var spelet med de styfverstjocka kor- ten och kritbiten för protokollet i full gång på plankstycket öfver sill- fjerdingen.    »Var det lika svårt med förhören i eran ungdom, Pelle . . . . fyrti äkta i klöfver . . . . eller hade de inte slika förordningar då?» 
 
 
 
 
 397    »Om en inte lefde för att lära», svarade Pelle filosofiskt, »så nyttade slätt inte något att lefva, kan du väl förstå . . . . Var så god du och be- känn tian . . . . Dessutom, må du veta, är det inte de myndigas mening att allt skall begripas, för det vore inte något högtidligt då, och högtid- ligt är alltid det en inte begriper . . . . Nå, tag med trumf, du . . . . Han blåser derute så en känner’t i hvar benknota!»    »Ja, han är skräckelig . . . . . Tjog i spader!» mälte Sven.    Pelle reste sig för att fullgöra sin tjenstebefattning som vakt, men ingenting sågs eller hördes.    Han satte sig åter och tog upp groggmuggen, medan Sven blandade korten och gaf.    Men hastigt flögo bägge två upp från tånglägret, liksom de blifvit uppkastade genom kraften af en stålfjäder.    »Hvad nu?» ropade Sven Dillhufvud och stod i ett språng vid glug­ gen. »Det var så visst ett kanonskott som att jag kan spela folksången på alla fyra strängarne på en och samma gång!»    »Kanske», anmärkte Pelle betänksamt, »var det någon stor sten som ramlade ner från vetten.»    »Nej», yttrade jaktlöjtnanten, som nu sjelf hastigt blef synlig med nattkikaren i hand, »det var, vid Gud, ett nödskott!»    Han sköt undan Sven och lade kikaren stadigt i gluggen.    »Spring emellertid, du Pelle, upp till vetten och spana om du upp- täcker något! Jag tyckte att skottet hördes i riktning från Klinthol- men.»    Pelle gick.    Gudmar gaf nu kikaren den riktning han ansåg bäst. Men endast månen, när de förbiströmmande molnen lemnade den fri, lät se sitt gamla ansigte.    »Herre Gud, kan löjtnanten ingenting opptäcka?» frågade Sven, som stod vid andra gluggen.    Men nu sågo båda på en gång en eldstrimma genomskära luften, och omedelbart derpå hördes ett nytt skott.    »Som jag trodde!» utbrast Gudmar. »Skottet kom rakt från andra sidan Klintholmen . . . . men tyvärr ser jag ingenting ännu.»    »Käre löjtnanten, rikta något mera åt lovart!» uppmanade Sven. »Löjtnanten vet om jag inte har ögon både för nattmörker och solljus, och jag tycker . . . . men det är väl ingenting.»    »Jo, min själ, har du icke rätt . . . . Det är ett stort fartyg . . . . bara 
 
 
 
 
 398 molnet vill gå förbi månen . . . . Ah, nu ser jag det temligen tydligt. Jag tror det är ett skepp . . . . Aj aj, det står still . . . . Kom hit, Sven, tag ­kikarn och se om det är som jag säger!»    Sven skyndade att intaga den under ett sådant ögonblick så afun- dade platsen vid kikarn.    »Ackurat som löjtnanten sagt: ett skepp är det . . . . Men nödskott har det skjutit för sista gången . . . . Jesses mej, det har törnat på Ha- konbrottet, och sjön slår öfver det i himmels sky!»    Utan ett ord fattade löjtnanten åter kikaren, och sedan han än en gång tagit fartyget i sigte, slog han den tillsamman och befallde jakt- karlarne – Pelle hade nu återkommit med samma nyhet som redan var känd – att genast gå ombord på jakten och komma ned i ruffen, dit han skyndade förut . . . .    Efter några ögonblick stodo de båda männen i allvarlig väntan fram- för sin unge förman, som, vacker och manlig i sin kraftiga beslutsam- het, yttrade:    »Jag har fått ett angifningsbref, som jag ansåg nog vigtigt att förmå mig till den här färden. Men antingen brefvet var falskt eller stormen hindrade smuglarnes afsigt, det kan vara sak samma . . . . . Den gode guden har många utvägar för sina beslut, och jag skulle gerna – en tanke som jag hoppas äfven ni har för er del – bli ett redskap i hans hand, om något jordiskt redskap kan gagna här. Säg nu fritt er mening, och kom ihåg att det nu icke är fråga om kronans tjenst. Svara du först, Pelle! Tror du att det är tänkbart att tulljakten kan uträtta något?»    »Ingenting annat, herr löjtnant, än att resa förebud för dem till evig- heten. Hade vi Ufklippe-gubbarnes snipa, vore det annat: den vakar som en anka i hur svår sjö som helst, och med den skulle vi kunna få en tross från fartyget till Klintholmen, som inte ligger stort mer än ett par stenkast från brottet.»    Löjtnanten teg ett ögonblick. Derpå sade han:    »Nu, Sven, är det din tur!»    »Skulle det vara kav omöjligt för jakten», frågade Sven blygsamt, »att lägga till vid Ufklippan?»    »Fullkomligt omöjligt!» afbröt jaktlöjtnanten. »Dessutom är det en förhoppning att gubbarne sjelfva, de bästa sjömän i skärgården, gifva sig ut . . . . Men», tillade han med en röst, som icke tycktes älska mot­ sägelser, »jag hvarken vill eller skall sysslolös åskåda det här. Bestämdt kan jakten lägga till i lä om Klintholmen, och möjligen skola vi der på 
 
 
 
 
 399 något sätt få en tross från fartyget till land eller från land till fartyget . . . . Är ni villiga att äfven i denna affär ställa er under min ledning?»    Pelle svarade endast med en nick, men Sven gaf sig tid att förklara det han ville följa löjtnanten ända ner i bränningarnas djup, om också inte hans eget lefvande samvete bjöd honom att mer tänka på sin nästa än sig sjelf.    »Redlige gosse». . . . . Gudmar såg nöjd ut . . . . »Men fort nu!» be- falde han. »Refva seglen, lossa landttågen och hala ut oss ur den här bunken!»    »Herre Gud», hviskade Sven till Pelle, då de åter stego upp, »hur underligt det kan gå en! Vi lågo i Torskfällan för att göra fångst, och hvem vet om det inte nu blir torskarna som göra fångst på oss.»    »Sämre kan de få!» svarade Pelle kort. 53. De svarta händerna.    I den stora stugan på Ufklippan, den vi sist sågo festligt smyckad för det kalas, jaktlöjtnanten gaf åt sin väna mö och sina vänner, sutto nu i den rödaktiga belysningen af qvällbrasan de båda gamla sjöfåglarne, de båda brorsgubbarne, med sina pipor i munnen och pickelhättan på örat, förtroligt pratande om gammalt och nytt.    De hade öfvergifvit den bekanta bordskifvan med täljknifsristning- arne och, efter det sista besöket ute på klipphällen, der de lyssnat efter stormens dån, flyttat stolarna närmare brasan.    Sedan någon stund hade en tystnad uppstått, som nu bröts af gamle Gädda:    »Lots-far du, en känner ändå, tillminstingen på en sådan här urvä- dersqväll, att en blir en dag äldre för hvar dag, som går bort ur alme- nackan. I sådan blåst som nu hade jag förr aldrig ro i kroppen och inte i själen heller. Jag ville då Gud vet allt hvad, springa i kapp med vinden och hålla kampedust med brottsjöarna. Men nu vet jag att jag vill sitta i min ro, och skön och förnöjelig är den, helst sålänge det inte blir läcka i konjakskruset . . . . Ska vi inte sätta på vattentår’n snart?»    »Jag slog vattnet för en stund se’n i pannan!» svarade lotsgubben. »Du kan bara skjuta den fram till elden ett skufvande . . . . Men annars 
 
 
 
 
 400 har jag den förmeningen att du sjelf gör dej gamlare än almenackan gör.»    »Hvad menar du med det talet?»    »Jo, det är så ment att du nock gerna sitter i din rolighet, sålänge du kan ha’t; men det är inte svårt att tänka opp sådana ting som skulle sätta rörelse i dej, som ännu, liksom jag sjelfver, känner helsa till både kropp och själ.»    »Nå, du vet alltid mer än jag och tror mej alltid bättre än jag tror mej sjelf. Så var det med läsningen i helga skriften: det var inte mer än justament jemnt att jag trodde mej till att höra dej förklara den två gånger om dagen, och nu vet du nock om jag längtar efter de tim- marna. Visste en i förvägen sådant nöje och sällskapning en har af kun- skapen i de tingen, skulle en aldrig vänta så länge.»    »Rätt så godt är det att vänta tills en blir fullmogen som att omogen och med otålsamhet göra ifrån sej söndagspligterna. Mycket folk har jag känt, som ansett att en baraste om söndagen borde tänka på vår Herre och Fader i himmelen. Nå nå, han är den nådige fadern nu som förr, och han tänker i stället på dem hvar eviga dag.»    »Jag håller före», svarade Gädda, »att Guds allra högsta nådegåfva är hans långmodighet. Det blir allt långt innan vi, till minstingen jag, blir så långmodig! Kan du tro, brorskamraten, att jag ibland tycker i min enfald att jag ville liksom påskynda vår Herre i himmelen.»    »Hvad menar du?» frågade lots-far med en viss hög stränghet.    »Jag kan inte hjelpa’t, du, men Holt, den hale kanaljen, har för lång respit.»    »Inte ord i det tankelaget, Gädda! Du vet väl en, som säger: ’Häm- den är min!’ och kan Han vänta, så kan vi det också.»    »Sant nock . . . . Jag hade inte heller på månad och dag haft någon synnerlig stygg tanke, men denna här kom så oförhappandes, för den orsaks skull att jag i förgår, då jag var öfver åt Svartskär, med mina egna öron hörde honom slå blå dunster i folk inne i boden.»    »En kan vara lycklig», menade lotsgubben, »sålänge han inte mer slår några blå dunster i patron Moss’ ögon! Det var riktigt konstbe- synnerligt det der oppslaget med alla funderingarna på Majblomstret och Holten – det var inte likt patron.»    »Nej», återtog Gädda, »det var inte alls besynnerligt, du! Mossen hade inte lyckats att alldeles slå igen dörrn för samvetet, och jag tycker mej godt kunna höra för mej sjelf hur hon gnissla och knarra, tills han 
 
 
 
 
 401 blef trött att höra den låten och nödgades släppa in en förlupen tanke- fågel, som kanske länge nock knackat på. Och när så tankefågeln väl kommit in, så qvittra han så här: ’Vill du sjelf ha ro i din graf, så ge inte dotter din åt en liktjuf!’»    »Det var ordet», förklarade lots-far förnöjd, »och taladt var det med samma gulltunga, som lärde mej att göra flaggkammarn till vår helge- dagskyrka. Du har ibland ord och utfunderingar, som ä’ både helso- samma och opplyftande.»    »Prat!» svarade Gädda, gömmande sin smickrade belåtenhet under en blygsam skämtfullhet . . . »Se så, der pöser vattnet, och nu ska vi fröjda oss på jordiskt sätt. Derpå eldar jag flaggkammarn, som vi var sams om, ifall det kunde hända sej så att löjtnanten kommer hitåt – det är nu snart den tiden, då han lägger till här med Majkens skickegåfvor, och hon glömmer oss inte mer i höst än förre hösten.»    »Nej, det är säkert! Då var hon olyckligare än nu, när hon sluppit Holten. Jag tyckte också, när jag sist såg hennes fagra guds välsignade ansigte, att hoppet hade satt en lysestråle i hvardera ögat. Kanske, hvad det lider, ger patron med sej.»    »Jo, det gör han!» utbrast Gädda, i det han tömde det puttrande vattnet ur pannan i muggen och bar den fram till bordet. »Nej, illa känner den Mossen, som tror att han så skulle gå ur sej sjelfver, att han till­gåfve jaktlöjtnanten att han satte pligtkänslan för ögona på sej, då det varit passerligare att blunda. Ingen känner Mossen och hans räken- konst bättre än jag. Han vill inte komma som en grofsyndare till para- disets port, men han begär inte heller att der bli ansedd för syndefriare än en stackars menniska med rim och reson kan vara . . . Nå, brorskamraten, nu tar jag fram konjaken, och socker skall det också vara, efter det lilla kära menniskobarnet, frun på Svartskär menar jag, förärte mej ett par skålpund, då jag var der med den stora presente- rödspottan.»    »Jag kommer straxt, Gädda . . . . jag kommer straxt.»    Lots-far tycktes hafva hört sista delen af Gäddas tal under ett slags sinnesfrånvaro.    »Nej, fall nu inte in i dina egna funderingar . . . . Jag hoppas att glö- dena ingenting spår i qväll?»    Lotsgubben svarade ej. Hans tankspriddhet tycktes tilltaga.    »Men hör då – vattnet kallnar, och jag har lagt sockert i.»    Gamle lotsen steg upp, gick under tystnad fram till bordet och 
 
 
 
 
 402 l ­ agade färdig toddyn. Men han hade knappt smakat den, innan han återvände till spisvrån.    Gädda beslöt då att lemna honom en stund åt sig sjelf; och först när brasan sken som vackrast i flaggkammarn – såsom den nu benämdes – upplysande både amerikanarn, sardinarn och hela sällskapet, slog han upp dörren, öfvertygad att den synen icke var gjord att kunna motstås.    Men äfven detta var förgäfves: gubben nickade väl förtroligt åt de gamla vännerna, men han sade ingenting.    »Nu kan en helsa hemma med trefnaden för i qväll», menade Gädda inom sig sjelf, »och enda sättet att få honom i tal är att spörja efter eld­ kolens tankefunderingar, för de ska Guds död ha sina, om de än vore aldrig så mörka.»    Gädda var icke alls kunskapad i spådomsskriften, men vänskapen segrade öfver ovilligheten, och han kom med en nästan rörande öd- mjukhet fram till lotsgubben. Sedan han åter tagit plats bredvid honom, sade han sakta:    »Nu får du allt vara beskedlig och vara lite meddelsam! Jag ser ­ingenting annat än bara grå falaskan. Hvad ser du – det lyster mig veta om du är så sint att du vill tala om’et?»    »Det är inte bra att tala om sådana saker för en vantrogen man. Men jag ser tydligt att du snart skall tro, och du vet att jag inte spått osan- ningssagor.»    »Jag rår inte före’t brorskamraten! Men jag har dej i sådan heder och vördning, att jag aldrig tviflar på din tro . . . . . . Hvad ser du nu?»    »De svarta händerna ä’ framme i qväll, men inte vid Väderöarna. Pass på om de inte ha sträckt sig närmare vårt . . . . Jag har sagt ordet.»    »Må Herren bevisa att du talat i sådan mening som kallas inbill- ningsfoster! Jag har mycke hört talas om den saken.»    . . . . »Har du inte också hört talas om detta här!» yttrade lotsen hög- tidligt och lyfte långsamt upp hufvudet, då det första nödskottet doft rullade fram och genljöd öfver Ufklippan.    Gädda stod ett ögonblick som förstenad. Derpå slet han häftigt, utan ett ord till förklaring, stortröjan från väggen och ville rusa ut.    »Ett ögnablick, du!» sade lotsen. »Ser du att jag hade rätt – icke i detta här, för vi tänka olika i somliga ting, och jag vill inte vidare minna dig på din vantro – men ser du att jag hade rätt i det att du be- drog dej sjelf, när du tänkte att det inte fanns kärare för dej än att sitta i rolighet vid spisen.» 
 
 
 
 
 403    »Tyst i Jesses namn! Herren vare prisad att jag – då olyckan ändå skulle vara framme – blef bevister att jag ännu har mod i sinnet och hjerta i bröstet . . . . Jag skyndar förut ned och gör båten klar, medan du går opp och tittar i vindsgluggen.» . . . . . . . .    Just i detsamma som de åter möttes, ljöd det andra nödskottet.    »Olyckan», sade gamle lotsen, »har händt, som jag tycker, på Ha- konbrottet . . . . Låt oss med sans göra oss klara – det blir inte fråga om barnlek.»    »Vi ä’ inga barn heller», svarade Gädda med käckhet, »men allt ­nödigt vill jag göra.»    »Det nödigaste är att vi i våra hjertan befalla oss sjelfva och vårt ­arbete i Herrans Jesu Kristi hand och be Honom välsigna stunden, ­antingen den blir liksom en hakelänk till de stunder, som redan gått fram, eller det blir den allra sista, och det må en kunna tänka sej i denna qväll med slika orkaner och sådan sjö!»    För ett par ögonblick stodo de gamla männen tysta, med de bruna, kraftfulla händerna knäppta till bön.    Derpå sade Gädda:    »Nu är det gjordt. Jag har lagt hela bördan af alla mina gamla synder för Hans pall, som sitter på nådastolen. Och nu vet jag för visso att Han inte vill att jag skall försinka mej – jag springer ju hans egna ären- der.»    Lotsen använde de sista ögonblicken att stoppa några nödvändiga saker i fickorna på stortröjan; och sedan han skjutit spjället i flagg- kammarn och kastat en dröjande afskedsblick på hvart föremål, stängde han stugdörren och följde med stormsteg efter Gädda ut på klippan, belyst af månskenet.    »Ett ord ännu, Gädda!» yttrade han under det de gingo nedåt. »Du vet att medaljerna ligger under den gröna sölkesduken din i det lilla halmskrinet. Vi ha våra minne-ord, om något sker.»    »Åh ja, de ha inte kommit i glömmeboka!» förklarade Gädda med en brytning i rösten. »Ryssen vid fötterna, och engelsman och hollän- darn vid hufvu’t . . . . Men hellre än att jag skulle få göra det arbetet, du, ville jag att du bredde ut sölkesduken öfver gamle Gäddas fyra bräder. Och låt oss nu ge hvarandra handen – ett kar’ehandtag . . . . rätt så . . . . och gudskelof att vi ä’ säkra på att inte skiljas, för skulle kroppen gå till botten, så kommer nock själen litt högre opp; och Han, som lik- som suttit bredvid oss, när vi läst om’en i Hans egen bok, vill visst inte 
 
 
 
 
 404 skilja två gamla gubbstackare åt, som till och med i sjelfva himmelriket skulle gå som främmande gäster, om de inte träffade hvarandra.»    »Amen!» svarade lotsen, och i detta amen låg ett stort djup af tro och förtröstan . . . . »Men nu ä’ vi vid båten – och nu slut med allt, som inte hörer till yrket!»    »Ja», sade Gädda, »och nu ställer jag mej under ditt befäl . . . . Det var en skräckelig sjögång! Men jag känner ännu att senorna spänner sej i näfven, så åran den har jag liksom i ett skrufstäd.»    Lotsen tog sjelf andra åran, sedan han först spottat ett tag i händerna och sträckt på kroppen.    Nästa sekund flög båten med de gamle sjöfåglarne ut på villande vågen.    Och var det ej grant att se huru de stadiga armarne befallde öfver det lätta verktyget och huru de hvita lockarne flögo för vinden, flögo kring de väderbitna kinderna, medan de klara oförvillade ögonen le- tade sig fram så säkert som om de hållit utkik öfver den jemnaste sjö! Och slutligen hvilket orörligt lugn, under det den brusande orkanen lyfte båten högt öfver vågens topp och vågen sjelf piskade sitt yrande skum i vilda hvirflar öfver och omkring dem!    Men utan tvifvel utgjorde deras mångåriga vana, jemte likgiltigheten för faran, grunden för detta liksom förstenade lugn, hvilket icke gick ens i en skiftning af fruktan, då arbetet att tvinga fram båten började anlita deras krafter till en höjd, som de knappt hade anat.    »Fartyget», sade lotsen, »har redan gått till slutet på sin färd – det står i Herrans hand om inte folket gjort detsamma.»    »Jag fruktar en fruktan värre än all annan», svarade Gädda: »jag tror att vi inte kan lägga till!»    Lotsen utstötte ett kort:    »Bia, få vi se!»    »Ja ja», menade Gädda, »vi få se ett stycke arbete, som vi knappt sett maken till i ungdomen!»    »En gör hvad en kan – resten gör vår Herre, om det behagar’n.» 
 
 
 
 
 405 54. Skeppsbrottet.    En qvarts timma efter det jaktlöjtnanten utdelat sina order, nalkades jakten under nära bottenrefvade segel intill Klintholmen åt läsidan, der den snart skulle få smult vatten och emellertid icke löpte den fara, som lotsgubbarnes båt uppe i lovart.    Stormen hade hvarken till- eller aftagit. Den gick som en dof åska emellan hvarje orkanby. Men skyarna började försvinna under hori- sonten, och månen sken nu klar.    Den unge befälhafvaren satt orörlig som en bildstod i aktern, med roret i sin starka och spänstiga hand, och följde med oafvänd upp- märksamhet hvart och ett framskymtande föremål. Han vårdade sig knappt om att aftorka det stänk, som sjön emellanåt kastade öfver hans ansigte. Hela hans själ var upptagen af ögonblickets vigtiga värf, och ändå stal sig från hans hjerta en suck till »den väna mön», hvars blick skulle gifva honom belöningen för hans arbete. Denna suck var hans bön, och den kom nog också till Gud, fastän den gick på den jor­ diska kärlekens omväg.    De båda jaktkarlarne skulle alltför gerna hafva meddelat sina tankar, men »löjtnanten» – såsom Sven Dillhufvud ibland brukade säga – »hade icke det laget att en kunde flyga på honom med allt hvad en ville ha sagt i talespråk.»    För att trösta sig halfsjöng Sven sakta för sig sjelf, på ett slags psalm­ melodi, en sång, som för tillfället syntes honom lämplig:      »Välkommen, o månen min, min ålderstigne vän!»    »Tyst, din vettvilling», afbröt Pelle förebrående, »skall du ta sådana förlustelseord och sätta på kyrkesångstoner, och det till under sådana ärender som vi ä’ utkomna i!»    »Det är just för det ärendets skull som jag inte tog den rätte ton, för jag ville inte sticka fram med en verldslig melodi. Men j, Pelle, begriper er inte på sådant – annars kunde j begripa, om j hade någon klar be- gripning, att det är liksom en böneskrift till kongl. maj:t att be månen vara välkommen, när han så väl behöfs för att lysa en, medan en gör hvad som kan bära till.»    »Men begriper du att det inte nöttar vid detta laget att lemna böne- skrift till kongl. maj:t! Om vi skulle komma i lifsfarlighet, kan vi inte 
 
 
 
 
 406 vänta tills han gett oss benådarebref, så’na som det ibland kommer till fångarna derborte på Marstrand.»    »Jesses, så jag ömkar mej öfver er, gamle Pelle! Det är som jag alltid sagt: j har ingen finhet i oppfostringen – annars förstode j att jag talte sådant språk som går i bilderverk och som en alltid bör tala, när en vill gå i hög ton. Kongl. maj:t var Han, store-far deroppe, mente jag, som, ifall han ville nedlåta sej att hålla en viska i sin hand, i en gesvint hand- vändning kunde sopa ner alla majestäter från deras troner – nå, det kunde han då i alla fall regalt göra förutan viska. Det säger jag, på det j inte må sticka mej i näsan med den klumpedumheten att jag skulle tro att di brukar viskor annorstans än på jordeklotet . . . . Men förspildt är det nock att tala i bilderverkspråket med er, Pelle, och det vill jag allt akta mej för att göra . . . . Nå, nu har då löjtnanten bestämdt fått sigte på något – han lutar sej ner med handen öfver ögat och tittar för-ut. Är det någonting rätt märkelsevärdt, hade jag varit den som varskott’en, om inte j kommit fram med era enfaldigheter.»    »Titta ditåt, karlar!» ropade löjtnanten. »Hvad ser ni omkring tre streck i lovart? Jag vill nästan svära på att det är gubbarne från Ufklip- pan.»    »Nej, svär inte, kära löjtnanten!» bad Pelle i sorgsen ton . . . . »Dess­ utom är det kav onödigt – för deras snipa är det.»    »Ja, jag vill aldrig ta ett tag mera med stråken min», förklarade Sven Dillhufvud, »om det inte är lotsen och Gädda som med sådan manna- kraft sträfvar sej fram. Era kanaljer, era välsignade kärngubbar! Jag tänkte nock att j kom. Gamle lotsen har aldrig lemnat sin nästa i nöd, då han kunnat hjelpa. Och nu gör jag i denna häringa nödestunden ett löfte, liksom de gjorde i forntimman, att jag på gubbens graf spelar ett sorgeqväde, som skall ha sådan opprörelse i sej, att både menniskor och fiskar och fåglar, ja till och med snäckor och ostron ska gråta vid’et, om de ha hjertan!»    »Tyst der!» ljöd löjtnantens allvarliga stämma. »Det är god tid att sjunga segersånger, då segern är vunnen . . . Pass på . . . . Rätt så, Pelle – bra . . . . Det var ingen sak att komma hit. Hvad härnäst skall ske må Gud inge oss!»    Några ögonblick senare landade jakten lyckligt i lä om Klinthol- men.    »Nu fort åstad!» kommenderade löjtnanten. »Fram med tågrullarna och båtshaken!» 
 
 
 
 
 407    Straxt derefter sågos de tre männen taga vägen tvärt öfver den lilla holmen, bortåt Hakonbrottet.    Hvilken fruktansvärd syn fingo de ej här öfver det hela!    Bogen och fören på fartyget stodo fastkilade mellan tvänne skarpa undervattens-klippväggar. Men mer än hälften af skrofvet var från­ rifvet och sönderslaget i bitar, hvilka vräkte omkring i vågorna eller, fasthängande i taklaget, slogo mot stenarna. De sönderkrossade bå- tarna, stöttor, spiror, afbrutna master, vattenfat, klädkistor, segeltrasor, proviant-tinor, lemningar af däckskajutan med dess inredning och möbler – allt gungade om hvartannat i de fräsande brottsjöarna och slungades till en del upp på stranden, ytterligare sönderslaget mot klipporna.    Men syntes icke också något ännu rysligare? Stack ej här och hvar ett hufvud upp, en arm, en hand, för att famna efter dessa samman- rörda spillror – och försvunno de ej åter, då nästa stora våg skilde dem från den svikande räddningsplankan.    Lyckliga de själar, hvilkas kamp blef kort – och kort blef den: den var nu nästan ändad, utom för tvänne på vraket qvarstående personer, hvilka kanske hade sin qvar.    Dessa tvänne personer höllo sig fast vid den återstående delen af skansklädnaden, under det de oupphörligt öfverspolades af den ko- kande bränningen.    Och öfver detta djupa sorgspel höll månen nu sin klara lykta, medan vindens gny borttog hvarje suck eller rop, som ännu kunnat höras.    Gudmar och hans tvänne karlar, ehuru från barndomen uppam- made vid kustens allvarsamma uppträden, kände frossan skaka de här- dade lemmarna. Och hvar och en bad tyst inom sig för de själar, som nu af handen ofvan stjernorna inlotsades i den sista hamnen . . . .    »Jag ser ännu icke till Ufklippebåten för berget der!» sade löjtnan­ ten. »Men om det är Herrans vilja att den skall komma fram, få vi snart sigte på honom . . . . . Emellertid göra vi hvad jag med bäfvan ser icke har mycket hopp för sig . . . . . .»    . . . . Och Gudmars starka hand kastade nu tåget. Tyvärr kunde det icke nås af någon ombord: vinden förde det knappast halfvägs och slog det åt sidan, hur högt åt lovart det än kastades. Försöket upprepades af alla tre.    Gudmars kind förlorade sin friska färg, men i hans öga och på hans panna lågade ännu beslutsamheten. 
 
 
 
 
 408    Sven Dillhufvud, den ovanaste af dem, torkade oupphörligt med tröjärmen tårarne ur ögonen. Pelle Storks blick var oafvändt riktad åt det håll, hvarifrån gubbarne skulle komma.    »Nu, löjtnanten, ha vi dem!»    Och derute sågs de gamles båt, likt ett nötskal, än stiga upp på spet- sen af en våg, än försvinna i djupet. Men huru än detta skal sjönk och steg och steg och sjönk, närmade det sig dock långsamt, men säkert in­ till vraket.    »Tror inte löjtnanten», frågade Sven, som brann af begär att komma ditut, »att det varit klokast, om de lagt till der borta i lä och se’n tagit en af oss till hjelp – för en kan omöjligt ro båten, när trossen skall in- halas; och lemnar en af dem årorna, så kan snäckan lätt drifva å?»    »Du tycks ha rätt, Sven, så mycket mer som de icke för brottens skull kunna nalkas vraket närmare än på tio eller tolf alnar. Men dessa män äro så erfarna, att då de icke lade till här, har det för en eller annan orsak varit omöjligt . . . . . Tala nu icke ett enda ord!»    Med andlös uppmärksamhet följde tulljaktens befälhafvare och be- sättning, liksom de på vraket qvarstående tvänne männen, den lilla ­båtens alla rörelser.    Den ena af dessa män syntes med slö likgiltighet afvakta utgången, under det den andre stod färdig med en tross i handen för att kasta ombord, då den räddande farkosten kommit tillräckligt nära.    De gamle männens krafter tycktes ännu vara oförminskade, men ju närmare de kommo mot platsen och det grundare vattnet, desto ­förfärligare blefvo brottsjöarne, och de åskådande fruktade i hvarje ögonblick under outsäglig ångest att båten skulle förfyllas eller få en grundstöt och krossas.    Ändtligen syntes lotsgubben anse rätta tiden vara inne för den till- tänkta handlingen.    Han gjorde tecken åt de skeppsbrutne att hålla sig färdiga med tros- sen, och sedan han satt båten rakt emot vinden, kastade han, med en skicklighet, som mången man i fulla ungdomsstyrkan kunnat afundas honom, åran till Gädda så att den ögonblickligen kom in i tollgången, reste sig upp och emottog lyckligt med ena handen den ringlande tros- sen, som for genom luften, kastad med öfvad hand af – såsom man sedan fick veta – förste styrmannen på det förlista skeppet.    Men vare sig att Gädda icke nog hastigt fick tag i åran eller att någon af dessa tusen oförutsedda tillfälligheter, som kunna inträffa, lade sig i 
 
 
 
 
 409 vägen – nog af: den hoppade åter ur tollgången. Vid hans försök att få den rätt kom båten på sidan, och innan lotsgubben hann belägga trossen och skynda sin gamle kamrat till hjelp, kantrade båten – och hela det nattliga skuggspelet försvann för åskådarnes ögon i djupet, begrafvet af den efterföljande vågen.    Med dödsbleka anleten hade jaktlöjtnanten och de bägge karlarne åskådat scenen på hafvet, och nu stirrade de häpna på den punkt, hva- rifrån allt försvunnit.    En tung suck häfde Gudmars bröst.    »Der», sade han, »gingo två ädla hjertan bort, som aldrig klappade redligare i någon mans bröst!»    »Nej, förrän jag hjelplös åser detta», ropade Sven Dillhufvud, »så . . . .»    »Stanna!» bjöd löjtnanten i sträf kommandoton . . . . »Tag på tröjan igen! Att här ge sig ut vore vanvett.»    »Men», utbrast Sven snyftande, »kan löjtnanten vara så ogudaktig och vilja att jag inte åtminstone försöker att komma sådana kar’ekar’ar till hjelp?»    »Enfaldige gosse, om de kunde hjelpas af någon annan makt än Guds och deras egen sinnesnärvaro, så stode icke jag sjelf här . . . . Men ser du hvad Herren förmår – der sticker lotsgubben upp ännu med trossen i hand . . . . Och nu halas han upp på vraket. Icke är der någon säkerhet, men en möjlighet till hopp kan ändå finnas, så länge de kunna hålla ut . . . . Och se der – himlen vare lof – ha vi vår hederlige gamle Gädda. Han drifver hitåt med båten . . . . han har, ser jag, hakat sig fast vid den . . . . Att icke kunna hjelpa . . . . att icke kunna hjelpa! Möjligen går det, om han icke blir sönderslagen vid landningen.»    »Löjtnanten, jag står det aldrig . . . . jag står det partu aldrig!» skrek Sven, med sina upprörda känslor springande omkring i vild förtviflan.    »Tyst – rör dej inte!» förmanade Pelle, hvars blick liksom Gudmars stod spänd på kampen derute.    Och allt närmare holmen nalkades Gädda. Oupphörligt slogo vå- gorna sina väldiga slag öfver båten, men den gamle sjömannen sim- made och släpade likväl med.    Under tiden syntes lotsgubbens resliga gestalt på det allt mer och mer hotade vraket höja sig öfver de sista tvänne männen, för hvilkas räddning han gjort så stora ansträngningar.    Hans armar gjorde några rörelser, som Gädda icke kunde se, hans 
 
 
 
 
 410 röst gaf några anvisande rop, dem vinden dock förtog. Men nu hördes Gudmars röst, stark och klar, med vinden tillföra den gamle följande ord:    »För Jesu namn skull släpp båten och försök att komma på sidan om holmen – der kunna vi uträtta något.»    Rådet uppfattades, ehuru det tycktes ske med någon motvilja.    Och nu hann icke ens löjtnanten sjelf komma före Sven Dillhufvud, som redan slitit af sig kläderna och ställt sig med åran så långt ut i vatt- net som han kunde hålla stadigt fotfäste.    Kampen blef hård, men kort – och inom några ögonblick hade gamle Gädda kommit upp på holmen, der han likväl nedföll sanslös efter ansträngningen.    Sedan Gädda väl var i säkerhet och lemnad åt Pelles omsorg, flögo löjtnanten och Sven åter till den plats, hvarifrån vraket bäst syntes. De funno det tyvärr ännu mer styckadt genom bränningarnes våldsamhet.    »Gud» . . . . utropade Gudmar – »de äro nu blott två . . . Mannen, som kastade trossen, saknas!»    I nästa sekund flög han, liksom träffad af en hastig ingifvelse, med tankens snabbhet öfver holmen ombord på jakten. Och lika snabbt ilade han tillbaka.    »Har löjtnanten haft en lycketanke?» ropade Sven emot honom.    »Äro de båda qvar?» var Gudmars enda ord, och den flämtande rös- ten visade den ångest, hvarmed han afbidade svaret.    »Ja, ja!»    Jaktlöjtnanten höll i handen ett storsnöre för djupmete, tvinnadt af finaste hampa och försedt med sänk-lod af bly till nära ett skålpunds vigt. Han aftog tafsen med kroken och svängde lodet som en slunga fram och tillbaka.    »Förstår du nu? Jag har en stark och van arm . . . Det skall nog gå.»    »Jesses, att det inte var jag som hitta på’et – men jag unnar’t åt löjt- nanten!» utbrast Sven, under det han betraktade huru hans förman skyndsamt vindade upp snöret och lade det i stora ringlar i en för­ djupning af berget. Derpå slog han en ögla på snöret ungefär en aln från lodet och svängde det om och om igen för att utröna huruvida tyngden motsvarade armens svängkraft. Och när öglan flyttats några gånger, än högre, än lägre, tills ändamålet vunnits, afkastade han rocken. Och nu, sedan lodet i allt snabbare och snabbare fart svängt i en cirkel omkring den unge mannen, hvars nerver voro starkt spända, 
 
 
 
 
 411 for det ändtligen hvinande genom luften – och så noga var kastet rik- tadt att blyet nedföll ett godt stycke på andra sidan om vraket så, att det vidfästade snöret låg tvärt öfver detsamma.    I detta högtidliga ögonblick uppgafs från land ett väldigt hurrarop, och hvem instämde i det, om icke äfven gamle Gädda, som under tiden qvicknat vid, hvartill Pelles medförda »medikaments»-flaska troligen icke ringa bidragit.    Jubelropet besvarades från vraket af lotsen ensam med en högtidlig och allvarlig helsning. Sista personen af fartygets befolkning – troligen kaptenen sjelf – tycktes icke lifvad af någon uppmärksamhet.    Nu bands skyndsamt ena ändan af den från tulljakten medförda linan väl fast vid snöret. De ombord varande fingo tecken att hala in . . . . och efter några minuter hade lotsgubben linan i sin hand.    Ändtligen fanns då kommunikation emellan holmen och skepps­ skrofvet. Återstod för dem, som befunno sig på sistnämde plats, att hjelpa sig till stranden.    Från land kunde ingenting vidare åtgöras. Der sågo nu de i sin ångest väntande huru den gamle lotsen stökade med någonting ­omkring den bräckta masten, men de sågo tillika att han icke under­ hjelptes af den skeppsbrutne.    Slutligen gaf gubben tecken att hala linan styf.    Härefter syntes det liksom om någon strid föregått emellan lotsen och mannen, som han ville rädda; och denna strid slutades så, att den starke gubben tvang den andre, hvilken synbarligen ville blifva den siste, att klättra ned öfver relingen. Kroppens hastiga beröring med de brusande brottsjöarne satte den skeppsbrutnes slappa lifsandar i den af gubben beräknade spänningen. Han arbetade sig utefter linan, förenad med den genom ett löpande tåg – och vid slutet af denna vådliga väg emottog Gudmar i sina armar en man icke mycket äldre än han sjelf, men, såsom det tycktes, utan många pulsslag qvar.    Denne mans läppar hade inga ord till hvarken tack eller klagan, men de glasartade ögonen, som voro riktade utåt sjön, talade ett sönder­ slitande språk. Någon välgörande vanmakt kom ej att befria honom från den syn, som ingen kunde undra på om den slet sönder sista strängen i hans hjerta.    De omgifvande hade dock nu mindre än förut ögonen på främ- lingen, sedan han väl blifvit bergad: allas blickar fästades på lotsen, hvars hvita lockar, belysta af månskenet, genom stormvinden kastades 
 
 
 
 
 412 af och an kring de bruna kinderna, der gubben bland forsande skum med väldiga tag arbetade sig fram till stranden.    Och nu stodo de gamla brorskamraterna tätt slutna intill hvarandra.    »Åh, hå – Gädda du, Gädda du!»    »Lots-far . . . . lots-far! Vår Herre låter än en gång sjöfåglarna flaxa hem.»    Vid detta återseende syntes en tår i Gudmars öga. Sven Dillhufvud gjorde höga luftsprång, och Storke-Pelle tog sig afsides en väldig klunk af det krampstillande medikamentet. 55. Nej, för brinnande lifvet!    På Svartskär – dit vi nu förflytta oss – hade det unga paret haft en vacker och solljus höst, trots de dimmor, hvilka ute hängde öfver hvarje föremål.    Ända ifrån beslutet om den hamburgska resan, hvilken så väl redde allt, eller från det ögonblick Hjelm fått läsa sin hustrus bref till hennes förtrogna moder, ända härifrån hade han icke just talat så många ord om sin tilltagande husliga sällhet, men de ord, han begagnade, öfverty- gade Emilia att hennes man nu erfor en verklig och hög lycka, hvilket likväl ej hindrade att den kunde blifva både högre och fullständigare – ty ännu voro de blott två.    Dessutom – det trodde Emilia fullt och fast – skulle Åke aldrig känna sig i verklig besittning af ett fridfullt hemlif förrän Holt blifvit skild från huset, och dit hade man ännu ett godt halft år.    Då Majken och Thorborg med glädje och deltagande förklarade för Emilia huru de sågo hennes lycka liksom dag från dag växa upp ur den goda jordmånen, svarade den unga frun leende:    »Vet ni hvad, mina vänner, Åke har riktigt svagheter, som man ej kunde tro honom om! Så till exempel – jag nämner detta, förstår ni väl, endast för exemplets skull – var han ordentligt smickrad och lite smått förtjust under resan, då han såg att jag väckte någon uppmärksamhet, och han hade derborta dubbelt så brådt som här hemma att afsluta ­affärerna och komma ut med mig . . . . Men tyst, icke ett ord derom! Sådant får man se, men icke låtsa förstå. Och så svag han var för min 
 
 
 
 
 413 klädsel! Jag gissar, Majken, att din Karl-Johans-hatt får stryka flagg för den eleganta vinterhatt, som jag hemfört.»    »Menar du en tung hamburgerhatt?» hade Majken då haft den elak- heten att skämtande säga. »Pappa har förskrifvet åt mig en från Paris.»    »Ja, kom bara med den, du, och öfverträffar den min, så skänker jag den åt dig, Thorborg, ty då vill jag icke se honom vidare.»    »Nej, tack», menade Thorborg, »ni två få täfla så mycket ni behagar, men jag behåller min hatt, som var ny förra vintern – den är ganska bra och passar mig förträffligt.»    Tidigt morgonen efter de händelser, som slutade föregående afton, satt Emilia ensam i salen och beredde sig att för husets räkning före- taga ett ganska ledsamt göromål, hvarmed hon dock alltid hjelpte sin man.    Detta göromål bestod uti att med en pennknifsspets utplocka och sedan med stärkelse uppklistra på papper alla de utlefvade tredalrar, plåtar och tolfskillingar, som gingo i handeln och hvilka till sluts icke ville hänga tillsammans oaktadt de många hopfästade knappnålarne.    Visst rynkade unga-frun litet på näsan, då hennes allra finaste hvi- taste fingrar rörde vid de gulnade och tobaksluktande sedelbundtarne, men hon fick så mycket beröm af sin man att hon ändå gjorde det gerna.    Nu var det dessutom brådtom: marknad tillstundade, och då kunde herrarne ej hafva nog småsedlar med sig.    Emilia hade redan utbredt öfver bordskifvan visst hela dussinet med torkande tolfskillingar, då hon såg sin man inkomma med ett utseende så bekymmerfullt, att det erinrade henne om en tid, den hon numera endast räknade till sina minnen.    Men han kom ej ensam: han hade jaktlöjtnanten i sällskap.    »Så tidigt ute på morgonen», sade Emilia, vänligt helsande på Gud- mar, »och det fastän vi icke hafva någon annan här . . . . Nej, för all del kom icke ända fram till mig – löjtnant Guldbrandsson ser att jag i dag är att betrakta som en underafdelning af sjelfva privatbanken, och mina händer blifva härvid så illa behandlade att jag ej kan bjuda dem till någon.»    »Åh, om fru Hjelm blott vill vara så nådig och försöka, skall jag nog 
 
 
 
 
 414 hålla till godo, så mycket mer som jag öppet taladt, har räknat på ett riktigt handtag af den vänliga husmodern på Svartskär.»    »Nå, låt höra då hvarom frågan är . . . . Ser du, Åke, hur snäll jag varit!»    »Ja, nog är du snäll, min kära lilla hustru, men blif nu icke alltför snäll mot jaktlöjtnanten, så att jag får två att strida emot.»    »Ni gör mig grufligt nyfiken . . . . Tala herr löjtnant!»    Gudmar berättade alla de fasansfulla tilldragelser, som egt rum vid Hakonbrottet, och med obeskrifligt deltagande, ångest och slutlig glädje förnam Emilia gubbarnes, äfvensom den förliste kaptenens räddning.    »Men hvar är han då den olycklige mannen?» utbrast hon omedel- bart.    »Det var en fråga som jag väntade!» svarade Gudmar med stolt till­ fredsställelse. »Jo, vi hade för tillfället intet annat råd än att, då stormen om natten stillade af, på min jakt föra honom till närmaste plats, som var Ufklippan. Och då gubbarne visste att jag skulle helsa på dem i dessa dagar, var det så lyckligt att flaggkammarn var eldad.»    »Men der kan han väl i Guds namn icke stanna?»    »Nej, det är omöjligt. Han är mer sjuk än jag tror mig förstå. Hans tal, ehuru den begripligaste danska – mannen är från Holstein – tycks mig ofattligt: så dunkelt är det. Han talar också icke många ord.»    »Och nu utan torra kläder?»    »Nej, jag hade en omgång på jakten; och sedan kommo klädkistorna af sig sjelfva i land – så nog blir det väl med den saken. Men . . . .»    »Nå, ärendet hit?» återtog Emilia med ännu mera stegradt intresse.    »Jo – det är sjelfva knuten – jag har kommit för att rådgöra med Hjelm och fråga om ej herrskapet skulle vilja här bereda ett härberge åt den stackars skeppsbrutne danske mannen . . . . namnet far för mig, men jag är ej i stånd att erinra mig det. Naturligtvis kan med kaptenen på ett skepp icke bli fråga om någon ekonomisk förlust.»    »Och hvad säger min man härom – hvad säger du, Åke?»    »Jag säger nej för brinnande lifvet!»    »Och hvarföre det i Guds namn?» frågade Emilia undrande.    »Derföre att jag finner det ganska besvärande att i huset emottaga alla de sjökaptener, som kunna hafva den olyckan att förlora på dessa rysliga farvatten. Dessutom finnes här ju en mängd andra hus kring stränderna.» 
 
 
 
 
 415    »Men», invände den unga frun, »om hvart och ett stänger sina dör- rar för dem, såsom du ärnar göra, min Åke, så finge de ju ingenstädes tak öfver hufvudet.»    »Du vill då nödvändigt ha hit en ny sjökapten?»    »En ny?» upprepade Emilia med hastig rodnad.    Och nu rodnade äfven Hjelm långt mer än hon. Ordet hade, såsom det stundom händer, halkat öfver läpparne, då man anser det ännu en- dast tillhöra tanken.    En liten ledsam och förlägen tystnad uppstod för ett par sekunder.    »Kanske», sade Gudmar, skyndande sig att fylla den lilla luckan, »kanske, när jag rätt besinnar mig, är det så godt att jag går rakt fram till den barmhertige samariten på kapellgården. Gubben far min har kanhända ingenting emot att få sig en vinterliggare, hvad kaptenen möjligen blir. Thorborg tager sjukvården, och Vivika får göra resten – men hennes motstånd blir nog svårast att besegra, ty gumman har den obevekligaste afsky för alla ’förlisingar’, som hon benämner dessa arma offer, hvilka efter sina utståndna mödor och olyckor komma att fordra en liten gästvänlighet på samma klippor, som röfvat ifrån dem så mycket.»    »Ja – det förslaget blir i alla fall det förträffligaste!» utbrast Emilia . . . . »Kaptenen är en äldre man?»    »Var så god och gör inga slutsatser i förväg! Kaptenen – det är då för märkvärdigt att jag ej kan minnas hvad karln heter – är visst icke öfver trettio år.»    »Nej, är han så ung? Jag tyckte löjtnanten talade om att lemna ­sjukvården åt Thorborg?»    »Mamsell Thorborg, min lilla du», inföll Hjelm, som nu återhemtat sig från sitt nederlag, »är ett helgon, och helgonen kunna opåtaldt sköta både gamla och unga.»    »Nå, så får jag väl ge mig af att fortsätta mitt bönevärf», återtog Gudmar, »och lyckas jag hos far, så måste herrskapet snart komma och se min skyddsling. Ehuru han nu är skygg och sluten, blir det väl bättre, då han kommer rätt in i sin stora olycka – och Gud må veta att olycklig är han, som icke ens fick behålla förste styrmannen, hvilken i det längsta var vid hans sida. Lotsgubben berättade att med den stört- sjö, som slog styrmannen öfver bord, förlorade kaptenen helt och ­hållet den smula lifsstyrka, som förut uppehållit honom . . . . Men jag pratar bort tiden. Jag kan ändå icke låta bli att tillägga detta: Herrska- 
 
 
 
 
 416 pet skall få se att det är en man som väcker intresse – så riktigt under- bart är hela hans utseende.»    »O, jag är redan uppfylld af intresse, herr löjtnant, och visst icke minst för Majkens hjeltegubbar . . . . Men ha inga af de förlista männen flutit upp, så att de kunna få en kristlig begrafning?»    »Jo, på morgonen hade vi – jag var vid Hakonbrottet först – fått upp några, men ej förste styrmannen. Bergarearbetet är redan i full gång: korparne slå straxt ned, när olyckan är framme. Hvad säger du, Hjelm, om att bli kommissionär . . . . Men jag hinner ej mer . . . . Farväl, farväl!»    Löjtnanten tog skyndsamt afsked, och Hjelm följde sjelf sin vän ned till bryggan.    »Jag är säker», tänkte Emilia, »att min herr man återkommer!» Och hon skyndade att befria sig från alla inverkningar af den sysselsätt- ning, hon förehaft och som väl fick vara nog för en morgon.    Men hon insåg snart att hon alldeles onödigtvis besvärat sig. Åke gick tillbaka till kontoret, der han upptogs af så många personer att han ej hann ned förrän till middagsbordet och då till och med efter det Holt inträdt. . . . . . . . .    Holt . . . . Vi måste dröja ett ögonblick vid denne vår historias mörke genius.    Under hela tiden efter Emilias hjeltemodiga besök på kontoret – detta besök, som ställt hvar och en på sin plats – hade Holt varit sig så olik, att om man ej vetat, eller rättare känt, att det var Holt, skulle man kunnat tro att han blifvit bortbytt.    Och på sätt och vis var det så.    Han hade nemligen bortbytt sig sjelf tills andra tider stundade – ty när och hvar inträffar väl ett evigt stillestånd? Och efter alla sina ­neder­lag hoppades Holt att solen någon gång skulle randas på en dag, som borde bevittna hans hämd på ettdera hållet . . . . Hjelm eller Moss!    Hvad tillfredsställandet af en sådan lyx i hans hufvudpassion kunde kosta honom vägde han ej, ty enligt hans princip, »ingen regel utan undantag», innehöll han en summa, hur stor som helst, på samvetets räkning, att draga vid första och bästa tillfälle.    Under väntan på att ödet skulle gynsamt blanda sig i hans aktier, var Holt blygsam, obetydlig och så litet som möjligt i vägen.    Ja, han skulle gerna under denna sin förnedringstid ha gjort sig osynlig för alla, framför allt för Emilia, som i sitt goda hjerta nu tyckte 
 
 
 
 
 417 det vara synd om honom och emellanåt rätt vänligt tilltalade honom. Men just detta var Holts grymmaste lidande.    I Emilias tanke vore han således den stackars hunden, hvilken man, för att lugna, tillkastar några smulor då och då . . . . . Dock – smulorna stilla ingen hunger, och det slags ömkansfulla vänlighet, som åtföljer dem, lugnar ej ett upprördt sinne.    O, tusen, tusen gånger ville han ha låtit henne begripa att denna tor- tyr nästan öfversteg hans krafter; men han fick åter makt öfver sig – han skulle åter vänta.    »Ha, om jag en dag» – så lydde hans ständiga aftonbön – »finge se denna qvinna så olycklig och eländig som jag sjelf genom henne ­ blifvit, då ville jag ingenting mer begära!»    Men när morgonen kom, såg man ingenting annat än den blyg- samme och höflige bolagsmannen, som väl icke kunde hålla blodet tillbaka, hvar gång den unga frun tilltalade honom, men som alltid sva- rade med kall och afmätt artighet.    Hjelm funderade natt och dag på något passande sätt att upplösa deras firma före den bestämda tiden; men hans gifna ord stod alltid för honom, och ingenting kunde lösas förrän denna tid vore inne . . . . . . . . . ..........................................................................    Vid bordet i dag talade man om ingenting annat än skeppsbrottet och den dansk-holsteinske kaptenen, om jaktlöjtnanten och de gamle sjöfåglarne på Ufklippan. Och så inne i detta ämne voro både Hjelm och hans unga hustru, att de ej gåfvo akt på de skiftningar, som alltid vid de tre orden »den danske kaptenen» gingo öfver Holts ansigte.    I öfrigt pratade han hit och dit, hur det föll sig, och ville alldeles icke tillstå för sig sjelf att han var underkastad dessa blodets rörelser i och genom de ämnen, som omtalades. Skeppsbrott var väl icke mer förbju- det för danskar än för andra nationers kaptener, men ehvad han än sade sig, blef det likväl en magisk klang i de tre orden »den danske kaptenen». Och han kunde ej värja sig för att både frysa och brinna, särdeles om man tillade den »holsteinske».    Också i samma ögonblick som stolarne skötos från bordet, hade Holt bugat sig och försvunnit.    Sedan kompanjonen gått, syntes Hjelm en minut tvehågsen om han skulle följa med eller ej.    Emilia låtsade ingenting märka. 
 
 
 
 
 418    Men nu blef hennes arm i ett ögonblick fängslad.    »Kom», sade den unge äkta mannen med ett småleende af obe­- skriflig vältalighet, »kom, så sätta vi oss en stund i din soffa. Jag har visst något litet att bigta för dig.»    De voro nu ensamma i förmaket.    »Älskade vän», svarade Emilia och såg med sina goda, trofasta och klara ögon in i sin makes, »du har ingenting att bigta, ty allt hvad du erfor, det har jag både fattat och förlåtit.»    »Sådan, min Emilia – ädel och försakande hvad som qvinnorna sätta så högt: mannens afbön – är du i mina ögon dubbelt skön!»    Med denna öfversvallande känsla af ömhet, som han nu ofta erfor, drog han hustrun till sitt hjerta.    »Huru god, huru barmhertig är ej Gud!» sade Emilia med vek röst. »Jag kan icke säga till mig sjelf att jag förtjent min närvarande sällhet af annat skäl än det, att jag beständigt älskat dig öfver allt annat och att jag beständigt skall älska dig öfver allt annat, i trots af att din slutna karakter så länge ville utestänga mig från ditt hjerta.»    »Nej, älskade, det var icke min karakter, det var verkligen mina känslor som så länge sträfvade emot att hylla dig så som de nu göra. Min öfvertygelse är likväl, att ifrån första början af vår bekantskap brodden till en högre kärlek låg på djupet, fastän den undertrycktes, dels af mitt misstrogna och nedstämda lynne, dels ock af dig sjelf. Det var så mycket hos dig som jag icke gillade och som jag dessutom då icke rätt uppfattade. En tänkande och allvarlig man kan icke förråda sina känslor och söka ett bo för dem hos någon annan än en tänkande och förnuftig qvinna. Vare derföre långt ifrån sagdt att han också icke kan älska den ljufva, leende och barnsliga, blott det ena icke förtager det andra.»    »Den der bekännelsen, min dyre Åke, innebär en hel del både gläd- jeämnen och sorgeämnen!» svarade Emilia småleende. »Att du något litet – ehuru dig sjelf ovetande – älskat mig från början, det vill jag gerna tro. Deremot kan du tro, att den förändring, som du ansett mig ha undergått, mera finnes till i dina ögon än i verkligheten. Ty att jag förekom dig ömsom häftig och egensinnig, ömsom enfaldig och senti- mental, är naturligt, då jag ej blef i tillfälle att uppträda i bättre dager. Men då kärleken kommer . . . .»    »Nej, min Emilia, här afbryter jag dig utan krus! Det riktigt gör mig ondt, om du ej sjelf tror att det är din vackra och ädla förändring, som 
 
 
 
 
 419 uppväckt mina känslor och som dagligen underhåller denna låga, hvil- ken ständigt allt mera värmer mitt hjerta.»    »Käre min Åke, då du började rätt se på mig, blef jag förvandlad till min fördel . . . . Det der är ju så enkelt . . . . . När man känner sig få framgång, är det ej svårt att vara klok och god. Således, föreställ dig ej längre att det var blott mitt värde som väckte gnistan i ditt hjerta till lif.»    »Men, Emilia . . . .»    »Men, Åke, hvarföre dölja att det var först de små behag, som vår bosättning här gaf mig tillfälle att utveckla, och sedan . . . . sedan . . . . svartsjukan . . . .»    »O, hvad de qvinnorna ändå äro litet ädelmodiga!»    »Det förstås – för det att de qvinnor, som Gud tillåtit nyttja sitt för- stånd, icke vilja gifva alltför mycket stoff åt männernas underliga in- billningar! Ty, säge hvad man vill – så långt har jag hunnit i lärdomen – ären j stundom lika svaga i er styrka som vi äro starka i vår svaghet.»    »Min lilla hustru, nu blir du sannerligen inbilsk och icke alls lik den hustrun, som var så blygsam i början af vårt samtal.»    »Jag vill blifva lik henne genast, om du erkänner att din kärlek icke hvilar på blott och bart mina förtjenster?»    »Nåväl, så får den hvila på hvad den vill . . . Är du nu nöjd?»    »Ja, det låter höra sig . . . . Men det går i dörren derute . . . .»    Hjelm steg skyndsamt upp.    Han skulle känt sig oändligt besvärad, om någon öfverraskat honom under en sådan liten förtrolig stund.    Sedan han gått till sals-tröskeln, fann han att det var Holt som kom- mit, troligen för att söka honom.    Men Holts utseende gaf just icke tillkänna någon sådan afsigt: det förrådde snarare ett slags obestämdhet, liksom han icke tänkt på hvar han befann sig.    »Var det något?»    »Just ingenting.»    »Någonting måtte det väl vara!» återtog Hjelm. »Vid den här tiden brukar du ju eljest aldrig komma hit ner i förmaket.»    »Ett infall blott . . . . För öfrigt visste jag icke att det var förbjudet för mig att inträda i salen vid hvilken tid som helst? Det var du sjelf som slog upp förmaksdörren.»    Efter dessa ord gick han hastigt ut, men han förekom lik en person 
 
 
 
 
 420 som går i sömnen, ty han stötte två gånger mot dörren, innan han fick reda på låset.    »Och jag skall nödgas lida honom i ännu sex månader!» utbrast Hjelm med molnhöljd panna och en mörk blixt i ögonen . . . . »Den galningen!»    »Du tror då» . . . . sade Emilia sakta.    ». . . att han är svartsjuk – ja, svartsjuk på mig, din man, svartsjuk ända till vanvett! Eller fanns det minsta skymt till förnuft i hans obe- fogade uppträdande?»    »Nej, han såg verkligen litet vriden ut. Men han har så ofta visat be­ herrskning i sin dumma lidelse, att jag bestämdt tror att någonting annat var orsaken till hans tafatthet.»    »Du är en skarpsinnig qvinna, min Emilia, men jag inser ej huru du nu kan ha rätt. Om någonting inträffat, som rört husets intressen, hade han naturligtvis icke dolt det för mig.»    »Gå ut i boden, min vän, och gif akt på om hans besynnerlighet fortfar äfven der! Gör den det, då – tro mig – är han beherrskad af en helt annan rörelse än den du tänker på . . . . Han har säkert många en- skilta affärer.»    Hjelm skakade på hufvudet, men gick ändå.    Det var vid den tiden då rörelsen gick som lifligast, ty de på förmid- dagen ankomna bönderna, båtkarlarne och fiskrarne skulle nu begifva sig hemåt. Och bodgossarne hunno med knapp nöd uppfylla sina för- bindelser till alla i afseende på skyndsamhet i vändningarne.    »Herr Janne då . . . . herr Janne då . . . . vill han vara så flitig och ge­ svinta sej med kaffet . . . . Kors, i lefvande lifvets namn, att han skall försinka en menniska så . . . . Nå, blir det någet af?»    »Herr Gustavus» – så hette andre bodgossen – »herr Gustavus», ljöd det från ett nytt håll, »nu är det så visst fyra gånger som en han lofvat byta om bomullsgarnet! Jag sa’ Gustavus från begynningen att käringen inte likar annat än mörkeblått, och så var det rent lyseblått garn som han stack i näfven på mej – och fan i min lilla låda, om jag behöfver vänta längre än någon annan . . . . Tänker han inte jag är karl att betala jag?»    »Var så god, kära vänner och tag reson! En kan väl icke fläka sig hel- ler . . . . Skulle j, Sven från Lillepyttsholmen, ha två pund rågmjöl?» 
 
 
 
 
 421    »Sven från Lillepyttsholmen har inte väntat så länge som jag. Derför är inte nödigt extimera honom framför mej – och nu tar j partu igen erat lyseblå garn och ger mej mörkeblått, för mörkeblått sa’ gumman min det skulle vara, och jag gratlerar er, j herresparfvar, om hon sjelf- ver far efter garnet.»    »Tag hit då!»    »Än mitt kaffe?» ropade mannen, som först anlitat Jannes minne. »Vi, som ska ha barselsöl. Lisa kan få skrämselsdöd för omaket, och kanske har hon allaredan fått det, för jag skulle varit hemma innan midda’n – tag derföre hit kaffet utan prut, annars dæveln gale i min talj, tappar jag inte tålamodspåsen.»    »Det var då ett löckt förderfvadt lefverne på dej, Börje!» skrek en tredje. »Jag, som skall göra graföl på mormora, har hvarken fått risens- gryna, tobaken eller konjaken – och jag skriker ändå inte.»    »Nej, det gör du inte – jo gu, ger du så pass tonelåtar, att det räcker till! För resten kan väl mormors-mora inte dö af skrämsel, då hon alla­ redan är död, men det kan mi gumma . . . . och som hon är både ung, grann och välbördig på allt sätt, blir det inte jag som väntar . . . . och det behöfs inte heller: här har jag då ändtligen fått kaffet – det andra hade jag förut . . . . Men skall det inte vara något apart på handeln till presen- tegåfva åt barselsqvinnan?»    »Gustaf du, gå in till herr Holt», förordnade Janne, »och bed honom vara god och komma ut!»    I detta ögonblick var det som Hjelm inträdde, obemärkt af Holt, som kom från bodkammaren.    »Börje Persson skall göra barsöl och frågar om det blir något på köpet.»    »Mjuka som tjenare, herr Holt . . . . Jag har alltid haft en regal handel här i huset, och folk lefver och låter lefva – så tänker jag, ifall herr Holt vill omaka sej med att tänka på mi qvinna.»    »Jag förstår . . . . jag förstår!» sade Holt tankspridd och ryckte till sig en tobaksrulle, den han invirade i en annans på disken liggande reqvi- sition.    »Tag baraste inte mi notta, herre – jag har inte fått varorna än!» ro- pade bekymrad egaren till reqvisitionen.    »Tobaken är visst bra», menade Börje, hvarken nöjd eller missnöjd, »men unge-mor har inte någon vidare smak på tobak.»    Hjelm såg Holt famla omkring i lådorna utan att komma någon väg. 
 
 
 
 
 422    Då steg han fram ur skuggan, der han stått, och sade helt fryntligt:    »Väg upp ett par skålpund risgryn åt ungmor, Janne!» Derpå trädde han ända in till Holt och hviskade med eftertryck:    »Hvad är det som händt?»    Vid dessa ord spratt Holt till.    »Hvad skulle hafva händt? Jag förstår dig ej.»    »Ja, jag förstår ännu mindre. Men det ser ut som det ej stode rätt till med dig?»    Dessa ord syntes på en gång sätta stål i Holts nerver. Han återhem- tade sig så mycket att han började hjelpa gossarne med införingen i kladden.    Hjelm gick derefter upp på kontoret, dock icke förrän han gläntat på salsdörren och hviskat till Emilia, som der väntade honom:    »Jag begriper icke hvad som går åt Holt, men du hade fullkomligt rätt i det att det var någonting annat än jag trodde.»    Emilia nickade åt sin man. Hon sade ej: ’Ser du att jag hade rätt!’ Men hon sade i stället med det mest intagande behag:    »Dröj ej för länge vid dina böcker!»    »Kom och knacka på dörren, om jag glömmer mig!»    Han kysste i flykten sin unga hustrus hand och var i tre språng upp- för trappan. 56. Ännu lefva de gamle gudar.    »Är jag icke herre i mitt hus kanske, trollpacka – eller har hon glömt bort sin ståndpunkt, eftersom hon talar i oträngdt mål, det vill säga innan hon blir tillspord?»    »Jaså, pastorn stoltserar och förhäfver sej för det att gikten lemnat honom i ro nu, så att han kan springa omkring och göra ofog i en ärlig qvinnas ärliga kök! Och ofog kallar jag, så mycke pastorn vet, alla be- fallningar om skickemat från den spisen, der jag står. Och alldeles inte lagar jag skickemat till några förlisingar, om inte pastorn vet sin re­ spekt för en Herrans tjenare, som pastorn gudbevars skall vara, och tala på ett hyggligt sinne till den, som gudskelof kunde få femton plat- ser bättre än den här usligheten, som jag inte extimerar att tala om.»    »Menniska, jag svär att om du råkat att komma in i himmelriket, 
 
 
 
 
 423 innan jag hinner dit, så vänder jag vid porten, om jag än liksom herrn till Morlanda skulle nödgas rida en hvit häst hvarenda natt på heden.»    »Hvit häst . . . . hvit häst – jo, vackert – visst blås det, fast det inte susa! Det är bara lekemän, som rider hvita hästar, när de för sådana stygga löftens skull, som herrn till Morlanda gjorde, att inte vilja träffa ovän sin i himmelrike, få vända tillbaka utanföre. Men prester – det kan jag svära på för visso – få rida på gamla svarta hästkrakar, och jag tycker mej redan se pastorn hvarenda natt flaxa omkring stränderna här. Jo, jo, den som det såge, finge kanske lyss på tåre-ånger; men den som då sitter innanföre himlaporten, det är jag, och Vivika med, och så konstbesynnerligt kunde det hända, att jag till och med hade fått min plats i Abrahams eget sköte.»    »Blygs, qvinna, att tänka så illa om den store patriarken . . . . Men nog om det, som kommer efter! Nu kunna vi gå tillbaka till det, som kommer före, och det är min tillsägelse att du genast lagar färdig kalf­ soppan af bringan, som du fick i går. Jag lofvade son min att Sven Dill- hufvud skulle komma efter med maten till den förolyckade kaptenen.»    »Jag vet mina skyldigheter och menskligheter utan några påstöt- ningar! Och det var nu så fint, kantänka, att hålla fram löjtnanten, när det inte kunde vara tal om någon annan än Thorborg, för det var hon som beställde kalfvesoppan, förstås . . . . Men det skall jag säga pastorn, att det är ganska opasserligt för bättre mans flickebarn att så der resa å väg och sköta förlisarekaptener! Och jag kan säga att det var hvarken rim eller reson i att hon var färdig att följa, bara löjtnanten fick ordet opp.»    »Jaså – trollen skola nu bli ärevakterskor för englarne, akta sig . . . . tålamodet är stort hos verkliga män, men jag svär vid den store Bullar­ oxen att det nu straxt är slut! Thorborg vet hvad hon gör, och son min också . . . . Och ut nu, medan jag håller en liten öfverläggning med klockarn, som jag ser komma om hörnet! Och uppför hon sig som en kristlig menniska anstår, när den öfverläggningen blir känd, så tör det icke allenast bli regarnssjal till påsk, utan det kunde också hända att gumsen får försilfrad bjellra.» . . . . . . . . . . . . . . . . . . . . . . . . . . . . . . . . . . . . . . . . . . ..........................................................................    Nu fick Vivika stora ögon och kom i ett flygande utåt köket, der den unge håtten emellertid nedlät sig att skrapa morötter till soppan, den han allt emellan smakade på. 
 
 
 
 
 424    »Akta dej, min pilt!» ljöd moster Vivikas allra mildaste diskant. »Du bränner dej i onödan – jag vet allt sjelfver hur soppan smakar.»    Sven Dillhufvud hade så när släppt slefven i spisen, i stället för till- baka i kitteln, så förbryllad blef han öfver moster Vickas milda tillrät- tavisning.    Men nu kom klockarfar med sin bålstora kyrkemin; och som inte »fyrn» var tänd på förmiddagen, så neg trollet helt artigt inför denne herre, hvilken deremot med knappt aningen om en nickning helsade tillbaka.    För många, många år tillbaka hade de bägge helsat helt annorlunda på hvarandra – så sade åtminstone en och annan inhysesgumma. Men hvem kan tro på sådant sqvaller som inhysesgummorna roa sig med.    »Hör j moster», pratade Sven, för att prata bort minnet af sin ­näsvishet att göra visit i soppkitteln, »hvad menar j med det, som j säger ibland, att klockarfar har fyrn tänd?»    »Har du fått öron, så kan du höra, har du fått ögon, så kan du se . . . . Ser du inte, du enfaldige fiskmåse, att klockarns näsa på qvällarna skif- tar starkt i rödt, så fort han druckit första toddin?»    »Ajia mej, moster, så lefvande och ellande qvick j är! J är då riktigt tillskuren att vara moster åt Sven Dillhufvud. Och så många fyrar jag sett och får se i min dar, skall jag alltid minna mej på klockarns och ha den rätt till varneljus . . . . Men det skulle nock förlusta mej att veta hvad som så stämde om humör’t ert derinne? J låddes till att vara så harmelig först mot den stackars mannen, som kanske hungrar sej ihjäl, medan han väntar på soppematen.»    »Hör på, Sven Dumhufvud – har du varit så länge bland folk och ändå inte lärt dej begripa, att en kan ha så många sinnen som timmar på dagen . . . . Men säg mej, pilten min, hvad det kunde vara för ett apartetal som pastorn, löjtnanten och Thorborg höll emellan sej?»    »Hur i alla så många verldar, som dansa både öfver och under jor- den, kan j tänka moster att jag det vet? Men ett kan jag redeligt säga er, och det är detta, att vill j ställa er väl med löjtnanten, så låt mej nu snart få skickningen!»    »Lyfter jag inte af kitteln nu, ser du . . . . Och du, som luktar ikring så listeligt öfverallt, skulle inte veta något?»    »Ingenting att tala om, moster, utom det att Sven Dillhufvud i natt, som var, gjorde ännu ett växetag i sina mandater, och det blir nog 
 
 
 
 
 425 spordt bland skärgårdsflickorna. Tror j inte det, moster, j som är så opartisk på alla talelåtar, när j är i det rätta sinnet?»    »Jag skall säga dej en sak, Sven, och den kan du teckna opp i minne- boka, för du har kanske inte hört sannare ord.»    »Hur låter då den saken?» frågade den unge håtten, beredd på någon särdeles artighet.    »Jo, den låter så här: Sven Dillhufvud, det är mindre märkelsefara att titta ner i vattnet, än opp till stjernorna på himmels-pelln. För ser en neråt, kan en bara råka ut för dånedimpen, men ser en för högt oppåt, så kan en balansa sej så att en helt oförfarandes faller djupare än i vattnet . . . . . Nu slår jag maten i messingsflaskan . . . . Hörde du ordet, min pilt?»    »Sven Dillhufvud hör aldrig mer än han vill höra . . . . Nu går jag in till pastorn och tar de sista orderna.»    »Välkommen, fader klockare! Det var bra att j icke lät vänta på er.»    Dessa ord, som yttrades med en viss vigt på tonen, öfvertygade den sjelf så vigtige mannen om en tänkvärd sanning, den nemligen att, då våra tjenster icke mer äro nödvändiga, vi icke heller sjelfva äro det i samma grad som förut – vi kunna tacka Gud att vi äro det i någon grad.    Kapellets fäder helsade hvarandra härvid med en mera framstående jemlikhet.    Klockaren var en alltför erfaren och slug man att förundra sig öfver denna olikhet, född af tiden och förhållandena – det vill här säga för- bättrade omständigheter; och ehuru han var fullt besluten att aldrig helt och hållet återgå till den plats, som honom med rätta tillkom ­bredvid kapellets första hufvud, ville han likväl skatta så pass åt den stränge husbonden, verldens föränderlighet, att han med en viss blyg- samhet gaf sina råd, då de begärdes.    »Det är redan spordt» . . . . yttrade han, i det han med en half bug- ning intog den gamla bekanta stolen vid ena bordskanten, icke, såsom förr, med armbågen vårdslöst undanskuffande de fragmenter af pre- dikningar och andra papper, som lågo i vägen, utan vackert flyttande dem åt sidan . . . . »det är redan spordt att löjtnanten gjort ett karleverk i natt som var. Han blir kanske medaljör för den sakens skull.» 
 
 
 
 
 426    »Medaljör . . . . . Toge han emot medalj för det verk, han utförde på landbacken genom en redig tanke och en säker hand, vore han icke son min, eller ville jag åtminstone aldrig erkänna honom såsom sådan. Men blir det fråga om någon sorts belöning, så vore det gubbarne på Ufklippan som skulle vara rätta uppbärare af den, ty de vågade sina lif.»    »Ja, men sedan deras båt kantrat, hade de ej kunnat rädda en enda själ, och genom löjtnanten blef både lotsen och kapten på det danska fartyget räddade. Så har jag hört af en man, som varit på Ufklippan nu på morgonen, och till och med hörde jag det af Storke-Pelle.»    »Då kunde han lagt till, att om son min från början hittat den resur- sen han sedan fann, kunde äfven styrmannen blifvit vid lif. Men i alla fall är det väl att kaptenen blef räddad. Han befinner sig dock värre deran, efter hvad jag hört, än jag tycker han har rätt till, då vår Herre tillåtit honom att blifva bergad.»    »Det kommer mig före som om pastorn icke hade särdeles belåten- het hvarken med räddarn eller den räddade?»    »Jo jo, jag är visst belåten, så tillvida som man kan vara det, när man har hufvudet fullt af myror. Nå, ännu lefva de gamle gudar . . . . Son min kunde ha gjort sin sak bättre – men jag hoppas det icke är någon annan än jag som säger det ordet. Annars, rent ut, är det mitt köks­ troll, den elemenskade gamla kraken, eller rättare draken, som satt min galla i rörelse. J får se, klockare, att den gemena ugglan gör af med mig till slutet!»    »Åhå pastor, det blir väl tu tal om hvem som lyckas först med det arbetet.»    »Och så skulle dotter min, Lammet, också nödvändigt åstad med medikamenter och, Gud fördömme, den sista buteljen . . . . hör j, ­klockare . . . . sista buteljen af min gamla konstancia, ett vin, som icke druckits maken till alltsedan den siste vikingen lade sin draksnipa till ro vid Bottnastranden. Och vinet hade jag fått i present af kaptenen på en vestindisk tremastare, som låg här och reparerade. Det är visst tolf år sedan dess.»    »Nå, det var väl skada, pastor, det erkänner jag – fast jag aldrig på de tolf åren fått smaka det vinet – men pastorn får trösta sig med att det blir han som får göra den andra uppväckelsen på dansken.»    »Det var väl också jungfru Liljedaggs mening . . . . Men hör nu, hvad säger j, klockare, om son mins förslag och bönfallan att få dansken in­ 
 
 
 
 
 427 ackorderad här i kapellgården? Son min vill lemna sitt eget rum och bo på Thorborgs, när han är hemma – kanske vore det icke så dumt?»    »Nej, min själ, var ej det ett bra förslag! Pengar ä pengar, och kanske han kan bli sällskaplig och treflig nog, när sorgen gett med sig. Och om en till äter med om vintern, när en ändå måste ha något att lägga i grytan, så . . . .»    »Riktigt – så tänka vi karlar. Och dotter min var kanske icke heller rätt emot det, men Trollet, förstår j, sätter nog till alla segel, då jag för- kunnar henne min vilja . . . Men hon är rädd för er, klockare! Derföre var min mening att j kunde stanna här, medan . . . . Men se der kommer Sven Dillhufvud . . . . Skall du fara nu, min gosse?»    »Ja, herr pastor, nu har jag intagit lasten och får be om det, som löjt- nanten sa skulle bli apart.»    »Och det är de här orden, som du kan nämna till son eller dotter min, att jag samtycker. Men Thorborg må, om det bär till, komma hem lite i förväg.»    »Skall ske, herr pastor . . . . Nu var det en sak, som jag erbördigst skulle säga för mig sjelf – för sjelfver är alltid bäste ärendesvennen.»    »Hvarom är det då?»    »Jo, ser käre herr pastorn och j med, stränge fader klockare – för jag vet nock att fårahuset går i ett – att den här nödskottskumsion lade sig rak tvärs för katkesläsningen. Jag satt just som bäst och stoppa minne- boka full, då det sa pang . . . . och derföre ville jag lägga för en dag, att jag vid husförhöret kanske inte blir så öfverdådig som en hade rätt att vänta af en sådan en som Sven Dillhufvud.»    »Var lugn, min gosse!» svarade kapellpredikanten småleende. »Pet- ter Gädda kan intyga att du är väl bevandrad i de stycken, som hör en kristen till . . . . Och gif dig nu af med helsning till gubbarna, att jag ber dem för sin del hålla till godo med den här araksbuteljen och heder och tack till för det de hedra församlingen som de alltid gjort!»    Sven Dillhufvuds ögon lyste af förtjusning och tillfredsställelse både å egna och gubbarnes vägnar.    »Det är på detta här sättet», sade han, i det han bugande drog sig till dörren, »att en menniska må se sej om för att inte råka i högmodighet, när sådana der storord susa för örona på en. Men jag skall bära’t.»    Och dragande den ljufva, men tunga bördan af sin egen stolthet, försvann Sven Dillhufvud.    »Seså», sade kapellpredikanten, »nu är det gjordt! Låt oss nu lägga 
 
 
 
 
 428 oss för stormbyarna – innan jag fått refva, kan jag icke tänka på min middagsro. Gå klockare, och bogsera in trollvraket . . . . men varsko icke om något!»    Men klockaren blef förekommen: dörren gick åter upp.    »Hvem går och gäller för trollvraket?» frågade Vivika majestätiskt och ställde sig med en hand i hvardera sidan straxt innanföre tröskeln.    »Jungfru Vivika», utlät sig klockaren, hvilken mot denna auktoritet tyckte sig högre än sjelfva kyrktornet, »jag får tillstå, att jag aldrig hört någon qvinna med sådan tunga ha . . . .»    ». . . . ha sjungit ottesången förr? Men jag låter hvem som helst veta, att jag sjunger både ottesång och aftonsång på min egen toneklang. Och till så pass ålder och välbördighet är jag kommen, att jag inte af någon, vore det än sjelfvaste klockarn, så lång han är, låter näskasta mej för det jag har tunga och brukar den så som den skall brukas. Men var det kanske jungfrun som skulle näskastas, så mins jag en jungfru från ungdomstima, som inte hade behöft heta jungfru på gamla dar, om hon velat bli huskors åt en, som se’n blef en mäkta svårstor man! Men det nöttar inte att tala om sådana förlegade slagdängsviser.»    Vid detta öfverdådiga tal, som verkligen ställde hela sannsagan om den adertonårige skärgårdsynglingens och den femtonåriga skärgårds­ flickans söndagsroman för den nu femtiofemårige mannens ögon, gick en sjögrön färgskiftning öfver hans ansigte. Han tycktes först vara på väg att säga något, men han besinnade sig snart. Den värdighet, som hans ställning ålade honom, lät honom inse omöjligheten att nedlåta sig till en förklaring . . . . Han hade ingenting begripit.    Kapellpredikanten hjelpte också sin egen gamle hjelpare ur för­ lägenheten derigenom att han tvärt högg in i ämnet.    »Vivika, låt oss vara kloka! Här kommer i afton eller i morgon bit- tida en gäst, den danske kaptenen. Gör derföre flinkt i ordning löjt- nantens rum – han kommer under tiden att bebo Thorborgs.»    När den gamla trotjenarinnan tillät sin herre och husbonde att tala till slut, var det icke af någon särskilt aktning för honom, utan allenast derföre att hon blef slagen af en så stor häpnad, att hon ej trodde sina egna öron . . . . Man skulle verkligen ha vågat taga detta steg utan att ens fråga henne?    I stora ögonblick – och detta var ett sådant för henne – kunde hon äfven vara lugn.    »Jaså», sade hon, och det liknade sig verkligen till en öm rörelse i 
 
 
 
 
 429 rösten, »jag har blifvit så utlefvad och föraktad för de ringa tjenster, jag gjort detta hus, att jag nu betraktas som en skampåle, den ingen vill komma nära. Jo jo, det må gå lyckosamt för den husbonde, som van- fräjdar och ohelgar en trogen tjenarinna! Pastorn kan sätta sej i be- römmelsestoln för sådan handling – men det fins en, som nock ser till min försmädelse!»    »Vivika du, det är icke jag som gjort det här! Det är son min – det svär jag vid den store Bullaroxen, som de oförskämde norrbaggarne la’ händerna på. Om du någonsin toge reson, men du vet sjelf . . . .»    »Ja», ropade Vivika, som icke längre stod ut, att hålla sig uppe vid den mera ovana rolen, »jag förstår att pastorn vill lägga den ene stö­ testenen på den andra. Mor min var från Norge land, men hvarken var hon oförskämd eller tog hon så mycket som en munsbit af den elän- dige Bullaroxen, som jag tycker pastorn nu så länge tuggat på, att det inte skulle finnas qvar ens så mycket som benen på kräkstackarn!»    »Låt vara nog, låt vara nog, Vivika! Jag sa ju att vi skulle försilfra gumsens bjellra – ska vi icke, klockare?»    »Jo, och den här kapten, som kommer ifrån . . . . ja, gud vet hvarifrån han kommer – men det kan en veta att han får pengar från det danska eller tyska rederiet . . . . för de sade att han skulle vara både tysk och dansk. Och en sådan måtte väl kunna ge gumsen riktig silfverbjellra, se’n han först gett silfversnusdose åt hushållerskan.»    »Prata mej inte i något silfversinne! För om också både gumsen och jag bli förgylda från topp till tå, så är jag ändå förgången och förbi- gången i den här saken, och jag vill se den, som kan sticka sta med den tanken att jag låter göra mej till kujoneringshjon, och jag vill se den, som nu förmår mej att röra mej ur fläcken! Nej då, nej . . . . nej . . . nej!»    Hon gick mot dörren och började sjunga, hvilket var högsta stadiet af hennes vrede: »Hin håle i en gunga Han satt’ en gång en prest, Han gunga honom af och an – Af och han . . . . af och han . . . . af och han! Hin lemna likväl kragen Och satt’en på en so . . . . Ho . . . . ho . . . . ho!»    »Ja, nu äro vi väl deran!» yttrade kapellpredikanten, skrattande så att tårarne kommo honom i ögonen, ty han kunde icke höra Vivika ut­ 
 
 
 
 
 430 föra Bellmanssånger utan att skratta. »Hur få vi nu i ordning, klock- are, och när får jag middag?»    »Låt mig tänka efter . . . . Jo, nu har jag det! Jag skall gå min väg hem, för hon blir bara mera retad af att jag ser henne i dag, och så skall jag i dörren säga – hör på bara» . . . .    Och klockaren satte genast handlingen i verket, gick till dörren, öppnade den på glänt och sade:    »Farväl då, pastor – tack för den här gången! Ärendet skall bli rik- tigt uträttadt. Jag vill be hustru min komma öfver på en stund och laga middag åt pastorn. Se’n kan hon rusta om i löjtnantens rum för den händelsen, som nog kan hända, att kapten kan komma i eftermiddag.»    »Hvad för slag» – och nu kom jungfru Vivika, som icke skulle röra sig ur fläcken, hastigt på benen – »hvad för slag? Jo, klockerskan kan bara våga sej till att komma och sköta mina göromål! Helsa henne så många helsningar och be henne behålla sina besvärligheter för sej sjelf och inte besvära sej för en annan, för ännu gudskelof kan jag sköta både mej sjelfver och andra. Och så länge jag står vid styret i pas­ torsspisen, skall ingen klockare-klocka sticka sta och sätta sej i vägen för min näsa!»    »Tog det inte?» frågade klockaren sakta genom dörren.    »Förträffligt, förträffligt!» sade kapellpredikanten nickande. »Nu är jag säker på både middag och kaffe och middagsluren på köpet.»    Åtföljd af Vivikas gnistrande ögonkast, aflägsnade sig klockaren, särdeles nöjd med sin tillställning.    Några minuter derefter började gumman duka och sätta fram maten, utan att hvarken hon eller pastorn sade något, och ingenting blef taladt förrän maten åter var utburen. Då sade hon i sin vackraste ton:    »Var det inte skamligt, pastor?»    »Är det icke skamligt, Vivika, att du har ett så vådligt sinne, att din egen husbonde skall liksom ha respekt för dig?»    Det talet var likt en söt lukt för det sårade högmodet.    »Nå nå, inte är det väl så farligt heller! Och om den der dansken har något vett, så är han då till minstingen ingen finne, som kan trolla bort allt hvad som fins i huset. Och fastän jag alltid sökt att hålla förlising- arna ifrån mej så mycke jag kunnat, så skall jag väl ändå ställa till rätta för den här stackars skeppsbrytarn, efter våran egen Gudmar tog honom ifrån vraket på ett snöre . . . . och sof nu, herr pastor, i all rolig- het tills jag kommer med kaffet!» 
 
 
 
 
 431    »Skönt, skönt . . . . och låt oss nu sluta fred för all den tid vi ha främ- lingen här!»    »Det må pastorn säga! Hvem går i krigsled, om inte han sjelf? Och om det är rena dagsens sanningen, att den här kaptenen är både dansk och tysk, så kan han ha råd att ge mej ett par örringar af helguld – för något skall det vara för något, sa’ tysken!»    Då kapellpredikanten efter middagen såg sig ensam i besittning af sin kammare med kaffekoppen, pipan och brasan, började han söka i fickan af den stora grå frisrock, som vanligen omslöt hans väldiga former; och derur uppfiskade han, icke ett litet doftande bref på rosenpapper, utan ett trefligt allvarsamt bref på anständigt postpapper, skrifvit med Maj- kens egen rediga och jemna stil – ett aftryck af hennes eget skaplynne.    Detta bref, som ankommit ett par dagar förut, hade Gudmar ingen aning om. Och gubben var särdeles stolt öfver att hafva denna hemlig- het för sig.    Så skref Majken till sin gamle vän:    »Mest värderade af alla verldens farbröder, i andanom min allra ­käraste svärfader!    Huru vill jag nu finna ord att säga farbror något riktigt kärnfullt om de djupa tacksamma känslor, som verkligen svalla öfver inom mig vid det förslag, som farbror gjort!    Farbror skulle komma sjelf för att nedlägga böner för pappa?    Ack, ack, man skall lika väl som jag förstå det ensliga kapellets stolte och sjelfrådige herde för att begripa detta offer . . . . Jag begriper det, jag beundrar det, och i min enda person lägger jag tio döttrars kärlek vid farbrors fötter!    Och Gudmar . . . . om han ej förut nog högt älskade sin gamle far, så skulle detta drag binda honom med evig kärlek och sonlig tacksamhet, ty – förlåt hvad jag nu säger – så prest farbror än är, vet jag ingen men- niska på jorden så litet lämplig att ställa böner till andra.    Döm då, om jag ej bör noga pröfva våra tillgångar i förhopp­- ningsväg, innan jag blottställer farbrors anseende . . . . men detta var illa sagdt – en fader, och en sådan fader som farbror till, kan aldrig, äfven då ett afslag följer, blottställa sitt anseende, då han är sin egen sons böneman. 
 
 
 
 
 432    Jag vill således ändra min mening och säga så här:    Innan jag blottställer min gamle älskade vän för smärtan att se sin uppoffring okrönt af framgången, måste jag noga tänka mig före – och det är detta jag nu gjort.    Med en karakter sådan som pappas måste verkningarne komma in­ ifrån, såsom händelsen var, då han öfvergaf spekulationen med Holt, ty aldrig – derom är jag säker – låter pappa någonting yttre inverka på de antipatier, som han ordentligt älskar. Han uppfinner åtminstone med den lifligaste ihärdighet alla möjliga småskäl att öka dem.    Då jag vann den stora segern vid Holtska nederlaget, vann jag just icke mer än de onödiga förhoppningar, hvilka under de sex månader, som senast förflutit, visat sig hafva varit byggda på ingen grund.    Pappas mildhet, hans tystnad och framför allt den hjertlighet, han visat Thorborg, som han sjelf flere gånger bjudit hit, har kommit oss alla att tänka många vackra ljufva tankar. Och hvar gång min Gud- mar och jag träffats, ha vi sagt: »För närvarande kan det icke vara bättre.»    Men i går visade jag för mamma farbrors bref, och då vi öfverlade huruvida det vore till gagn eller ej att farbror gjorde detta nya slag i saken, sade mamma, och hon bör bäst känna huru det är:    »Det skulle icke tjena till det allra ringaste, ty» – kom ihåg, farbror, att det är mammas ord, icke mina – »huru de båda herrarne än började, det måtte ske aldrig så vänskapsfullt och saktmodigt, så slutade det ändå i brinnande uppror: ingendera beflitar sig synnerligen om att lägga band på sina intryck. Dessutom», tillade hon, »är pappas tystnad just säkraste beviset på att han anser denna sak så fullkomligt nedlagd, att den ej gerna bör spöka igen.»    Således, allra käraste farbror, var tålig liksom vi! Ännu har Gudmar icke friat för sista gången, ehuru jaktlöjtnanten gjort det. När kontrol­ lören kommer, har måhända någon af de der inre omständigheterna verkat sitt verk i tysthet. I alla hänseenden vilja vi icke sörja i förväg.    Och tro nu, min bäste farbror, att vi alldeles icke hafva det illa! ­Klagar min käre befälhafvare, så klagar han i onödan.    Låtom oss icke glömma huru många älskande själar på jorden få nöja sig med mindre än det mått af lycka, hvilket fallit på vår lott! Helsa, välstånd och verksamhet i andras bästa – är detta ingenting! Jo, det är mycket. Och farbror lefver tills Gudmar inträder i sin nya ­tjenstegrad. Det märkvärdiga gamla xeres-vin, som jag har med mig, 
 
 
 
 
 433 då jag snart kommer, skall gifva »de gamle gudar» tio års lifstid i ­öfverskott.    Dessutom medför jag tre splitter nya historier, hvilka jag hoppas icke skola förlora på att berättas af farbrors egen sköldmö Majken.»    Kapellpredikanten satt en lång stund med brefvet i handen.    »En sådan qvinna – och den skall son min icke få! Nå, jag har åt- minstone fått visa henne att jag för hennes skull kunnat förmå mig till det snart sagdt omöjliga . . . . Så bra att det stannade vid blotta viljan. Jag hade min själ kunnat få ett anfall af gallfebern, som lätt narrat gik- ten upp i magen. Min sköldmö är en klok mö – hon vet hvad oss göres behof.» 57. Thorborg.    Morgonen efter en storm på hafvet har en egen fängslande karakter.    Sjögången fortfar . . . . I ängslig brådska, i ändlös täflan jaga de från djupet uppdrifna svallvågorna hvarandra; men denna täflan är liksom en dans utan musik, ty vindarna hafva tystnat. Och när harmonien ele­ menterna emellan är störd och vattenmassorna häfva sig under luftens stillhet, tycker man sig icke blott skåda denna död-dans, utan man tycker sig vara närvarande vid de sista uttänjda scenerna i en tragedi, hvilken har qvar det fasaväckande, sedan det sköna och majestätiska försvunnit . . . . . . . . . . . . . .    Det var emot middagen, då den lätta båt, som roddes af Storke-Pelle och i hvars akter Thorborg och Gudmar sutto, arbetade sig fram till Ufklippan.    »Nå, det går bra», sade Gudmar leende, »du är tapper som en hjel­ tinna, lilla helgonbarn! Om min Majken såge dig här, skulle hon tro sig se sin egen spegelbild. Och svallvågorna sjelfva ryta sitt bravo – det hör du.»    »Ja, ja», sade Thorborg med en blick af tillfredsställelse, »det har varit en stor barnslighet af mig att känna denna fruktan, som är en 
 
 
 
 
 434 kristen så fullkomligt ovärdig. Men du kan tro mig, Gudmar, att det icke är jag sjelf som fruktat: det är en makt i kroppen som gör att den darrar och skyr det vilda vattnet, liksom själen skulle fly en vild och ond handling. Jag kommer ej till rätta med denna söndring. Förstår du den?»    »Åh, lugna dig du! Till och med stora män, moraliskt modiga män, hafva erfarit samma söndring, och då kan väl en liten tärna icke be- höfva oroa sig deröfver . . . . Men underligt förekommer det mig i alla fall, att du i dag under en sådan svallsjö icke är lika rädd som vanligt?»    »Jag skulle sjelf göra samma anmärkning, om icke mitt mod förkla- rades genom det deltagande jag erfar för den skeppsbrutne mannen, som derute på Ufklippan verkligen är bra hjelplös.»    Gudmar svarade ej. Han såg utåt den hvitskummande vattenöcknen och gaf en order åt Pelle angående landningen.    »Men», återtog Thorborg, »du har icke sagt mig om våra heders- gubbars båt blef bergad. Efter så mycket annat lyckligtvis flutit upp på stranden, så har kanske den också kommit till rätta?»    »Ja, den bergade sig sjelf af gammal vana och kärlek till egarne – men så är det också ett praktexemplar af båt-skal, och gubbarnes glädje, då de återfingo snipan, var icke stort mindre än då de återfunno hvarandra i lifvet. Hederliga, förträffliga själar, som skärgården kan vara stolt öfver att ega!»    »Alltid», svarade Thorborg, sjelf med en oskyldig stolthet, »alltid erkänner du andras förtjenster, men med dina egna är du tystlåten. Har icke nu du egentligen här varit Guds redskap.»    »Nå, redskapet måtte icke hafva något att förhäfva sig öfver. Dess­ utom var min handling så enkel, att den icke kan komma i den tack- samhetsräkning, som bör hållas emellan gubbarne och den räddade mannen . . . . . Men jag undrar huru det nu är med honom. När jag reste, hade vi minsann icke fått många rediga ord af honom. Och kanske att han fått svälta dertill: gubbarne ha väl ingenting passande – dock fins det gudskelof åtminstone färskvatten på klippan.»    »Hvilket utomordentligt under», inföll Thorborg, »äro ej dessa friska källsprång ute på kala skären midt i salta hafvet! De påminna mig om källorna i de heta öcknarna.»    »Och hvad är likväl det undret emot det vi ha på södra holmarna, såsom t. ex. på de yttersta af Paternosterskären, der det fins ordentliga små bassiner, hvari färskvattensfisken lefver rätt lusteligt.» 
 
 
 
 
 435    »Jag har ej sett dessa», svarade hon, »men säg mig om du hört någon kunna förklara denna naturens stora hemlighet?»    »Alldeles oförklarlig lär den icke vara. Det anses att sjöfåglarne dit- fört dessa ålar och andra fiskar i sina näbb och sålunda utplanterat dem eller deras rom till vidare förökning . . . . Nå, nu äro vi framme . . . . Akta dig, älfvan min – här blir en liten törn, men Pelle har stadig arm.»    »Se, Gädda är ute och välkomnar oss!»    Thorborg viftade med näsduken, och gubben tog siratligt pickelhät- tan af hufvudet och svängde den i luften.    Efter några ögonblick fick Thorborg sätta foten på fasta landet.    »Jesses, sådan välgerning att löjtnanten kom tillbaka och att han till på köpet har mamsell Thorborg med sej! Hon, som är så begripen i alla sjukdomskonstigheter, tör nog kunna lösa opp gåteknuten med kapten – för, nej gu, kan hvarken lots-far eller jag säga om han skall vara lefvande eller död.»    »Gudskelof», sade Thorborg med sin hjertevarma röst, »att j, gamle heders Gädda, och lots-far bägge lefva efter er vackra mandat . . . . Men hur har det då förhållit sig med er gäst, sedan Gudmar reste?»    »Det har inte förhållit sej alls. Han ligger i flaggkammarn på sängen, som vi haft der alltse’n pastorn var så ärevördig och höll godo hos oss. Men han ligger der ackurat utan att svara eller röra sej, med ögona stå­ ende i taket. Om han ser något eller inte, det har jag osagdt; men nock tycker jag, att när han har flaggorna rätt bredvid sej, kunde han få vackrare syn än taket. Ifall något lefvande fins qvar i menniskan, så är det väl sådant, kan jag förstå, som ligger under svart sorgeflagg, och det må en inte säga på, när han blef ensam qvar, medan de andra fick påmönstring till paradiset.»    »Och ingenting har han förtärt?»    »Nej då! Här kom för en liten vändning se’n så rar en soppa från ungafrun på Svartskär, men han ville inte ens öppna mun – ja, han märker inte en gång om en håller sked för’n. Och, förstås, han ligger i kläderna, som löjtnanten fick på honom, när vi hade haft’en på jakten.»    De voro nu inkomna i stugan, der lotsgubben från inre kammaren trädde emot dem och upprepade ungefär samma rapport med det tillägg, att han bestämdt trodde det något var i olag inom den främ- mande mannens hufvud. Han hade på sista halftimman »liksom små- lett ett par gånger, och en märkte grant att han inte sjelf märkte till det.» 
 
 
 
 
 436    Medan Thorborg uppackade det medförda, gick Gudmar in i flagg- kammaren. Men den unga flickan hade knappt hunnit mer än sluta sitt bestyr, innan brodern åter kom ut.    »Är du redan tillbaka?»    »Ja, han är sannerligen så hemsk att se på, att jag ville ut och tala med dig. Om icke du bringar lif i honom, så måste han förblifva här tills vi få hit provincialläkaren. Ty jag vågar icke föra ut på sjön en menniska, som, precist efter hvad Gädda sade, är hvarken lefvande eller död . . . . Då jag reste, hade jag fått honom att tala åtminstone några ord. Nu är det alldeles omöjligt – jag tror att han ej ens känner igen mig.»    »Låt mig gå in!»    »Är du icke alls tveksam?» frågade Gudmar.    »Nej – jag föreställer mig att det är en sinnesdvala, som förtviflan och kroppsansträngningar åstadkommit. Du vet att jag i sådana saker aldrig är rädd.»    Och med hela frimodigheten hos en varm och barmhertig själ trädde Thorborg öfver tröskeln och fram till den sjuke.    Denne var en smärt, medelstor, blek och orörlig man, med ljusgula, ihoptofvade lockar hängande öfver en hög, redan i ungdomen fårad panna. Hans ögon, dunkla som himlen i svepning, visade ej minsta skymt till medvetande; och de hvita, hårdt tillslutna läpparne tycktes hafva tryckt sig ihop öfver sammanbitna tänder.    Det var icke förtviflan som låg på detta ansigte – det var ett lidande, uttvättadt af blodstårar, hvilka nu, stelnade, liksom inmängdt sig i de slappa dragen.    »Har du sett någon se så ut», frågade Gudmar tyst, »du, som stått vid så många sjuksängar?»    »Ja», svarade Thorborg i en sakta darrande hviskning, »jag har sett någon se så ut» . . . . och ihopknäppande händerna brast hon ut i en stilla gråt.    Detta ljud måtte ha berört något sympatetiskt hos den sjuke: hans ögonlock började sakta rycka och långsamt höjas, tills blicken fästades på henne, som gret så nära honom.    Men hvilken bestörtning intog ej de vid detta uppträde tillstädes när- varande, och synnerligast Thorborg sjelf, då den skeppsbrutne mannen med ett utrop, hvilken ingen kunde tyda annorlunda än såsom ett ­fasans utrop, slog båda händerna för ansigtet och vände sig bort. 
 
 
 
 
 437    Under några minuter rådde en djup tystnad i rummet.    Slutligen sade Thorborg mildt, men fast:    »Gudmar, du ser att jag gjort ett intryck på den sjuke, om än oför- delaktigt . . . . Må både du och lots-far gå ut till Gädda i stugan och icke komma hitin förr än jag säger till – vill du det?»    »Skall jag våga det?» frågade Gudmar med en vädjande blick på gubben.    »I Jesu helga namn kan en våga allt, och mamsell Thorborg skall visa oss – det känner jag fullväl på mej – att englarna inte vända om från någon menniska innan de hittat en fläck, der de kunna lägga ett välsignadt liseord för bedröfvelsen.»    »Nåväl, så går jag då . . . . Men var icke länge ensam med honom, det ber jag dig!»    »Icke längre än som behöfs.»    »Besynnerliga barn – och du har ingen farhåga för att bli allena med denne man under sådana omständigheter?»    »Hvarföre skulle jag det? Jag är ingen engel, men jag vill ändå tro på lots-fars ord . . . Gå nu!»    De bägge männen trädde ut i stugan, och Thorborg tillslöt om­ sorgsfullt dörren . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . . ..........................................................................    Sedan hon blifvit fullkomligt ensam med främlingen, höjde sig hennes hjerta i en outsäglig brinnande bön till Honom, som icke ­allenast sjelf utöfvade sina höga under, medan han vandrade bland menniskorna, utan ännu dagligen tillåter dessa under att inträffa, fastän de ofta glida obemärkta undan menniskosinnet. Men i minnet hägra dessa under stundom upp och blifva då, långt efteråt, klara bil- der, dem vi undanskjuta eller kalla till oss, allt eftersom vårt sinne för ögonblicket är beskaffadt. Det säkra är emellertid att ingen men­ niskas lif varit så fattigt, att hon icke eger någon dylik erinring gömd i vecken af sitt hjerta, det må hafva ihoptorkat under verldslifvets sol-vindar eller under det tunga dagsverkets kalla och skarpa blås- ilar.    Efter den lefvande bönen trädde den unga qvinnan beslutsamt fram till sängen.    Här stannade hon ett ögonblick stilla.    Derefter vidrörde hon med handen den ännu alltjemt bortvände 
 
 
 
 
 438 unge mannen och yttrade i den ljufva ton, som hon så fullkomligt egde i sin makt:    »Jag kommer från henne . . . . Hör: hon bönfaller genom mig att ni afskakar den dvala, som håller er själ fjättrad, och går utan knot och utan svaghet fram på den törnstig, som vi alla måste vandra.»    Nu blef ett djupt, hörbart arbetande inom den skeppsbrutne man- nens bröst. Några korta konvulsiviska snyftningar skakade honom. Sedan flöto tårar, en och en; men han vände sig ännu ej till den unga budbärerskan, som likväl icke förlorade modet.    »Vill ni icke svara mig?» frågade hon uppmanande.    »Mitt minne och min tanke bränner mig!» sade han långsamt . . . . »Då jag ser er, är det liksom dimmorna rullade bort . . . . Jag har sett er förr . . . . någorstädes – hvar kan jag icke påminna mig . . . . men jag har sett er.»    »Hörde ni den helsning, som jag frambar?» återtog Thorborg, fast- hållande sig vid samma mål.    En häftig rysning skakade honom.    Han vände sig om och betraktade Thorborg med blickar af en ­namn­lös, hemlighetsfull bäfvan och smärta.    »Hvem är ni? Och hvarföre söker ni taga detta välde öfver en själ, som finner sig bättre i sina oredda än i sina redda minnen?»    »Då ni icke svarar på min fråga, bör icke heller jag svara på er – jag kan lemna er.»    »Ja, gör det . . . . ty ehuru ni väcker mig, så väcker ni mig till lidan- den, som äro bättre att sänka i glömska och domning.»    »Domning är icke glömska . . . . Men eftersom ni vill det, så lemnar jag er då . . . Farväl!»    Med en blick af ängsligt och sorgligt deltagande vände hon sig om för att gå ut i stugan.    Vid de första stegen hon gjorde från sängen spred sig ett slags be- haglig frid öfver den sjuke mannens drag; men alltsom hon nalkades dörren, förändrades märkbart detta uttryck. Han tycktes kämpa en hård kamp med sig sjelf, men innan hennes hand vidrört låset, hade han frampressat ordet:    »Stanna!»    Med ett englaleende vände Thorborg tillbaka.    »Säkert», sade han, begrundande och liksom studerande hennes ljufva och rena anlete, »säkert är ni en god ande.» 
 
 
 
 
 439    »Jag är endast en stackars obetydlig flicka från denna skärgård. Men huru obetydlig jag än är, har jag mitt värf att fylla» . . . . . .    »Det måste vara en engels värf.»    »En kristen qvinnas, ingenting vidare . . . . Men jag väntar ännu allt­ jemt på ert svar.»    Han skakade på hufvudet.    »En engel hade kunnat framföra det budskap jag fick, men en jor- disk qvinna icke . . . . Gå! Ni har af en tillfällighet uttalat några hemlig- hetsfulla ord . . . . ni har drifvit gäck med en förkastad och redlös själ . . . . . Det var som jag från början anade: ni är icke hvad ert utseende visar. Nu, liksom då jag förra gången såg er, har ni endast plågat mig.»    »Och när jag på er orättvisa uppmaning gått, huru blir det då?»    »Det vet jag icke – och jag vill icke veta det . . . . Min dvala var lyck- salighet mot detta återvända lif, och återfaller jag icke i den, så vill jag önska att ni sjelf, ni kristna välgörarinna, finge lida någon del af de qval ni frammanat . . . . . Se . . . se . . . de försvinna i djupet . . . se alla dessa hufvuden . . . men – o – der sticka de åter upp. De ropa mig . . . hör ni, de ropa mig oupphörligt . . . hör ni . . . . de ropa oupphörligt . . . . och han den siste, den siste . . . Det var ju uselt att jag ej följde . . . . . . . .»    »Febern är nu i antågande!» yttrade Thorborg med fast och djupt allvarlig röst. »Samla spillrorna af ert förnuft och gå ej med fri vilja under . . . . Ni hade ju en ung hustru?»    Han såg på henne med förvirrade blickar, hvilka tydligt uttryckte den bäfvan och det motstånd, som han på samma gång erfor mot begä- ret att reda ut skuggorna af det förflutna.    »Nåväl», återtog den unga flickan, »det är hon som hviskat till mig den befallning, jag framförde till er . . . . Vill ni ännu icke lyda henne?»    »Henrika . . . . Henrika – hon är död . . . för alltid borta» . . . sade han liksom åt sig sjelf, slutande blicken . . . »borta . . . borta . . . . Men huru vet ni» . . . Ögonen uppslogos åter med ett vildt och hemskt uttryck . . . . . »Ah, det var just på denna strand!»    Han störtade upp som en stormvind och fattade häftigt Thorborgs arm.    »Tala – icke sant? Ingenting är omöjligt för Herren. Kommer du att förkunna mig ett underverk? Var hon ej död? Syntes det blott så? ­Lefver hon ännu? Svara då, svara! Jag bör kunna bära glädjen . . . . jag har burit så stor, så stor smärta.»    »Gråt då i stället», sade Thorborg med ett sakta klagande tonfall i 
 
 
 
 
 440 rösten, »gråt ut . . . . Hon kom till våra stränder, men, såsom ni väl vet, hennes ande hade redan vändt hem.»    Det uppstod en tystnad, afbruten endast of den olycklige mannens dofva suckar, blandade med en och annan halfqväfd snyftning.    »Jag visste det!» suckade han slutligen. »Jag var full af dårskap . . . . Jag får ju se hennes rum snart – är det långt borta?»    »Nej, nära – men ännu säger jag icke hvar . . . . . Nu vill ni ju lefva och strida såsom hon begärt!»    »Hvad är det som berättigar er att åtaga er detta värf?»    »Jag», svarade Thorborg mildt, »band hennes dödskrans, jag vårdar och älskar hennes hviloplats – jag är den, till hvilken hon genom ­drömmen sändt sin helsning till er.»    Med en rörande barnslig glädje fattade han hennes hand och höljde den med tårar och kyssar.    »Välsignade», hviskade han, »vare dessa händer, välsignade vare dessa läppar, som tala till mig . . . . Men» – han släppte hastigt handen – »drömmar äro blott drömmar.»    »De röster», sade Thorborg, »som komma uppifrån, kunna ej nå oss annorlunda än genom drömmen eller aningen.»    »Kanhända . . . . Min egen själ har nog förstått detta . . . Men jag hade sett er förr . . . . . hvar – hjelp mig då . . . . . Jag kände igen er straxt, då jag fick se er, och jag erfor samma smärtsamma obenägenhet som jag erfarit en gång förr.»    »Kan det icke också möjligen hafva varit i en dröm som ni sett mig? Åtminstone», tillade hon djupt rodnande, »igenkände jag er endast genom den syn, som jag under sömnen sett.»    »Store Gud, är det möjligt . . . . Ja, ja, det måste vara så! Ni besökte mig – men jag vet icke om jag drömde. Ni kom från henne äfven då . . . . Jag hade nyss varit mycket sjuk . . . . till och med mer än sjuk . . . . jag trodde att det var en villa från Bistrups gård – men ni vet ingenting om det stället.»    Thorborg iakttog tystnad.    »Nåväl», återtog han med en förtrolighet, som bar hela pregeln af den mest förtärande mjeltsjuka, »blif icke rädd för mig, unga flicka . . . . jag har varit» – han strök med handen långsamt öfver pannan – »för- står ni mig?»    »Ja, jag förstår!» Thorborgs ögon stodo fulla af tårar.    »Hör, hör», fortsatte han i denna klagande ton, på hvilka vågen och 
 
 
 
 
 441 vinden kunna sammanspråka, »hör . . . . jag satt på Bistrups gård – det är dårhuset. Var ni icke der någon gång?»    »Aldrig.»    »Men säg mig», sade han, fattad af en hastig ingifvelse, och han lade nu sin egen hand öfver Thorborgs panna . . . . »Ni sjelf?»    »Jag sjelf?»    »Har ni . . . . förlåt mig, men allt detta förekommer mig så outgrund- ligt . . . . så osannolikt . . . . har ni icke tidtals erfarit besynnerliga för- ändringar inom ert hufvud? Har ni ej märkt att vissa föremål gestalta sig på annat sätt än ni varit van att se dem?»    »Nej, tro mig – jag är icke ens svärmisk till sinnes, och beröringen med de underbarare naturkrafterna kan jag aldrig anse för något annat än erinringar om att vi stå i samband med en högre makt, som låter oss utföra sin vilja.»    Men den en gång upptagna idéen syntes den sjuke främlingen så sannolik, att han icke ville släppa den; och just tanken att han med för­ sigtighet borde behandla denna kanske just nyss tillfrisknade själ, bi- drog lika mycket som det hemlighetsfulla band, han fann emellan dem, att bryta den farliga förlamningen, som hållet honom bunden och hvilken utan dessa omständigheter troligen skulle hafva åter- bringat honom till Bistrups gård.    Hvad som nu smärtsammast inverkade på honom var fruktan att han ej säkert kunde fästa sig vid de ord, den unga flickan uttalat, nem- ligen att han skulle finna platsen, der hans jordiska hopp blifvit gömdt.    Efter ett ögonblicks forskande eftertanke sade han hastigt i afsigt att öfverraska henne (det var tydligt hans öfvertygelse att de nu hade om- bytt roller):    »Såg ni hennes vigselring?»    »Ja», svarade Thorborg.    »Och bokstäfverna?»    »H.B. och O.G.»    »Gud allsmäktig vare lofvad!»    Den blick, den suck, som nu gick från hans hjerta till himlen, var full af redig och djup tacksamhet.    »Henrika Benzen och Otto Geistern» . . . . upprepade han gång efter annan. »Mitt namn talar ju bekant till er?»    »Nej, det har jag ej förr hört och har ej kunnat gissa det.»    »Har ni då glömt att det stod under brefvet? Dessutom, om ni, 
 
 
 
 
 442 såsom ni så skönt sade, vårdar hennes rum, har ni ju läst hennes namn på minnesvården. Det var en enkel inskrift jag bestämde. Men ha mina öfriga order blifvit uppfyllda, så har väl äfven denna blifvit det?»    »Olyckligtvis», tänkte Thorborg, »återkommer nu oredan i hans tankar. Jag måste skynda att inkasta honom i ett annat ämne, så att det ena qvalet återigen upprycker det andra.»    Högt sade hon:    »Angående allt detta få vi tala sedan. Låt oss nu i första hand tänka på huru ni kommit hit och huru ni skall komma härifrån!»    »Hit . . . . huru jag kommit hit . . . . ja, ja . . . . Ja, det är sant! Man fruk- tade att anförtro mig befälet på Fortuna . . . . Och hade de ej rätt . . . . Lyckan, som så länge följt mig, har med min Henrika öfvergifvit mig. Nu har olyckan satt sitt insegel på min panna . . . . Fortuna . . . . Men var det väl min hand som bäddade hennes bädd så hård . . . Mina gossar, mina raska gossar . . . . Ah . . . . hvad är detta – och jag befinner mig här.»    Han störtade åter upp och famlade efter dörren.    Förtviflan, den naturliga förtviflan, hade nu fullkomligt väckt honom.    Hans förnuft var räddadt, men själen kämpade i ryslig ångest.    Då öppnade Thorborg dörren.    »Se här, kapten Geistern, äro de tre män, hvilka gjort allt för att rädda Fortunas kapten och besättning. Förebrå dem ej att de icke ­lyckats med någon mer än er sjelf!»    »Jag minnes nu allt» . . . . Den unge skeppsbrutne mannen utsträckte sina händer . . . . »Min tacksamhet mot er, redlige och modige män, har varit dålig, men tillräknen mig ingenting! I tre dagar, i tre nätter hade vi arbetat öfvermenskligt för fartyg och lif. Dessa tre dygn förefalla mig som tre sekler . . . . Min besättning, min besättning – alla Fortunas försvarare ha gått till ro, utom en, den ovärdigaste. Ack, hvarföre åter- fick jag detta befäl, hvarföre följde jag ej honom, som gick sist?»    »Det var just hvad j ville, käre herre!» sade lotsgubben, som nu framträdde och, aftagande mössan, fattade kaptenens framräckta hand. Men den herren, som är öfver alla herrar, tillät mej stackare att bevara er från den synden att bli sjelfspilling . . . . Och låt oss nu prisa vår Frälsare och dernäst det unga redskapet, som han valt till lots åt er i denna sista nöden» – gubben visade på Thorborg – »för det j åter- kommit till sorgen, som, hur grufsam den än är, ändå alltid är helso- sammare och bättre än den stumma anden, som höll er i tvång.» 
 
 
 
 
 443    En högtidlig rörelse, högtidlig som en verklig gudstjenst, gick genom alla dem, som stugan inneslöt.    Hvar och en tryckte med varmaste deltagande den bleke främ­lingens så trofast utsträckta hand. 58. I mörka natten.    Aftonen var långt framliden. Handel och vandel hade tystnat inom Svartskärs murar. Alla dörrar voro stängda, alla ljus släckta, utom hos husets andre bolagsman.    En brasa brann sakta flämtande i kakelugnen, och ljuset med den gröna skärmen kastade långa strimmor utefter det bord, öfver hvilket Holt satt framlutad i ungefär lika ställning som vi funno honom för ett år tillbaka.    Bredvid honom stod samma låda som han då undersökte.    Men nu behöfde han ej vidare undersöka den: hon var tom, på den enda dukat när, som han hade lemnat qvar. Och likväl stod hans stela blick fästad på den med en girig ihärdighet, liksom han hoppats och väntat att ur dess botten se uppstiga en frälsande tanke.    »Det var ett kort anstånd» . . . . mumlade han . . . . »ett kort anstånd . . . . ett kort anstånd!» . . . . och mellan hvarje ord arbetade de utspända musklerna i hans ansigte så att de nästan knakade mot hvarandra.    Men nu sjönk blicken från lådan ned på juvelringen, hvilken, lig- gande på bordet, gnistrade mot det gröna bordtäcket. Der kunde dock blicken icke få fäste, ty han såg icke ringen ensam: han såg den alltid på en hand, och denna hands fingrar tycktes sträcka sig efter honom, hur han än vände hufvudet.    Han kände blodet rulla kallt i ådrorna, kallt liksom böljorna rullade efter henne, hvilken han nedstött i djupet.    Hvart skulle han då se?    Mot dörren? Nej, icke heller dit – der stodo ju flera personer . . . . hvilka? Visste han det ej: var det icke rättvisans tjenare!    »Galenskap», utbrast han, stegrande upp modet med styrkan i ut- trycket, »galenskap! Hvem vet om icke mannen derborta i kapellgår- den länge nog kan ligga på den bädd, man der bäddat åt honom . . . . 
 
 
 
 
 444 Kraftlös och sjuk kom han dit – talade icke doktorn sjelf om yrsel . . . . Yrsel . . . . bra, bra . . . Hvem vet något om bref och förordningar, ber- garlöner, minnesvårdar och inskriptioner . . . . Men han skall icke alltid anses yra: en man tillfrisknar, blir trodd och – hvad kommer sedan? Laga undersökning. Wilhelm Holt . . .»    Han lemnade skyndsamt bordet och kröp nära nog in i kakelugnen under det ifriga bemödandet att blåsa upp elden.    »Här är så mörkt som i grafven . . . . hu, hu, hvilken liknelse . . . . Blott man icke redan fattat misstankar . . . . Jag bar icke särdeles väl upp mig i förgår, då jag hörde – jag mins icke af hvilken olycksprofet, som varit uppe på Ufklippan – att den räddade kaptenen heter något på Gei . . . Men sedan, det är utan tvifvel, har jag lyckats bättre.»    Han reste sig upp och satte sig till rätta framför den återupplifvade brasan.    »Hvilken skulle kunna tro . . . . . Så förfärligt att jag ej kan få värma i blodet, och gå törs jag ej: de kunde höra mig dernere och anmärka det – ja, ja, det hafva de kanhända redan gjort, och då ha de äfven undrat. Men det är icke nog med det: det är min egen usla rädsla som hindrar mig . . . . stegen knarra så hemskt . . . och skuggan på väggen påminner mig alltid om den natten, då jag kom hem . . . . . . Fördömda natt . . . . Moss hade rätt: jag eger ej geni nog att undvika handlingar, som äro bäst att uraktlåta. En usel snikenhet bringade mig på fall. Geniet öfvar sni- kenheten på annat sätt! Jag skulle, som han sade, ha börjat hos dottern.»    Ångern häröfver blef för honom ett nytt lidande, en ny gissel.    »Ifall jag nu varit förlofvad med Majken, hade detta band bestämdt kunnat skydda mig, om, om det omöjliga händer . . . . Omöjligt är det dock icke. Kanske hänger redan stormen öfver mitt hufvud . . . . Och hvem tackar jag då för att det sista räddningsankaret sviker mig? Hvem annat än henne, som tändt i mitt hjerta denna osaliga låga, som kom mig att glömma allt, att helt och hållet tappa hufvudet . . . . . Ah, jag måste fundera, fundera! En utväg till räddning skall finnas, en utväg till hämd . . . . Hade jag icke en gång en idé – men huru nu kunna använda den . . . . huru . . . huru . . . . . . . . .»    Medan han allt tyngre och tyngre fördjupade sig i den sväfvande oredan af sina tankar och dessa antogo än fattliga, än ofattliga former, hvilka vexelvis höjdes och sänktes på pröfningens vigtskålar, förföll han så småningom i ett tillstånd, som hvarken var sömn eller vaka, men hvilket dock slutligen öfvergick i en verklig, tung sömn . . . . . . . . . . . . . . 
 
 
 
 
 445    Väggklockan slog tolf.    Han spratt upp och vaknade, vaknade till fullkomlig besinning.    Det var mörkt och kallt i rummet. De svartnade bränderna hade ej en gnista eld, och ljuset hade brunnit ner i pipan, qvarlemnande endast detta obehagliga os, som så starkt och menligt inverkar på sjukliga nerver.    Den fasa, som grep Holt vid detta uppvaknande, kan knappt målas. Sömnen hade föregycklat honom Emilias intagande och farliga bild. Hon halflåg i en hvilstol framför kakelugnen med tåspetsarna sträckta mot pallen, och eldskenet kastade sin belysning öfver hela hennes ge- stalt. Hur ofta hade han ej från någon vrå betraktat henne under en sådan vårdslös hvila!    Och från denna njutning – ty i sömnen förlät han all hennes skuld – vaknade han nu . . . . Hvilken motsats!    Frossan, som skakade den unge syndaren genom märg och ben, lät honom ytterligare bäfva för det ljud, hans egna tänder åstadkommo. Hela rummet föreföll honom befolkadt af grymma, hånande väsen- den, som skrattade i alla tonarter åt hans ångest och ville draga honom med sig långt hän till ännu djupare djup.    »Nej», pustade han, »ljus skall jag ha . . . Svafvelstickorna stå der­ borta på bordet. Jag måste bemanna mig . . . . jag måste stiga upp . . . Ts – hvad hör jag . . . det är en andes lätta steg . . . . någon smyger be- stämdt öfver golfvet . . . . Jag ser någonting lysa i mörkret . . . . Någon andas ända inpå mig . . . . . eller kan det vara min egen andedrägt som låter dubbel . . . . Nej, jag vill hellre dö med ens än utstå detta.»    Och nu, famlande framför sig med händerna, flyttade han sig sakta, steg för steg, tills han nådde bordet, der han började trefva omkring efter svafvelstickorna och det obrända ljuset . . . . . Men hvad var det för kallt som han snuddade vid – hvad blef det nu för en hemsk klang? Det var blecklådan, som han sopade ned med armen, jemte ringen, hvilken rullade långt utåt golfvet.    Hans knän svigtade – han kände liksom en välgörande svimning velat beröfva honom medvetandet, men detta blef tyvärr qvar, fast­ hållet af en annan skrämsel.    En dörr öppnades på nedra botten – det hörde han tydligt, fastän han icke förmådde urskilja hvarifrån – och steg kommo i riktning mot trappan.    Han famlade åter efter ljuset, och denna »materiella» förskräckelse 
 
 
 
 
 446 gaf honom så pass stål i nerverna, att han fick tag i både ljuset och dosan med svafvelstickorna – men der fanns olyckligtvis ej qvar mer än en enda.    »Om den ej tar . . . . om den ej tar . . . . Jag tror stegen gingo tillbaka . . . . Jesus, nej – det knarrar på första trappsteget . . . Och sakerna midt på golfvet!»    Han drog svafvelstickan häftigt mot väggpanelningen. Den tog eld i ögonblicket, så att han såg lådan, men icke ringen.    Stickan i den darrande handen flämtade med sin lilla låga fram och åter öfver ljusveken. Redan syntes liksom en liten stjerna i den, men under tiden minskades stickan allt mer och mer, och innan stjern- pricken hann till upplysning, hade sista skaren nedfallit och alltsam- man slocknade på en gång.    Holt stod åter i fullkomligt mörker.    Och emellertid kommo stegen allt högre och högre uppför trappan.    Uppskrämd ända till vanvett, började han inbilla sig att den gående var någon af Hjelm gömd rättsbetjent, som kommit att midt i natten gripa honom. Och nu skulle ju allt tala emot honom, såväl sakerna från det plundrade liket som hans egen sinnesförvirring.    Han kastade sig ned att söka lådan, hvilken ej var svår att finna. Men hvar gömma henne – i sängen, i kakelugnen . . . . nej, det dugde icke: allt skulle ju naturligtvis blifva undersökt.    I sin rådlöshet hade han ingen utväg kunnat finna, då det klappade på dörren och vred flera gånger i det tillriglade låset.    Varligt på tå nalkades han den sida af rummet, utanför hvilken den besökande stod, och lyssnade med spändt öra.    »Herr Holt . . . herr Holt!»    »Rösten är förställd . . . . Den skall likna Jannes.»    »Herr Holt . . . . kära herr Holt, efter herrn är uppe, så öppna för all del!»    »Så väl den uslingen härmar Jannes röst . . . . Judas – jag går icke i fäl­ lan . . . . Men om det är min egen galna rädsla som förhexar mig . . . . om det verkligen är Janne . . . . om han skulle ha gått i förbund med mina fiender?»    »Hvarför i Herrans namn vill herrn icke öppna – jag är så sjuk, så sjuk så . . . . . Låna mig för all del dropparna för krampstillning, som herrn fick af doktorn.»    »Jaså . . . ja, ja . . . jag hör att det är du!» Holt återkom ur sin villa. 
 
 
 
 
 447 »Gå och lägg dig och håll dig varm – jag har inga droppar qvar . . . . Har du ljus med dig?»    »Nej . . . . men får jag icke flaskan?»    »Den är förkommen. Och hvad skulle du med den, när innehållet är slut?»    Janne släppte dörrlåset och började gå tillbaka.    Vid de försvinnande menniskostegen erfor Holt ånyo hela den fasans­fulla känslan af ensamheten.    I detsamma började bandhunden att skälla, och liksom i harmoni härmed stampade hästarne i stallet, medan flöjeln gnisslade af och an på stången.    Han gläntade på dörren.    »Janne, Janne, kom tillbaka – hvad är det här för ett ohyggligt väsen . . . . . tror du att det kan vara något dernere?»    »Åh nej – åtminstone tror jag inte på det skrocket, som så många andra svär på är sanning, att det skall vara den uppflutna qvinnan som hvar fredagsnatt rör på flaggstången . . . . . Har icke herrn hört det?»    Då intet svar kom inifrån, trodde Janne att hans husbonde gaf sitt missnöje tillkänna öfver så enfaldigt prat, och han skyndade således tillbaka till bodkammaren . . . . . . . . . . . .    Derinne befann sig emellertid Holt nedsjunken på en stol vid dör- ren.    Han hade velat ropa efter svafvelstickor och höll redan på att göra det, då han hastigt kom på den tanken att det skulle vara att väcka misstankar. Hvad skulle han göra uppe efter klockan mellan 12 och 1 på natten . . . . Den brottsliges och fruktandes själ ser, så länge fruktan varar, upptäckter komma ur allting.    Det blef för denne brottsling en natt så full af qval, att då sent om­ sider dagskymten stack fram i rummet, helsade han den såsom möj­ ligaste största välgerning, han kunde blifva bevisad.    Nu ändtligen började de öfverflödiga skuggorna på taflan att för- svinna, men det var nog qvar ändå af de skuggor, som aldrig skulle ­försvinna.    Till en början skyndade han med den återväckta rådigheten att i chiffonierns lönrum inlåsa lådan och den återfunna ringen.    Derefter, sedan han badat det upphettade ansigtet och klädt sig sär- deles ordentligt, kastade han sig på soffan och ansträngde sig för att återkomma i den tankegång, han haft då sömnen afbröt honom. 
 
 
 
 
 448    Denna tankegång hvälfde sig kring möjligheten att vid en framtida efterspaning kunna kasta hela skuggan af den nattliga plundringen på någon annan, och hvem annan kunde det väl slutligen blifva, om ej på – han bäfvade att sjelf afsluta meningen – husets förste bolagsman, han, som utan vittnen påträffat liket . . . om morgonen.    Vid blotta hoppet om att lyckas häruti, steg en öfversvinnelig säll- hetskänsla upp i hans törstande själ.    Hjelm – o, hvilken herrlig hämd på honom, den kalle, öfverlägsne, försigtige kompanjonen, hvilken aldrig utom i affärerna nedlät sig att utbyta ett förtroligt samspråk! Hvilken hämd på Emilia, hon, som till den grad föraktade den misstänkte älskaren att hon slutligen värdigats visa honom en medlidsam vänlighet!    »Hur beter jag mig för att kunna reda och rätt verkställa detta? Det vet jag icke ännu – men det skall ske! Så visst som jag heter Wilhelm Holt och jag denna natt marterats i den mest rödglödgade afgrund, skall han dela den . . . . det svär jag vid denna samma afgrund . . . . Du vaknar väl nu, du tjusande qvinna, och sträcker dina smekande armar mot den öfversälle mannen . . . . Vänta, vänta, – jag vill se edra ansigten blekna under fasan vid en laga anklagelse för stöld – likstöld . . . . . . Nu måste jag dock sluta allt inom ett jernpansar och afbida tiden.    . . . . . . . »Har herrn rigeln före?» frågade Uljana, som kom för att elda.    »Ja, är det något så underligt?» svarade Holt; och erinrande sig att han icke gått till sängs, skyndade han att tillskrynkla bädden, hvarefter han öppnade dörren.    »Jesses, hvad herrn ser ut – han är ju likså blek som döingskapten derborta i kapellgåln!»    »Dumma nöt – han ligger ju i feber.»    »Nej då, det febrar sej inte!» förklarade Uljana stött. »Sven Dill­ hufvud har varit här på morgonen med en breflapp från löjtnanten till patron, och Sven sa’ att han var ganska på bättringen.»    »Gör dina görmål, och slamra icke!» 
 
 
 
 
 449 59. Hvad Moss supponerade.    »Men, kära barn, hvad är det för en tokig idé, att rida till kyrkan nu i kalla ruskiga höstdagen? Jag vill ingenting säga om den vurmen under sommaren, men . . . .»    »Säg ingenting nu heller, mamma, ty ridningen har blifvit mig lika nödvändig som fordom de små båtfärderna. Och tar jag mig icke väl ut till häst – alla barnungarne ha sin förlustelse af att se på mig.»    »Ja», svarade fru Moss med ett vemodigt småleende, »jag är öfverty- gad att du fått den ifvern för att gifva dem en angenäm förströelse!»    »Åh nej, mamma, jag är icke det ringaste jesuitisk, och jag vill icke motsäga den möjligheten att rättnu både Qville, Svenby och Bottna socknar känna till att jag får något gladt möte antingen vid sjelfva kyr- kan eller på vägen. Men hvad se’n, mamma – känner icke hela trakten min stackars roman från perm till perm!»    »Jojo men, tyvärr!»    »Och om jaktlöjtnanten är hatad af alla, som kunna komma i berör­ ing med honom såsom tjensteman, är han så mycket mer älskad och värderad som enskilt menniska. Ack, mamma, hur många mödrar ville ej hafva min befälhafvare till måg, om han vore att taga – och derföre måste jag till kyrkan för att bevaka honom för alla de farliga blickar, som våra vackra skärgårdsflickor sända honom.»    »Alltid lika glad, alltid lika modig och hoppfull!»    »Alltid, mamma, så länge ingen stor olycka träffat mig, och jag hop- pas att jag äfven då minnes att jag haft så mycket att tacka Gud för, att jag ej otåligt bör knota.»    »Hvad kallar du för en stor olycka?»    »Det är icke godt att gifva den något bestämdt namn. Olyckan, så länge vi icke se och känna den, är något formlöst, som vi icke äro an- gelägna att fatta . . . . . Låt oss icke tala om det nu, mamma! Säg mig i stället en sak uppriktigt – vill mamma det?»    »Om jag kan, mitt barn!»    »Jo, säkert kan mamma det. Jag lemnade i förgår på en af sofforna i förmaket farbror Guldbrandssons korta, men vackra bref. Pappa satt ej långt ifrån med tidningsbladet; och då jag vände mig om, märkte jag på en blinkning i ögonvrån att han bestämdt sett det.»    »Du lemnade då brefvet med flit?» 
 
 
 
 
 450    »Ja, mamma, ty jag trodde att det skulle uppmjuka något veck i hans hjerta, då han så der händelsevis . . . .»    »Jag förstår dig. Men ehuru jag ej velat nämna något, om du icke frågat mig, skall jag icke tiga nu, när du ber mig tala.»    »Det var ett mörkt tal . . . . Men fortsätt, mamma!»    »Pappa sade ej något förrän i går qväll. Då yttrade han, och en liten brytning fanns verkligen i rösten: ’Nå, gubben Guldbrandsson . . . . Slug qvinna, dotter min . . . . hon visste nog hvad hon gjorde, då hon lemnade qvar brefvet. Och välkommen vore den gamle vännen till en trekarl, en toddy och en dispyt, men sedan vi förlustat oss med de två förstnämda sakerna, ansvarar jag att den tredje icke gåfve honom håg öfrig att begära något mer’.»    »Och det var allt?»    »Ja, allt!»    »Han supponerade icke ens något?»    »Nej, aldrig det minsta.»    » Besynnerligt!»    »Påtagligen», återtog modern, »var han smickrad och upprymd öfver den aldrig beräknade segern; men i öfrigt – det märktes nog – be- traktade han saken ungefär liksom en gammal ballad, den man sjunger refrängen på af blott vana.»    För några ögonblick vaggade Majken sin kind af och an mot handen.    »Tycker du ännu det är skäl att rida till kyrkan?»    »Nej, jag tycker att jag redan bort ha gett mig af. Hästen står sadlad . . . Farväl, älskade mamma – jag vet att mamma har mig i sina böner, då mamma tager ner postillan.»    »Jag har dig i mina böner både morgon och afton och hvar stund . . . Jag kommer väl ut och ser på dig, när du är färdig.»    »Jag träffade icke pappa, då han for. Vet mamma hvart det bar af?»    »Till Svenby, der han skulle vara närvarande vid sockenstämman» . .    Majken skyndade in i sina rum och återkom efter en liten stund, iklädd en mörkblå riddrägt och sin svarta kastorshatt. Hon var en riktigt vacker amason till häst. Och fru Moss såg innerligen förnöjd ut, der hon stod och med hemlig modersfåfänga betraktade sin Majken, der denna, nu lätt och artigt helsande henne med ridspöet, satte af liksom en vind utåt dalsänkningen.    »Det synes nog», sade modern för sig sjelf, »att hon vinkas af något mera än kyrkan.» 
 
 
 
 
 451    Emellertid såg det ut som det denna gång varit endast för kyrkans skull som Majken kommit dit, ty gudstjensten hann både börjas och slutas, och ändå trädde ingen sådan ung man in som den Majken drömde om, emellan det hon uppmärksamt lyssnade till predikan.    Men huru mången annan ungersven med klara blå ögon och nor- dens ljusa hår, uppsträckt i fin blå kavaj och lysande silkesnäsduk i hand, blickade icke bakom denna förstulet på den rika, präktiga och vackra mamsell Majken Moss!    Dessa voro unga, med sina slupar och galeaser eller skonertar nyss hemkomna sjökaptener från de stora rika fisklägena, först och främst Fjällbacka – en hel liten stad med tiodubbelt mera rörelse och lif än mången verklig sjöstad – och vidare från Lysekil, med flera kilar. Men tyvärr var det ingen som ens i sin tanke hoppades att sticka ut jaktlöjt- nanten, i trots af att alla kände det hans trolofning med det firade Maj- blomstret icke hade hopp om att slutas med något bröllop.    Majken tänkte nu icke det ringaste på de unga skärgårdskaptenernas förtjusta blickar: hon tänkte på den ståtlige finske kaptenen, hvilken hon sista gången såg i Qville kyrka, och på de blickar, som han då sände, icke till henne, utan till hennes granne, den unga frun från Svartskär.    En varm suck steg ur Majkens varma hjerta . . . Hon såg i tankarne den sista stunden af hans korta lefnad. Hon såg honom under det kalla vinterstycket på Sotenäs’ strand, sjelfbeherrskande, modig och stark i sin ensamhet, falla för sin besättnings andra myteri. Och oaktadt Maj- ken icke hört hans sista ord, kände hon sig ändå öfvertygad att han ej i denna stund ångrade att han icke låtit sin stolta själ gifva vika. »Ja», sade hon med en ny suck, »han har öfverkämpat sitt – vårt står qvar, och hvem vet huru snart den kampen börjar.»    Men som ytterligheterna alltid ligga hvarandra nära, föll Majkens blick och tanke nu, under kungörelsernas uppläsning, på den mest olika och märkvärdiga tilldragelse inom kyrkans murar.    Hon fick nemligen se den högtförnäme Olle i Bjelkeboda, ättlingen af den blå sölkesmässhaken, sitta i samma bänk med den store Bernt Karolusson, elfvahundraåringen, och det i förtroligt hviskande samtal till. Och allt emellanåt såg Karolusson öfver till qvinnobänken på andra sidan, der ung Kerstin Ingegärd Olsdotter från Bjelkeboda satt och nöp på silfverknäppena i psalmboken, under det hon med högra handen sköt fram och åter den rödrosiga silkessjaletten på hufvudet, 
 
 
 
 
 452 så att de sökande ögonen icke fingo se alltför mycket af hennes friska solbrynta kind.    »Aha», tänkte Majken efter dessa observationer, »jag kommer nu ihåg att Bernt Karolusson blef enkling för sju månader sedan och att hustrun gjorde honom till egare af halfva förmögenheten och förmyn- dare öfver den andra. Och nu tänka visst socknens två storheter slå sin glans och rikedom tillsammans.»    Denna slutsats roade henne så mycket, att hon dervid för en stund glömde sin egen missräkning.    Men nu var gudstjensten slutad.    I dag uppehöll hon sig ej som vanligt på kyrkbacken: hon steg ­ genast till häst och flög bort från både beundrande och klandrande blickar.    »Detta är då första gången som min egen befälhafvare narrat mig!»    Denna anmärkning, tolkande Majkens förtret och missräkning, undföll henne, sedan hon förgäfves spanat åt alla riktningar af vägen ......    Men börjar ej hjertat nu flyga med bevingade slag – hvad är det hon varsnar derborta i riktningen af Öneskymtarne?    »Det är han – ja, det är han . . . . . . . Men det är icke farbrors gamle socknebudsbrunte, utan en häst som minsann bättre anstår en sådan karl att rida på!»    Och just som de båda trolofvade observerat hvarandra, flögo häs- tarne med en sådan liflighet till mötet, liksom äfven de känt sig elektri- serade.    Majken red en appelkastad häst, en present af pappa vid återkoms- ten från sista norska resan. Gudmar hade en svart med präktig man, en häst som Majken ej förut sett och hvilken så förtjuste henne, att hon efter det första trofasta handslaget glömde banna sin älskare för att i stället sysselsätta sig med den ståt, hvarmed han i dag uppträdde.    »Hvar i all verlden, min Gudmar, har du kommit öfver en sådan häst . . . Akta dig, käre befälhafvare, att falla in i högmodssynden! ­Eljest anstår dig den här svarta gynnarn mycket väl.»    »Det fägnar mig otroligt att du så tycker, min mö! Ty i stället att sätta ut på ränta de icke obetydliga besparingar jag i år gjort, har jag 
 
 
 
 
 453 skaffat mig den här kamraten, och jag är alldeles icke missnöjd att få räkna räntan på kapitalet i dina blickar.»    »Är du tokig – tror du att jag gillar sådana galenskaper? Kanske när du blifvit kontrollör . . . . . .»    »Kan du ha hjerta att säga så! Dessutom skall hästen lefva tills han får draga fru tullförvalterskan till hennes landtställe . . . Eljest har det sig så, att fars gamle Brunte icke längre vill hjelpa farsgubben i väg, hvarken till sockenbud eller andra förrättningar. Och när jag sist fick se gubben med all möda – hur kavat han än gjorde sig – komma gående hem, sved det så i hjertat på mig att jag förliden vecka, när jag var borta åt Sotenäs, köpte ’stoltseraren’ här – ty stolt ser han ut som sjelfver Bernt Karolusson . . . icke sant?»    »Jo, så sant, att han kunde få det namnet till ärfve-gåfva . . . Men huru kunde denne Bruntes förnäme efterträdare genast vara till fin- nandes?»    »Jag kände en viss kapten vid bohuslänningarne, som befann sig i penningknipa. Affären var straxt uppgjord. Men liksom Vivika så vist anmärkte, att ett nytt sölfverspänne inte var passerligt till en gammal kyrkesjal, så passar nu ej heller gubbens gamla schäs-kärra till Svarten – han har icke förnämare namn. Derföre ärnar jag vid nästa sväng in till Uddevalla skaffa mig en låg trilla, der gubbens röjmatism skall finna sig mindre uppmuntrad till envishet, än då han skakar i det gamla schäsfragmentet.»    Majken räckte än en gång handen åt sin »bålde vän.»    »Du är en öm son, min Gudmar! Och jag vill vara snäll och icke banna dig för det du skaffade dig en dyrbarare häst än som behöfdes. Hvem kan undra på att unga jaktlöjtnanten sjelf vill stoltsera en liten smula!»    »Min själ du får tro att det var af fåfänga som jag köpte hästen!»    »Nej – jag tror blott att du var innerligt nöjd att detta kunde för­ enas.»    »Vet du, älskade, att om du kunde reta mig . . . . . .»    »Åh, det kan jag nog – men det vore illa gjordt af mig. Tror du ej att jag genom Thorborg känner huru du hjelpt din far ur allt trasslet med klockarn! Det är riktigt angenämt att höra honom nu ta en mindre högklingande röst än förr. Nog, min Gudmar – om du icke är utan några småfel, så har du så många ädla förtjenster, att din Majken icke vill byta ut dig mot den felfriaste man.» 
 
 
 
 
 454    »Nå, det var då väl det . . . . Men låt oss nu rida endast fot för fot! Jag har stora saker att omtala.»    »Du menar väl din fars bref?»    »Hvad då för bref?»    »Har du ingenting fått veta? Se här . . . . tag kännedom om detta!»    Majken tog brefvet ur en liten väska, som hon bar vid sidan, och räckte det åt Gudmar. Det var detsamma hvarpå vi redan hört Majkens svar.    Med nyfikenhet öppnade Gudmar det stora brefvet, liknande en kungörelse, och läste följande:      »Min fagra och ståtliga sköldmö!    Jag helsar dig med Guds frid!    Detta vill jag säga dig:    Jag tycker det är fördömdt stor synd om pojken min, och dig med naturligtvis, att j skolen slita ut edra ungdomsår, innan j fått buga er vid brudpallen efter nådig tillåtelse att ytterligare älska hvarandra i nöd och lust. Derföre, allt väl öfverlagdt, har jag på egen hand beslutat – om du tror något dermed vinnas – att sjelf fara till Gläborg och göra mig till en tiggande åsna inför din fader. Högst sannolikt skola »de gamle gudar» då skratta mig i skägget. Men din glada röst skall trösta den gamle presten från Bottnastranden! Som åsna kommer han dess­ utom i dubbel slägtskap med den ryktbare Bullaroxen.    I alla hänseenden din fader, vän och beundrare Gudmar Guldbrandsson, Senior.»    En klar tår glimmade vid kanten af den manhaftige tulltjensteman- nens öga, då han läste detta så rörande prof på faderns kärlek.    »Nå», sade han med öm sonlig triumf, »kan jag göra för mycket för farsgubben? Att så kufva sig för min lycka . . . . Nå, det brefvet skall aldrig vara glömdt . . . . Men hvad svarar du?»    »Jag har redan svarat och fullkomligt afrådt. En storm mellan de båda herrarne skulle minsann ej varit oss till gagn». (Majken ansåg onödigt att oroa sin Gudmar med hvad modern berättat henne.)    »Du gjorde rätt!» förklarade den unge mannen. »Och far, som ej nämt ett ord för mig! Vi veta båda hvilket omätligt kärleksprof detta var.»    »Jag talade nog derom i mitt svar . . . . Men nu torde jag få veta hvad du hade för vigtiga ting att förtälja?» 
 
 
 
 
 455    »Riktigt . . . . Vet du, det är andra hälften till den roman, som vi fick början af förlidet år vid den här tiden.»    »Huru – menar du kapten Oddjers?» Majken hade så mycket tänkt på honom, att hon icke erinrade sig någonting annat romantiskt än hvad som sammanhängde med den unge finnens uppträdande och död. Hade ej det blifvit af en så stor vigt!    »Nej, nu gissar du ej rätt – tänk dig ännu längre tillbaka!»    »Jag vill hellre höra hvar du hittat din halfva roman?»    »Ett stycke utanföre Torskfällan.»    »Der du brukar ligga med jakten? Något stort smugeläfventyr då – börja Mörkökarlarna åter spöka?»    »Nej, denna gången lyckades jag göra godt i stället för ondt: det blef beslag på menniskolif i stället för gods. Och sjelfva din gamle älskling lotsen på Ufklippan finner ett visst sammanhang emellan mig och hans förlängda lifstråd.»    »Skynda dig – du får ej längre njuta af min spänning!»    »Se här har du hela sorgedramen – ty en sådan var det i alla fall» . . . . Och nu berättade Gudmar hela tilldragelsen samt den följande dagens uppträde derjemte och hade just meddelat den allra vigtigaste punk- ten, att den danske kaptenen varit make åt den förlidet år af Hjelm hit­ tade döda qvinnan, då de fingo höra bakom sig ett hastigt körande.    Gudmar vände häftigt hufvudet, och det hade så när icke kommit tillbaka, då han fick se att det var pappa Moss sjelf.    Förvånad öfver sin älskares bestörtning, vände sig äfven Majken om.    Men den förlägenhet hade ännu icke sett dagen, som lyckades göra Majken förlägen, och minst kunde detta blifva händelsen nu, då hon hade sådana tillgångar att disponera öfver.    Helt ledigt vände hon sin häst och gaf i detsamma med ridspöet ett slag åt Gudmars, på det att han måtte göra sällskap.    »Nå, pappa, det var en kolossal och besynnerlig nyhet som Gudmar medför! Jag tror icke att pappa skall finna den stort mindre märkvär- dig än jag fann den.»    Köpmannen stannade med sin ensitsiga schäs.    Och nu hade Gudmar hunnit hemta sig så mycket att han, liktidigt med Majken, kunde helsa den mäktige mannen, som syntes strida mel- lan vreden och nyfikenheten.    »Om någonting märkvärdigt är å färde, så är det väl det här ovän- 
 
 
 
 
 456 tade mötet!» yttrade han sträft, med iskall höflighet besvarande Gud- mars djupa och artiga bugning.    »Det är alldeles ingenting, pappa – det var ju en ren tillfällighet – mot hvad som vi ha att omtala . . . . eller har pappa kanske redan hört något om det sistlidna hösten uppflutna liket?»    Vid första ordet i detta ämne hade Moss så när släppt både töm- marna och sinnesnärvaron. Med knapp nöd fick han tag i en liten ända af hvartdera.    »Hvad är det för dumma historier . . . . Hvem kommer med sådant nu? Hvem har hört något om det der?»    »Jo, med farbrors tillåtelse, det är jag som både hört och sett en hel hop. Har det ej heller förljudits något om barkskeppet Fortuna, som stötte på vid Hakonbrottet och om kaptenen, som jag räddade?»    »Jag har ingenting hört. Må löjtnanten berätta sin historia, blott det sker kort!» svarade Moss i en ton, der ängslan doldes under en yta af djerf liknöjdhet.    Men genom denna såg Gudmar ganska väl att hans meddelande väckte större intresse än blott en vanlig nyfikenhet. Och hvem förlåter honom ej att han grep tillfället i flykten.    »Jag fruktar», återtog han, »att det – huru jag än vill ihopdraga ämnet – blefve en alltför lång historia att fullständigt förtälja så här i kölden med min långa hemväg före middagen i perspektiv.»    Moss svarade ingenting. Han stirrade på sin dotter och tänkte. »Om hon nu varit gift eller på väg att gifta sig med likplundrarn! Någonting om den affären kommer visst i dagsljuset.»    »Jag kunde föreslå något annat, farbror!» dristade Gudmar tillägga.    »Föreslå – hvad då?»    »Att farbror tilläte mig, sin gamle väns son – i visst ingen annan egenskap – att äta middag i dag på Gläborg. Jag blefve då i tillfälle att meddela farbror en hel mängd högst underliga och motsägande saker, allt med afseende på den der händelsen i fjol.»    »Jaså», utbrast Moss, nu glömmande allt annat i den känsla, som detta förslag framkallade; »jaså, herr jaktlöjtnanten skulle komma och i all sköns förtrolighet spisa middag med oss? Supponerar att en djerf- vare och oblygare man icke går emellan Bottnafjorden och Göta älf, än den som gjort det förslaget.»    Harmen och förskräckelsen, som verkade liktidigt, gjorde Moss’ ansigte, af naturen rödt, nu alldeles blåblekt. 
 
 
 
 
 457    »Hvad är det då för en makalös djerfhet, farbror, eftersom den ­framkallar ett sådant svar? Är det icke under städade menniskors vär- dighet att i hvarje stund erinra sig obehagliga förhållanden . . . . Farbror är ju alltid i sin rätt, det vill säga i den rådandes, jag alltid i min, som tyvärr befinnes vara den underordnades . . . . Se så, farbror – hvad kan farbror nu ha att invända? Jag svär vid pappas gamle gudar att jaktlöjt- nanten aldrig skall besvära farbror med någon enda anhållan mera, om han blir förlänad den gunsten, som han nu utbett sig.»    »Hvar bor den främmande kaptenen?» frågade Moss.    »På kapellgården.»    Nu blef öfverläggningen kort . . . Hvem skulle kunna lemna så nog- granna underrättelser som Gudmar – och underrättelser, upplysningar måste man ha.    Majken, som af beräknad klokhet hittills afhållit sig att blanda sig i samtalet, tog nu till ordet:    »Pappa finner att jag förhållit mig opartiskt. Men då jag ser att pappa vill säga ja, utan att få de motsträfvande läpparna till lydnad, skyndar jag att supponera det pappa ej blir stött, om jag ber Gudmar vara välkommen . . . . Och nu, pappa, låt oss för all del skynda, så att icke kyrksupen kallnar!»    Moss svarade ej mer än tre stora »hm» »hm» »hm», men som de an­ togos för ja, sattes hästarna i rörelse, och gubben följde nästan meka- niskt efter i schäsen.    En halftimma härefter tågade hela sällskapet in på Gläborgs gård, der fru Moss, som kommit ut att välkomna sin man och dotter, blef stående förvandlad till den naturligaste bildstod, då hon fick se Gud- mar kommande i sällskap med . . . . . nej, det var ju omöjligt hvad hon såg!    »Det är för affärer, begriper du väl, Beate-Marie!» ropade köpman- nen, som nu ändtligen fått målet igen. »Supponerar du kanske tänker roa dig med att nu resa i luftballong. Men bry dig icke om det: bal- longen brister, och det är styggt att göra så höga fall. Finner du något sällskap, som visar lika stor håg som du har för resor, så ge dem samma varning . . . . . . Och nu – låt oss fort få in maten!»    »Hvad säger du om min djerfhet?» hviskade Gudmar till sin väna mö, och han såg ut liksom han aldrig hört minsta ord af den välmenta varningen.    »Jo, du, jag säger att något slags underverk gått i förbund med dig 
 
 
 
 
 458 . . . . Men se, hur mörk pappa går uppför trappan. Vi få ej mycket sol- ljus.»    »Icke mycket? Jag tycker solen slår mig rakt i ansigtet rundt ­omkring. Himlen välsigne alla dessa strålar och oss med!» 60. Otto Geistern.    Det var i jaktlöjtnantens kammare – tapetserad med kartor, sjökort och några litografier samt i öfrigt prydd med diverse tobakspipor, bös­ sor, sjöinstrumenter och ett par små bokhyllor – som den dansk-hol- steinske kaptenen blifvit inrymd.    Efter det vi skildes ifrån honom på Ufklippan hade tre dagar för­ flutit.    Det var i dag söndag, morgonen efter den natt då Holt utstod sin skärseld och samma förmiddag då Gudmar, efter hvad i föregående kapitel blifvit omnämdt, förskaffat sig den otroliga tillåtelsen att få äta middag på Gläborg, en tillåtelse, hvilken helt och hållet borde till­ skrifvas Moss’ förfärande intresse i de underrättelser, som löjtnanten hade att meddela.    Men dessa underrättelser voro på det hela lika sväfvande som till- ståndet i kapten Geisterns eget hufvud hade synts vara, och någonting säkert kunde icke antagas, utom det att han otvifvelaktigt varit den, som anförtrott den unga qvinnan åt hafvet.    På Ufklippan hade han endast med Thorborg talat i det farliga och hemlighetsfulla ämnet angående sitt förra besök på kusten. Vid den återkommande redigheten, till hvilken hon hjelpt honom, hade han – såsom vi påminna oss – först trott att hon till någon del led af samma sjukdom hvaraf han sjelf lidit, och derefter hade alla hans lifsförmö- genheter blifvit indragna i tankarne på sjelfva skeppsbrottet. Och han hade lemnat sina gamla värdar utan att dessa anat att de herbergerat och vågat lifvet för äkta mannen till henne, hvars jordiska hydda de sett Holt beröfva dess egendom.    Samma afton – onsdagsaftonen – som kapten Geistern ankom till kapellgården, blef hans kroppsliga helsotillstånd så betänkligt, att Gudmar genast eftersände läkaren, hvilken förklarade att de före­ 
 
 
 
 
 459 gående dagarnes utomordentliga ansträngningar och uppskakningen, jemte förkylningen under natten på vraket, åstadkommit en sådan tryckning åt hjärnan, att fara kunde uppstå för lifvet eller förnuftet, om ej någon gynnsam kris snart inträffade. I alla hänseenden behöfdes den noggrannaste vård.    Härvid bör dock anmärkas att såväl läkaren som de öfriga voro be- tydligt vilseledda i det fallet, att de ansågo de »besynnerliga saker», som den sjuke talade, vara talade i yrsel. Ty hvad slags mening kunde det finnas deruti att han oupphörligt ville se Henrikas minnesvård för att sjelf läsa hennes namn och den inskrift, hvarom han förordnat i brefvet. Och han syntes få ännu mer brinnande feber, då man ej ville besvara hans frågor om bergarlönen, dukater till hundratal, juvel­- ringen och gud vet hvad.    Man hade ännu icke vågat säga honom hvar hans Henrika hvilade, ty han skulle då ha störtat ut; när han så icke funnit den minnesvård, han fantiserade om, hade han utan tvifvel trott att man bedragit honom äfven i allt annat. Han hade dessutom en mängd andra idéer, uppkomna af »yrseln»: han talade om domaren, ett råd, som skulle fördela penningarne, han talade om besättningens förskräckelse för kompassens missvisning – hvad man dock tyckte sig kunna begripa – men ingen utom Thorborg fattade hans anspelningar på Bistrups gård och hvad han der lidit. Dessa anspelningar hviskade han blott helt sakta. Och Thorborg ansåg sig icke böra nämna dem för doktorn, som då . . . . Hon qväfde alla vidare tankar häröfver, men trodde sig handla rätt, af det skäl att kaptenen eljest skulle finna ännu starkare otro för sina påståenden eller hvad helst han sade. I öfrigt sammanblandade sig det sista skeppsbrottet i alla den olycklige kapten Geisterns tankar.    Det var först under lördagen, då en fullkomlig gynsam vändning i sjukdomen inträffat, som ryktet om den förolyckade mannens gemen- skap med det funna liket började sprida sig.    Då detta rykte kom till Ufklippan, sade lotsgubben till Gädda:    »Ser du, Guds finger kom ändå, kom förundransvärdt besynnerligt . . . . Men när vi inte talade med detsamma, så ska vi inte lägga våra fingrar vid Herrans utan att han vinkar oss. Vill han peka ut Holt, så gör han det; och vill han ha oss som redskap, låter han nock förnimma rätta stunden. Det är något styggt att vara angifvare och förstöra en syndare, som kanske ändå kunde bättra sej.»    »Hans bättring», hade Gädda svarat, »kommer aldrig för mej i tros­ 
 
 
 
 
 460 artikeln; men så mycket är det, att jag inte vill ta äran från en men- niska, om jag slipper’t. Det fins en, vet du, som sett likså mycket som vi. Han kunde tala, om det behaga’n, men han talar aldrig, för den or- saks skull att han ville ha den usle Holten till måg. Vi må derföre nock betänka oss innan vi släppa ordet ut, och jag skall inte vidare beklaga mej öfver att Holt får för lång respit.»    »Rätt så!» återtog lots-far. »Mossen kan aldrig af fri vilja bli vittne – det vore att gå i vittnesmål på sin egen skamlighet . . . . Hör du, Gädda, vi fara inte öfver till stranden, utan lefva liksom vi allaredan vore döda. Jag känner också på mej, du, att det är som om jag hade något sjuk- domsaktigt i faggorna: det var allt ett svårt nattarbete vi tog på oss sist.»    »Stick inte fram med något sjukdomstal – det kan jag inte höra på! Och angående den här saken, så blir det vid det, att gagnar det till nå- gons bästa, så tala vi. Annars gör det inte kapten något lycksammare, om han får veta eller inte veta hvem som röfvat henne. Kanske blir det aldrig något åtal om’et.»    Lots-far såg tveksam ut.    »Då Herren räckte fram fingret, så visste han hvad han gjorde: det var allt för menings skull. Men, som sagdt, behöfver han oss, få vi allt skickebåd i rätta stunden». . . .    Vi återvända nu till söndagsförmiddagen.    Pastor Guldbrandsson hade just nyss uppstigit på predikstolen – och Vivika höll i köket för Storke-Pelle sin predikan, hvilken dock hölls i betydligt dämpad ton, ty hon hade stor respekt för den danske kaptenen, som satte så vådliga ögon på henne, när hon bäddade – då Thorborg utan en skymt af bryderi steg in till den främmande, som nu låg på soffan, fördjupad i det villersamma arbetet att få fullkomligt rätt på sig sjelf. Sjukdomen var dock, såsom vi nämt, nu bruten till förbätt- ring.    Thorborg hade ganska väl märkt att han ännu hade liksom en rädsla för henne och att han hellre såg hos sig Gudmar eller fadern, Sven Dillhufvud eller till och med Vivika. Men det föll henne icke in att häröfver känna sig förnärmad. Hon beslöt blott, då det var åt henne som hans vård af doktorn blifvit anförtrodd, att småningom söka borttaga hans ovilja, öfver hvars tillvaro hon ej ville göra några forsk- ningar, emedan den kunde härflyta af flera skäl.    »Godmorgon, kapten Geistern!» 
 
 
 
 
 461    »Godmorgon!»    »Min bror sade mig, då han nyss red bort, att herr kaptenen haft en lugnare sömn i natt och att det i dag säkerligen blefve en mycket bättre dag.»    Kaptenen svarade ej.    »Är det icke bättre i dag?» Thorborg nalkades och lät sin lilla hvita hand kylande stryka öfver sjuklingens heta panna.    Geistern spratt till.    »Är ni verkligen af kött och blod, ni lilla qvinna?» frågade han med en irrande blick.    »Hvarföre fråga så?»    »Ni ser ut som en ande.»    »Bor icke en ande i hvarje kropp!»    »Jo visst, men hos menniskan ser man mera kroppen än anden, och er kropp är så liten, att den stundom förekommer mig som blott en dimbild.»    »Den är likväl ganska fast!» försäkrade Thorborg småleende.    »Tänker ni bli qvar här?»    »Ja, jag skall nu gifva er in era medikamenter.»    »Huru snart kommer löjtnanten hem?»    »Troligen icke förrän emot aftonen.»    »Jag finner mig så väl med honom.»    »Se här dekokten!»    Kaptenen sväljde skyndsamt den feberstillande drycken.    »Huru längesedan är det löjtnanten reste?»    »Ungefär en half timma.»    »Icke mer – icke mer?»    »Vill ni att jag skall sätta mig här och språka med er, kapten Geis- tern?»    »Jag tror mest att jag försöker sofva lite.»    »Nå, gör det! Jag kan ändå bli qvar.»    Den sjuke mannen syntes innerligen missbelåten. Han teg emeller- tid, tillslöt ögonen och drog djupa andedrag, liksom för att inbilla sig sjelf att han höll på att somna. Men allt emellanåt gläntade det ena ögonlocket upp för att se om Thorborg satt qvar, och hvar gång han varseblef det englamilda ansigtet, som nu hvilade i handen – hon tyck- tes ej gifva akt på honom – syntes en våglik oro komma honom nära, och så vek sömnen ännu längre bort. 
 
 
 
 
 462    »Tala så godt!» sade han hastigt.    »Gerna!» svarade Thorborg. »Eller vill ni hellre att jag läser för er ur nya testamentet – i dag, när ni är så frisk att ni kan ligga påklädd, är ni visst också i stånd att fatta den tröst, som fins deri.»    »Icke nu . . . . Kristus uppväckte väl Lazarus, men han uppväcker icke mer de döda. Deremot nekar han oss icke att se och besöka deras hvilorum – det är blott kloka menniskor som göra sådana förbud. I morgon vill jag bestämdt se min Henrikas plats och läsa det ljufva, äls­ kade namnet.»    »Har icke doktorn strängt förbjudit det ämnet, så länge ni icke efter hans tanke är tillräckligt frisk!»    »Han förstår det ej . . . Och jag säger er att mina kroppskrafter, lik- som mina själsförmögenheter, äro återställda. Ni delar väl icke dok- torns mening?»    »Jo – häruti . . . Ert hufvud måste uthärda mycket, innan ni får fullt ljus i dessa saker.»    »Är det med hufvudet som man här i landet sörjer sina döda? Mitt hjerta längtar och brinner. Mitt hufvud blir fullkomligt svalt, då jag får luta det mot stenen, som gömmer henne.»    »Doktorn återkommer i morgon.»    »Godt, godt!»    Thorborg försjönk i eftersinnande. Hon önskade att hon kunde rätt genomtränga denna karakter för att uppfatta hvad som var villa och verklighet.    »Hör!» återtog han.    »Ja, jag hör . . . . . . Vill kapten Geistern säga mig något?»    »Hvarföre kom ni till mig den der natten? Jag är icke i stånd att ut- reda om jag då ännu var qvar på Bistrups gård eller om jag återvändt till Flensburg. Men en natt kom ni till mig – det var ni.»    »Sade jag er något?»    »Ni hade då, liksom när ni väckte mig derborta på klippan, hels- ningar från henne. Jag höll mitt hufvud så, att ni måtte tro att jag ej såg er – men tyvärr gjorde jag det.»    »Och hvarföre tyvärr?»    »Derföre . . . ser ni . . . att jag ej ville unna er den glädjen.»    »Ni ville icke unna mig den glädjen?»    »Hvarföre ställer ni er emellan mig och henne, min hustru? Och huru kunde ni det, om den här luftkroppen är en verklig kropp?» 
 
 
 
 
 463    »Kapten Geistern . . . . hör mig med uppmärksamhet och låt icke era qvarstannade feberfantasier draga bort de rediga tankarna – ty ni är redig, om ni vill vara det.»    »Aha, ni ärnar taga makt öfver min själ – akta er!» sade han med ett visst hot. »Den må för ögonblicket vara svag, men den älskar intet led­ band. Förstår ni?»    »Ja, och jag svarar: Så mycket bättre! Öfvertyga mig nu att den icke är en svag mans själ!»    »Ni talar till mig med en sällsynt frihet!» Blodet steg hastigt upp och färgade kinderna högröda, ögonens klarhet lyste dubbelt och pan- nan rynkades – detta var tydligen ett vredens missnöje.    »Ni vet», återtog Thorborg, utan att gifva akt på dessa rörelser, »ni vet, herr kapten, att drömmar kunna vara af märkvärdig, till och med öfvernaturlig beskaffenhet.»    »Drömmar . . . . jo, jo, – det är nog sant!»    »Mins ni att jag vid vårt första möte på Ufklippan sade att jag ­igenkände er genom en dröm?»    »Fullkomligt!»    »Nåväl, jag vill nu berätta er hvad som hände mig för omkring ett år sedan . . . . Jag drömde under en verkligt naturlig sömn att er aflidna hustru befallde mig att stiga upp och följa henne. Under drömmen får själen förmåga att öfverhoppa tid och rum. Vi kommo till en stor stad, der vi stannade vid ett mindre hus, omgifvet af höga träd . . . . Hon för­ svann, och då jag trädde in, fann jag er sitta innanföre en stor sal. Jag såg er tydligt, men hvad jag sade har jag ej något bestämdt minne af.»    Kapten Geisterns blick stirrade i tomma rymden.    »Otroligt . . . . ofattligt . . . . . Det var då verkligen icke på Bistrups gård – det var i mitt hem i Flensburg . . . Och hon, hon visade er till mig?»    Thorborg nickade ett tyst ja.    »Och sade . . . hon ingenting?» rösten darrade.    En lätt rörelse gick öfver Thorborgs ansigte.    »Jag har omtalat för er hvad jag ansett vara af vigt – och jag tror att det varit det lifliga intrycket af denna dröm som inverkat på er själ. För Gud är ju dessutom ingenting omöjligt: derföre kunde ju äfven ni i er dröm se mig.»    »Så är det . . . . man kan icke finna någon annan tydning. Men, huru som helst, denna hemlighetsfulla gemenskap är mig högligen plågsam; 
 
 
 
 
 464 och jag erfar för er – förlåt min uppriktighet – en fruktan och en ­obenägenhet, som jag tillförne aldrig erfarit mot något menskligt ­väsende.»    »Jag förlåter er detta gerna, herr kapten! Vi styra ju icke sjelfva våra intryck. Längre fram . . . .»    »Nej, nej, säg icke att det skall bli annorlunda längre fram!»    »Det var blott det jag ville säga», återtog Thorborg: »längre fram, då ni lemnat dessa för er så olyckliga klippor, skall ni med ånger tänka på er orättvisa, ty hvad rår menniskan för, om en högre makt befaller öfver hennes andliga verksamhet, medan hennes kropp ligger viljelös sluten i sömnens fängsel?»    »Det är dock något hemskt i allt det der . . . . Stackars flicka, jag ­beklagar er!»    »Det bör ni icke, herr kapten! Hvad denna högre makt tillåter be- höfver ej en jordisk mask beklaga.»    »En skarp tillrättavisning – kanske förtjent . . . . Och ni känner ingen harm?»    »Jag – visst icke . . . . I er hemliga motvilja lyder ni ju ett slags lag, som ni ej kan motstå. Det är den återstående sjukdomens och ett otro- get sinnes lag. Vid en annan tidpunkt vill ni nog erinra er mig med vän­ liga känslor. Men kommer den ej, så skall jag ändå, i trots af er rätt barnsliga motsträfvighet, blifva er vårdarinna till både kropp och själ.»    Geistern syntes rörd.    Efter några ögonblicks begrundande svarade han:    »Hvad ni sjelf är för en egen blandning af öfvertro och klart för- nuft!»    »Jag», återtog Thorborg med fast röst, »är en blandning af tro – icke öfvertro – och sundt, ödmjukt förnuft. Ert umgänge med mig, som i sanning icke har något svärmiskt, skall göra er godt; och när ni öfver- vunnit intrycket af det för oss ofattliga i vår bekantskap före den på Ufklippan, så skall ni tillstå att den blir likt ett svalt bad öfver ert heta och oroliga sinne.»    »Kanhända . . . . hör . . . .»    »Om ni icke talar oförnuft, vill jag höra er, men jag tänker icke mer gifva er tillfälle att beskrifva er vedervilja. Ni kan icke förolämpa, herr kapten, men det är under er egen värdighet att lemna mig dessa förtro- enden.»    »Ni är sträng!» 
 
 
 
 
 465    »Jag har aktning för mig sjelf och tycker om att andra också ha det.»    »Men jag ville blott göra er en fråga: Är ni alltid uppriktig?»    »I allt, om det är nyttigt.»    »Och om ni icke finner det så?»    »Då tiger jag.»    »Det är bra . . . . . Nu kan jag fråga er om icke ni sjelf i afseende på mig erfar ungefär samma intryck?»    »Nej, icke ditåt!»    »Det vill säga att . . . . att jag icke alls inger er något misshag?»    »Nej, ni inger mig medlidande, skeppsbruten som ni är på allt.»    »Skeppsbruten – o, ja, ser ni, de hade rätt de, som befarade olyckan för Fortuna under min hand. Och ändå, vid lefvande guden, har jag med kallt blod gjort öfvermenskliga ansträngningar för att rädda henne. Ty fastän de fasor, jag förra året utstod på dessa osaliga farvat­ ten, orsakade en flera månaders sinnesrubbning, hade jag dock i tre månader varit återställd, då jag emottog befälet på detta nu förolyck- ade skepp, som skulle gå till Göteborg. Till dessa trakter måste jag, och hit hade jag förut redan kommit, om jag ej fått detta så grymma för- fall.»    Under inflytelsen af dessa nya sinnesrörelser hade han stigit upp. De gåfvo honom styrka att gå fram och tillbaka flera hvarf, medan de mot ögonen hårdt pressade händerna icke kunde dölja ett par fallande tårar, troligen egnade hans förutgångna besättning.    »Ack, hvad detta skall göra er godt!» sade Thorborg.    »Ja, det har gjort mig godt . . . Förlåt mig, om jag talat med er en hel hop, som jag ej bort! Den hårda olyckan och den knappt besegrade sjukdomen äro skulden dertill – jag har lidit så förfärligt, att ni bör ha medlidande med mig; och förlåt . . . . förlåt än en gång . . . . ni ser att jag öfvermannas» . . . . Han snyftade högt.    Thorborg rörde sig ej förrän det våldsamma anfallet saktat sig. Då sade hon:    »Hur kan ni tala om att jag skulle ha något att förlåta er . . . . Men vi ha pappa straxt ur kyrkan – lofva mig att ni hemtar er innan dess, eljest skulle han tro att jag icke förstått att rätt behandla er!»    »Det tror jag, åtminstone stundom, att ni förstår . . . . . Och nu kän- ner jag med visshet att jag inom ett par dagar blir fullkomligt i stånd att reda hela min i sanning villersamma belägenhet, och då får ni icke undvika att svara på frågan efter min hustrus hviloplats.» 
 
 
 
 
 466    »Nej, den skall då icke döljas för er.»    »Sedan skall jag sjelf resa till domaren. Jag måste hafva en fullstän- dig upplysning om hur allt blifvit verkstäldt. Främst vill jag trycka den mannens hand, som först förde henne under tak – han blef ju rikligen belönad?»    »Hvar och en gjorde sin pligt, och derföre behöfdes ingen annan be­ löning än den inre tillfredsställelsen.»    »Icke för er . . . . Men bergarlönen hoppas jag blef rundligt tilltagen? Läste ni sjelf mitt bref?»    »Nej!» svarade Thorborg med förlägenhet.    »Nå, det är detsamma – rätten läste det . . . . Och er hand band ­ hennes krans? O, hvad jag derför välsignar er! Och om jag en dag lär mig att betrakta er som en vanlig qvinna, det jag dock fruktar icke sker, ty . . .»    »Tyst med detta . . . . Se, nu ha vi pappa här – akta er att nämna för honom någon enda af era underliga fantasier! Minsann, skulle ni icke råka väl ut, om ni läte förstå att ni anser mig för något litet vidunder.»    »Var lugn – jag vill ej störa hans fantasi . . . . Han kallar ju er Lam- met!    »Ibland, ja» . . . . Rodnade sprang Thorborg ned till grinden. Slut på förra delen. 
 
 
 
 
 467 Ord- och sakförklaringar 
 
 
 
 
 468 
 
 
 
 
 469  4  billighet rimlighet, skälighet, rättvisa  4  »Parismysterierna» avser Les mystères de Paris (1842–43) av den franska för­ fattaren Eugène Sue; romanen kom i svensk översättning 1844, blev oerhört populär och inspirerade en mängd svenska författare; Sue skildrar stor­ stadens undre värld, såväl småtjuvar och prostituerade som de gangster­- ledare som bedriver sin verksamhet i skydd av en välsituerad borgerlig sam- hällsposition  4 »Musketörerna» avser De tre musketörerna (1844) av den franska författa- ren Alexander Dumas d.ä., vilken liksom Sue och flera andra populära franska författare kritiserades för att skriva »sensationsromaner» med rafflande in- triger, grälla effekter och ytlig karaktärsskildring  5  sin dåvarande nye chef avser Aftonbladets chef August Sohlman  5  kapten Lindeberg avser Anders Lindeberg som tidvis ingick i Aftonbladets redaktion  6  egendomlighet karaktär  6  uppdykade åld. imperfektform för uppdök  6  sakta mild, mjuk  7 dagens tunga arbetets möda, uttryck från Bibeln, Matt. 20:12  9  fru Arnmans balsaminer anspelar på Emilie Flygare-Carléns genombrotts- roman Rosen på Tistelön, där den mördade tullöjtnantens rättrådiga hustru och hjältens mor, fru Arnman, är känd för sina praktfulla balsaminer hon har som krukväxter i fönstren  9  karmosin karmosinröd, purpurröd; karmosin är ett rött färgämne av kosche- nill 11  skut- och slupskeppare skuta är mindre segelfartyg som går i fraktfart på floder, sjöar och kustfarvatten; slup är mindre kustsegelfartyg av 20–90 tons dräktighet, enmastat med stor-, topp- och försegel, liknande kutter 11  Jutland Jylland i Danmark 13  roman romantisk kärlekshistoria 15  fris-kavaj kavaj i fristyg, tjockt, långluddigt ylletyg 17  sefirgarn mjukt, löst tvinnat kamgarn till brodering m.m. 17  stråperlor trol. avlång pärla i strå eller glas för broderi 18  panacé universalläkemedel, här avses kaffe med brännvin 18  årsreqvisition årsrekvisition, årsbeställning 19  magnaterna stormännen 19  cession konkurs 19  på skillingen ung. på öret; skilling, mynt motsvarande 1/48 riksdaler 22  rymma upp spänna ut, fylla upp 22  buss sjöbuss, sjökamrat 22  apart enskilt 23  anbelangar någon faller någon in 
 
 
 
 
 470 23  kafva ligga stilla och driva 23  står på rest är skyldig 23  lof vänding upp mot vinden 23  tofta toft, tvärgående sittbräda i båt 24  intressentskap delägarskap 24  läns i glaset tomt i glaset 24  gör ett sträckande i fockskotet dra i fockskotet, ta ett tag i fockskotet 25  kommissionsarfvode arvode vid handel med varor 26  tågända repända 26  hurtighet raskhet, flinkhet 26  leben und leben lassen (ty.) leva och låta leva 26  hela tutten alltihop 26  var ej så illa tacklad såg bra ut 26  jaktlöjtnant befälhavare på tulljakten, tulltjänsteman till sjöss 27  konvenerar passar, är till pass 27  sport något till sport, imperfekt av spörja, här: fått veta något om 27  tulljagts-skatan jakt, enmastat handelsfartyg av 5–30 tons dräktighet 27  passaschan paschas, rolig eller lögnaktig historia på folkmål 27  bussen tuggtobaken 27  fundament grund, här: grundläggande personlighetsdrag 27  blir […] underkunnig får reda på 27  vad och dörj nät och sänken 27  Noaks ark på berget Ararat anspelar på Bibelns berättelse om Noak som på Guds uppmaning byggde en ark för att klara sig under den av Gud ­skapade syndafloden; efter floden landade Noaks ark på berget Ararat, jfr 1 Mos. 8 27 vanjelt (dial.) evangeliet 28  immer bas ständigt och jämt 28  tujur toujour, trevlig och sällskaplig 28  Ruter i kropp karskhet, mod 28  konsistoriigubbarne konsistorium, kyrklig myndighet 28  småfnask småskräp 29  muslinsklädning klänning av muslin, dvs. ett lätt, fjunigt och glest tvåskafts- tyg av löst spunnet, fint bomullsgarn 29  Coopers indianer anspelar på den vid tiden populära författaren James ­Fennimore Coopers indianberättelser; hans mest kända roman är Den siste mohikanen (1826) 31  ressurs här: möjlighet 31  preliminärer inledande småprat 31  orimlig omöjlig, opassande 33  förtrott dig anförtrott dig 34  segelklut segelduk 34  »Olle Dilt, Olle Dalt, Olle spekesill och salt!» norsk folkvisa 35  Ordkram av ord och kram, krimskrams, skräp 36  den högra handen icke bör veta hvad den venstra gör anspelar på Bibeln, Matt. 6: 3 36  lurendrejeriet smugglingen 
 
 
 
 
 471 36  styfbarnslott liten del 37  madera madeiravin, sött dessertvin från den portugisiska ön Madeira 37  klinga skåla 38  qväkare kväkare 39  konsiderationer hänsynstaganden, överväganden 39  gör […] afseende på fäster vikt vid, tar hänsyn till 41  egna egenartade 41  skapnader skepnader, former 42  dödsjö dyningar 42  rustade […] om levde om, styrde och ställde 43  kastorhatt filthatt tillverkad av bäverhår, vanlig i början av 1800-talet 43  förskref beställde 43  skärgårdskaxe skärgårdspamp 43  fjerndels fjärdedels 43  »dæveln gale i min syndiga talg» kraftuttryck, dæveln, djävulen 44  konjaksankare tunna med konjak som rymmer ca 40 liter 44  skickningar försändelser 44  lönkrogarna krogar utan utskänkningstillstånd med servering av sprit- drycker som tillverkats eller anskaffats på förbjudet sätt 44  visitation undersökning, granskning 45  gesvindt raskt, hurtigt 45  vara så flitig trol. vara så god 47  konvoj konvojering, beledsagande 47  partage andel, parti 48  les honneurs (fra.) den äran 48  lybsk skinka skinka från Lybeck 49  erbördigst ödmjukast 49  förtala berätta för 49  kommer i glömmeboka (dial.) glöms bort, faller i glömska 50  högmögende högförnäma, mäktiga 50  »Varer kloke såsom ormar och menlöse som dufvor» citat ur Bibeln; Matt. 10: 16 50  enskilt privat 51  tillstädja se till 51  romaneska romantiska, svärmiska, överspända 52  stormlugn fullständigt lugn 52  strandsittaren fiskare som inte äger sin bostad 52  förljudes sägs 53  strandlaget kustbefolkningen 53  item (lat.) likaså 53  satqvinna smeksamt tilltal 53  skräckeligt förskräckligt 53  regalt (dial.) ordentligt, rejält 54  tillärnade mej ämnade 54  varit sint varit sinnad, ämnat 
 
 
 
 
 472 54  hocket som helst hur som helst 54  taga […] ett gröpande göra ett hål 54  rolighet lugn, ro 54  apart ensam, för mig själv 55  fjerdingsväg en fjärdedels mil 56  nankins-»kråka» hatt i tättvävt bomullstyg i lärftbindning, nanking-tyg var vanligen gult eller rött 57  sjöstycken tavlor med sjömotiv 57  briggar tvåmastade segelfartyg 57  skonert skonare, mindre, ofta tvåmastigt fartyg 58  rörmatta bastmatta 58  blomsteraflägg blomstersticklingar 58  persedlar här: klädesplagg 58  siratlig utsirad 58 tub tubkikare 60  à la bonne heure (fra.) det må vara hänt 60  Pater-noster-skären en samling av flera hundra klippor över och under vat- tenytan ca 9 km sydväst om Tjörn; dessa fruktade skär passerades aldrig förr utan att sjöfarare läste bönen Pater noster, Fader vår 60  paryr stass, grannlåt 63  handkammaren linneförrådet 64  tujur se komm. till s. 28 66  trekarl träkarl, kallas i kortspel för fyra spelare, då de spelas av tre personer, den obesatta fjärde platsen, vars kort alla tre spelarna bjuder på obesedda och som den högstbjudande spelar med 67  Kapellgården kapellpredikantens boställe 67  besitta svordom, underförstått: fan besitta 67  kluten tygbiten, här trol. fliken 67  hundsfotten kräket, uslingen 67  i fåvitsko i oförstånd, av bristande förstånd 67  lam lamm 67  häcklefjäll trollpackornas mötesplats, namn efter Islands vulkan Heckla 68  vestal kysk kvinna, jungfru, urprungligen prästinna i Vestas tempel i antika Rom 68  vadkungen vad, ett rörligt fiskredskap av nät som släpas längs botten och drages ihop till en ögla, började användas i samband med den stora tillgången på sill på 1770-talet och medförde stora förtjänster för de s.k. vadkungarna 68  från den stora bankosedeln ned till riksdalern 1802 var 1 riksdaler riksgäld = 2/3 av 1 riksdaler banko; 1830 bestämdes att 1 riksdaler banko skulle vara 3/8 av 1 riksdaler (specie) i silver; 1855 infördes att 1 riksdaler riksmynt skulle vara = 100 öre 68  tredalern silvermynt som motsvarade 1/2 riksdaler 68  plåten stort mynt av koppar, upphörde vara laglig betalning 1776 68  tolfskillingen mynt som motsvarade 1/4 riksdaler 68  styfversslanten svenskt silver- eller kopparmynt, vid denna tid värd 1/6 skilling banko 
 
 
 
 
 473 68  ogement här: förbehållslöst 68  gemene enkle 69  officierade gjorde tjänst 69  betecknade benämnda 70  flyttningstid avser den tid på hösten, ofta oktober, då tjänstefolk hade rätt lämna sin tjänst för att flytta till annan arbetsgivare 70  snälla kökslanden prydliga köksträdgårdslanden 70  apostoliskt apostellikt, påvligt 71  Rolf Götriksson […] stormar hennes Ullåker anspelar på den nordiska fornaldarsagan Rolf Götrikssons saga om västgötakungen som besegrade och äktade Uppsalakungens dotter Torborg, bosatt på gården Ulleråker 72  Då Mahomed icke kom till berget, så kommer berget till Mahomed efter berättelsen om profeten Muhammed som för att bevisa sin övernaturliga makt befallt ett berg att komma till sig, med då berget stod kvar, fällde detta yttrande; uttrycket använt om man själv uppsöker någon som man förgäves väntat på 72  fjerndels-året ett fjärdedels år, ett kvartal 74  sett fnyken af sett röken av 74  springare matfriare, snyltgäster 74  sopa flundrorna med sej med kjortelkanten trol. rusa runt likt ett barn 74  kattun tunt, tättvävt, ofta glättat bomullstyg, som vanligen trycktes i bro- kiga färger 74  potpurri-urnor urnor med en blandning av torkade väldoftande växtdelar 74  engelsk pläter nysilver 77  fyrbåk eg. fyr med öppen eld 77  Bullar-oxen vilken händelse som åsyftas har inte gått att fastställa; den kan återge något som tilldrog sig under striderna mellan svenskar och norrmän i Bullarbygden i slutet av 1700-talet och början av 1800-talet eller vara på­ hittad 78  glatta fan själva fan 80 »allt är förgängligt under solen . . . .» anspelar på något av de bibelställen som tillskrivits Salomo, t.ex. Ps. 39: 5, 89: 48 eller Ordspr. 31: 30 81  orlofssedel orlovssedel, arbetsbetyg, vitsord 81  partu partout, ovillkorligen, till varje pris 81  ölost kokt mjölk blandad med öl eller svagdricka; drycken, som dracks varm, var vanlig under 1800-talet 82  mist dimma 83  bemärkt och fjäsad uppmärksammad och uppvaktad 83  vrak-lagarne lagarna om hantering av vrakgods 84  diskurs här: diskussion, samtal 85  grenadier grenadjär, infanterisoldat 85  slitet äldre variantform till slitit 86  nattkappa löst, stärkt skjortbröst 87  skollof fritt utlopp 87  pjåk våp, vekling 87  dörje rev med sänke och krokar 
 
 
 
 
 474  87  ställa sig klokt få goda relationer  88  korderoj melerat, randigt eller rutigt tyg av ylle eller halvylle till enklare herrkläder  88  klädesvästar västar av kläde, ett tvåskaftat kardullstyg av hög kvalitet som genom valkning eller ruggning fått en fast konsistens och på ytan en tunn filtbetäckning som döljer de enskilda trådarna  88  ännu i afton redan i kväll  90  utfart utflykt  94  packa packe, hopbuntade föremål, paket  95  svartalfen under 1800-talet vanlig bild för onda eller destruktiva krafter inom jaget  96  knäfvelstyg djävulstyg  97 te minstingen åtminstone  98  Spanmålsforor spannmålslast, vagnar med spannmål  99  kustsittarne kustbefolkning som inte äger sin bostad utan bara har besitt- ningsrätt  99  Rebecka och Ivanhoe hjältinnan och hjälten i Walter Scotts riddarroman Ivanhoe (1819) 100  till mehn till last 101  fint listigt, oförmärkt 105  bergarelönen lönen till den som bärgat ett skepp reglerades av sjölagens 9:e kapitel och bestämdes av domstol; normalt sattes bärgarlön inte högre än till 1/3 av det bärgade godsets värde 105  barkskeppet segelfartyg med två master, vilka vardera har ett segel, som till formen är en sammansättning av loggert- och latinsegel, dvs. ett trapetsfor- migt och ett trekantigt segel 105  Fortuna lyckans gudinna 107  länsmannen kronolänsmannen hade som uppgift att förvalta kronogod- sen, uppbära skatter, åtala, häkta och verkställa straff samt vara biträde till kronofogden 110  prejeriet att preja innebär att anropa ett fartyg och att med signal eller skott anmoda det att stoppa; prejning utförs av kustbevakningen 110  fördevind medvind 110  Iduna ungdomens gudinna 110  kontrollörtjensten befattningen som tjänsteman inom tullverket 110  socknebåd sockenbud 112  bålfela »storfela», mycket stor fiol 112  kumsion kommission, uppdrag 112  i flinken i rappet, i all hast 112  kärngen kärringen 112  biar ett litet biande väntar, dröjer en liten stund 112  i huldsam tankefrid i vänlig åtanke 113  postillon d’amour (fra.) kärlekskurir 114  vådliga farliga, riskfyllda 115  står så väl till boks har så gott anseende 116  i kostym till det yttre 
 
 
 
 
 475 118  hjelte i fiskardansen hänsyftar på en dans som hörde till julkalasen och brukade komma på programmet, när stämningen var som högst; om det fanns någon man hyste särskild agg till ville man dansa fiskardansen med denne; replikväxling, kryddad med oförskämdheter mellan fiskare och ­köpare ingick och ledde inte sällan till handgemäng 119  lönlösa här: utan lön 119  roret rodret 120  egendomliga karakteristiska, utmärkande 120  falaskan askan som falnat efter glöden 120  kunskapad lärd, bevandrad 120  utkor’ta utkorade 121  på sin appart för sin del 121  buldansbyxor byxor av buldan, dvs. grov, tvåskaftad vävning av lin, jute eller hampa; användes förr till säckar, packväv och grova kläder 121  bundttröjor ett slags stickad (ylle)tröja 121  pickelhättan kalottliknande mössa som liknar pickelhuvan, den bäckenlik- nande hjälm som under 1800-talet användes för uniformskaskar 121  småfnask småskräp 122  passerlig passande 122  släpper vantarne ger upp 122  ruff fart, kläm 122 samtalstråden samtalsämnet 123  min syndiga talj kraftuttryck 123  hummerkumsionen hummerkommissionen, hummeruppdraget 123  belefvad här: kunnig, erfaren 123  fick härfvetrån på uppsnappade 124  regalt se komm. till s. 53 125  sport till se komm. till s. 27 125  kontradansen dansades under 1700- och 1800-talen; många par dansar samtidigt och i bestämda turer 125  hålla sambo bo tillsammans 125  backlagskamrat backlag, de i ett fartygs besättning som äter och sover ihop 126  konfoj konvoj, beledsagande, här avses liv tillsammans 126  rolighet se komm. till s. 54 126  romol romål, nöje, upptåg 126  däjlig dejlig, vacker 128  mandat bedrift 129  löpte April syftar trol. på den typ av barfotaspring som var vanlig om våren, t.ex. första april; man sprang då barfota runt huset, gårdsplanen eller ladugården för att försäkra sig om god hälsa eller god skörd; denna sed- vänja kan också ses som en markering av att årets ljusa tid tog sin början 129  minutera ut sälja i småparti 130  sommarfågel fjäril 133  obligera visa artighet mot 137  bräde brädspel, spel med brickor och tärningar 
 
 
 
 
 476 138  syperba superba, utsökta 138  knäfveln djävulen, fan 138  fiskrarnes gammal böjningsform i best. form plur. för fiskarnas 138  smeka visa överdriven vänlighet mot 139  tala icke […] för skålen ta inte upp tid med oväsentligheter, fördröj inte 140  klamamus larm, oväsen 140  hast du mir gesehen (ty.) då minsann 141 hela tutten se komm. till s. 26 141  lättfattlig som har lätt för att fatta 141  förlustiga förlorad 142  enständigt envist, enträget 143  förekallades inkallades 144  husvarmt hemtrevligt 145  varnartiga vanartiga, vanartade 146  på min partage för min del 147  baraste bara 148  Elemenskade skällsord, ung. förbannade 148  Kors för kassingen ung. kors i jössenamn 149  visterhuset visthuset, matboden 149  bränvinspanacé se komm. till s. 18 149  syns inte fnyken till se komm. till s. 74 151  far fort fortsätter 152  bivuaker bivacker, trupps nattläger utomhus 152  låtit begabba dig utsatt dig för gyckel 153  skälskinsstöflar sälskinnsstövlar 153  skyldra skylta 157  tryggande säkert, tryggt 158  Hummerhukarne mindre fartyg inrättat för transport av levande hummer; avser trol. även fiskarna ombord 160  stäfver trästycken som utgör sidan av ett laggkärl, t.ex. en tunna 163  skänkaser skänker, gåvor 164  postar står vaktpost 164  bugtar jag hvarken hit eller dit slingrar jag mig inte 165  handstyfvern handpenningen, kontanterna 168  lofven löften 169  tremansskick vals 170  dunsten dusten 171  gemyt sinnelag 171  är djefvulen i våld är borta 172  dagens tunga se komm. till s. 6 176  »En god qvinna är mannens krona» citat ur Bibeln, jfr Ordspr. 12: 4. 177  munschörsnus-spelare munschör eller munsjör, gunstig herre, gynnare; jfr monsieur 177  för än ett viftande på hösten fram till hösten 178  kamlottsklänning klänning av glansigt gethårs- eller ylletyg; kamlott an- vändes främst till ytterplagg 
 
 
 
 
 477 178  habiten dräkten 178  glutten gutten, pojken 178  slarf strunt 178  hemmansdotter dotter till en hemmansägare, dvs. jordbruksägare 179  valeknut valknop, speciell typ av flätad prydnadsknop 179  stoppader stoppad, välförsedd 179  bålstor mycket stor, se komm. till s. 112 179  vispestjert flyktig, opålitlig person 179  alarmera sej oroa sig 179  i humörs på gott humör 185  krankhet sjuklighet 186  katiga kavata, kaxiga 186  stormyndiga mycket respektingivande, befallande 188 härtåg krigståg 188  vikboerna befolkning som bodde i Viken, dvs. landet kring Oslofjorden från Göta älv i öster till Grenmar i väster och omfattade nuvarande Bohus- län; de ansågs under Vikingatiden vara mycket mäktiga och inflytelserika; jfr uttrycket »ha en vän i Viken» 188  partu se komm. till s. 81 189  med godo trol. med god vilja 189  bängeln lymmeln 190  Bildtarna medlemmar av släkten Bildt 191  sölkesmässhaken silkesmässhaken 191  sölfvergalonerna silvergalonerna, uniformsbanden i silver 191  sinkesölet sölandet 192  »Sankt Olof Konung och hans bror» legendvisan »S:t Olavs kappseg- ling», nr 41 i Sveriges medeltida ballader, del 2, Stockholm 1986, s. 91, där Carléns vistext återges som variant B 192  betinget här: begäran 193  den alltid till representering färdige den ständige talesmannen 194  vara så flitig vara så god 195  underbara märkvärdiga, fantastiska 198  kjortelhägn skydd hos kvinnfolk 198  lofven löften 198  kautionering borgen 201  hemgången hemfridsbrottet 205  spedit speditör 206  strut-affärer affärer i liten skala, obetydliga affärer 206  et (lat.) och 207  Drömmar rinna som strömmar alluderar trol. på E.T.A. Hoffmanns be- rättelse »Magnetisören. En familjehändelse», införd i Atterboms Poetisk kalender 1820, där »drömmar rinna som strömmar» fungerar som ett led- motiv 207  hemålt hemtrevligt; jfr s. 49 210  sensitiva överkänsliga, nervösa person 212  Seland Själland i Danmark 
 
 
 
 
 478 212  vinterkonvoj sällskap under vintern 215  frimän stråtrövare 216  svältremmen svångremmen 219  waterstag stag som går från bogsprötet till nedre delen av förstäven på ett fartyg 219  par prygel prygelslag utdelade med två spön eller ris; det var vanligt att prygla anställda som bestraffning 220  konsuln person som bevakar ett lands handelsintressen i ett annat land, antingen som utsänd och oavlönad av sitt hemland eller vald på platsen och oavlönad 220  skär-kransen raden av skär 225  galeasen mindre tvåmastat segelfartyg med stormasten högst, ofta försedd med två–tre rår 225  skonarn mindre, ofta tvåmastigt, fartyg utan råsegel 226  Hva ba (da.) vad då? 226  sats åsikt, princip 229  Det ena du vill, det andra du skall alluderar på ordväxling när Gustav II Adolf friat till Ebba Brahe; den senare strofen ska enligt tradition ha inristats på fönsterrutan av Ebba Brahe, när Gustav II Adolf hade friat till henne 231  fäktning mödosam kamp 232  tvinsjukan tärande sjukdom, här: trånsjukan 234  underpanter bevis, tecken 234  lifdömd livsdömd 236  allarmera bråka, vålla oro 238  skickebåd skickebud, sändning 238  Vise-jätten vem denne vissångare var har inte gått att fastställa 239  Axel […] Valborg riddarvisan »Axel och Valborg», nr 85 i Sveriges medel- tida ballader, del 3, Stockholm 1990, s. 193–234; visan förekommer i åtskil- liga upptecknade varianter och i skillingtryck 239  Långben Rese förekommer i kämpavisan »Vidrik Verlandsons kamp mot Resen», nr 211 i Sveriges medeltida ballader, del 5:1, Stockholm 2001, s. 76–84 239  utarribelt oerhört 239  kisterörena stenrösena, forngravarna 239  Paulus bland the korinter anspelar på aposteln Paulus och hans brev till korintierna 239  spandersam spendersam, frikostig, generös 240  ta vi i håll sätter vi igång 240  bådskapsdag budskapsdag, den dag försändelse anländer 240  panacé se förklaring till s. 18 240  å båle brända i spiseln på bål brända i spisen 241  kejsarbelätet kejsarens bild 241  lekeverket leksaken, här trol.: grannlåten 242  backlagskamrat se komm. till s. 125 243  Leviantklipporna bildat av Leviatan, i Gamla Testamentet, Job 40–41, namn på havsvidunder eller krokodil, 243  regal se komm. till s. 53 
 
 
 
 
 479 244  gamlingar överåriga som åtnjuter undantag, dvs. förmåner de skaffat sig genom tidigare avyttring av egendom, t.ex. till en son 245  bröllopet i Kanaan ett av Jesus under, då han omvandlade vatten till vin, se Joh. 2 246  kullerstolen stol utan ryggstöd och karmar; även brudstol, brudpall 248  »Qvinnan skall vara sin mans vilja underdånig!» anspelar på Bibeln, ­Efesierbrevet 5: 22–23; jfr också Emanuel Swedenborgs fråga i Deliciae ­sapientiae de amore conjugali (Vishetens njutningar av äktenskaplig kärlek, 1768): »Föds hon [kvinnan] inte underdånig mannens vilja?» 248  buckliga vågiga, lockiga 248  älskare person som älskar 249  byggningen byggnaden 251  opartiska råd goda råd 252  negociationer förhandlingar 253  öfrig över 254  helgflundran hälleflundran 256  åbyggnaden byggnaden med åborätt, jordegendom 256  flacka tarvliga, oansenliga 256  inhysesgubbe fattig person som mot visst arbete erhåller husrum 256  strådö dö av sjukdom eller ålder 257  tvärsför på tvärs mot 258  helbregda helbrägdad, oskadd 260  rolighet se komm. till s. 54 262 nytändning eg. nymåne, pånyttfödd 264  hålla ron vid makt sköta underhållningen, roa med muntert samtal 264  dekontenancera få att tappa fattningen 265  bringa sig upp i fläkten återta fattningen, komma igen 268  vira kortspel 270  chäsen schäsen, mindre ensitsigt och tvåhjuligt åkdon för en häst 270  signerier besvärjelser 273  Karons färja i antik mytologi den båt i vilken färjekarlen Karon rodde de döda över floden Styx till dödsriket Hades 273  på hundra banko som tjänat 100 riksdaler banko, jfr komm. till s. 68 273  vigilans här: betalning, ersättning 273  frukost-risp mindre matbit, lättare måltid 273  Knäfveln se komm. till s. 138 273  tujour se komm. till s. 28 273  använder köen på hvem som helst som råkar dra på munnen klår upp den som skrattar 275  skäl säl 277  kommer rätt på tråden ung. återtar fattningen 278  taftsklädning klänning av lärftartad, glatt väv av silke eller bomull 279  medlet af mitten av 280 afsättning avsats 280  Gebhardi avser Ludvig Albrecht Gebhardi (1735–1802), känd för verket Konungariget Norriges historia från de äldsta tiderna (1814) 
 
 
 
 
 480 281  misten dimman 285  roman se komm. till s. 13 287  borga köpa på kredit 287  kastorhatt se komm. till s. 43 288  stod […] »i berget» kom inte ur fläcken 290  sejur sejour, vistelse 293  den högättade Lucifer eg. ljusbringaren, namn på Satan före dennes fall, om­talas i Bibeln, Jesaja 14:12 samt Lukas 10: 18 293  hexmästaren Asmodeus en ond demon omtalad i Bibeln, Tob. 3: 8 299  annotationsbok anteckningsbok 299  sakta försiktigt, tyst 304  intressera med ha intressegemenskap med, liera sig med 305  seraf ängel 306  föregycklat förespeglat, inbillat 306  öfversvinlig gränslös, överjordisk 307  sexa kvällsmat 310  socknevägen sockenvägen 311  sjöförklaringen fartygsbefälhavarens redovisning till myndighet angående inträffad olycka som drabbat fartyget eller personer ombord; sjöförkla- ringen ska ligga till grund för utredning av olyckan 311  hemlofven rätt att resa hem 312  middagen mitt på dagen 312  blonder lätta sidenspetsar 312  sidensars lätt tyg av siden 313  gasir tunt gasliknande tyg 315  katse kasse 315  piggvarf piggvar 316  svänga sig kråma sig, fjäska 317  isbillar spetsiga verktyg avsedda att hacka sönder is 320  fått på trån fått sagt, fått sammanhang i 320  orgenistare organist 321  satte ruff i satte fart på 325  sakta stilla, tyst 326  kapriser nycker 326  hjertnupen känslosam, lättrörd 333  alteration förskräckelse 333  kompositionssås trol. sås komponerad i all hast 333  glansk-is blankis 335  bredskrindan har ej gått att med säkerhet fastställa, trol. större skrinda 339 håll skjutshåll, skjutsstation 339  kommer fort kommer fram 340  pulledosor små askar för sötsaker, t.ex. sockerpullor 344  våndefulla oroande, plågsamma 345  kommer […] vid kommer an på 347  emploj anställning 356  månaden […] blef rund månaden tog slut 
 
 
 
 
 481 360  fläktade här: fingrade 362 kuttrat bort fördrivit […] under förtroligt samtal 363  vådliga se komm. till s. 114 366  changerna förändringarna 367  Sjung icke te-deum för bittida prisa inte Gud för tidigt 379  från perm till perm utan och innan 379  på rediga fötter med hade uppklarat med 380  i flygande i hast 384  nettelduksklädning klänning i tyg vävt av brännässlans stjälktrådar, även klänning i tunn bomull eller muslin 384  gallerhatt damhatt av genombrutet eller genomskinligt material 388  underbara förundransvärda 392  bassin bassäng 392  skälskyttar säljägare 392 hummerhukare se komm. till s. 158 393  jurnalen tidningen 393 lyckoblad fyrväpplingar 394  qvint högsta strängen på en fiol 394  partu se komm. till s. 81 395  regalt se komm. till s. 53 395  bålfall stort fall, jfr komm. till s. 112 395  vettuger vettig, förståndig 396  ta i håll med trol. ta hand om 396  tolfva kortspel där man vinner på tolv poäng 396  marjasch trol. kortspel 396  hundra-en kortspel, där den som först når 101 poäng har vunnit 396  svinta dej skynda dig 396  sillfjerdingen fjärding = rymdmått motsvarande 1/4 tunna, dvs. 31,5 liter 397  mälte meddelade, sade 398  styfverstjocka tjocka som en styverslant 399  landttågen förtöjningen 399  pickelhättan se komm. till s. 121 399  ett skufvande ett skjuvande, trol. med en liten knuff 400  att en baraste att man endast 400  långmodighet tålmodighet 400  till minstingen se komm. till s. 97 401  sockert sockret 402  sint sinnad, på humör 402  i rolighet i lugn och ro 405  bottenrefvade segel segel med alla rev intagna, med så små segel som möjligt 405  smult vatten vatten med obetydliga vågor 406  till fångarna derborte på Marstrand fångarna avtjänade sitt straff på Mar- strands fästning, ett av tidens mest kända fängelser 406  tre streck i lovart vinkelangivelse 407  taklaget grundstommen 407  skansklädnaden skansens utsida, utsidan av däckshuset 
 
 
 
 
 482 408  båten skulle förfyllas båten skulle vattenfyllas 408  tollgången årtullen, hålet i relingen 410  tafsen reven som satt fast i fiskelinan 418  brodden grodden 420 fiskrarne se komm. till s. 138 420  fläka sig slita ut sig 421  extimera estimera, uppskatta, föredra 421  partu se komm. till s. 81 421  barselöl barnsöl, firande av ett barns födelse eller dop 421  dæveln gale i min talj se komm. till s. 43 421  regal se komm. till s. 53 423  blås det, fast det inte susa strunt i det, det spelar ingen roll 423  regarnssjal sjal av redgarn, tunt, tvåtrådigt yllegarn 424  bålstora se komm. till s. 112 424  ellande qvick illande kvick, mycket kvick 424  gjorde ännu ett växetag i sina mandater höjde sitt anseende ytterligare 425 opartisk se komm. till s. 251 425  talelåtar trol. talesätt, ordstäv 425  märkelsefara trol. dåligt omen, förebud 425 artighet skarpsinnighet, levnadsvisdom 426  konstancia constantia, sött vin från Sydafrika, vinodlingsdistriktet Cape of Good Hope 427  ärendesvennen springpojke 427  nödskottskumsion nödskottskommisionen, nödskottsuppdraget 428  näskasta klandra 428  söndagsroman se komm. till s. 13 429  kujoneringshjon hunsat, toppridet tjänstefolk 429  »Hin håle i en gunga» denna visa har ej kunnat identifieras 430  Bellmanssånger här: oanständiga eller opassande sånger 431  för något ska det vara för något, sa’ tysken »Något för något, sa knallen, gav en synål för frukosten» förtecknas som ordstäv från Bohuslän i Fredrik Ström, Svenska ordstäv, Stockholm 1929 431  frisrock se komm. till s. 15 432  xeres-vin äldre form för Jerez, bärnstensgult sherry-vin 435  pickelhättan se komm. till s. 121 435  mandat se komm. till s. 128 437  fullväl helt, säkert 437  liseord trösteord 441  hållet äldre variantform till hållit 442  Fortuna se komm. till s. 105 443  rulla rinna 446  skaren förkolnade ljusveken 447  badat baddat 448 rödglödgade infernaliska, helvetiska 448  kapellgåln kapellgården, se komm. till s. 67 449  jesuitisk här: skenhelig 
 
 
 
 
 483 451  sticka ut konkurrera ut 451  qvinnobänken kvinnor satt på vänstra eller norra sidan av kyrkan 453  röjmatism reumatism 455  ensitsiga schäs mindre schäs, åkvagn efter häst 455  liktidigt med samtidigt med 457  kyrksupen syftar på uppvärmd spritdryck som dracks för att få upp vär- men efter kyrkobesöket 459  otro för misstro mot, tvivel på 462  Kristus uppväckte väl Lazarus anspelar på den berättelse i Bibeln, Joh. 11, där Kristus uppväcker Martas och Marias bror Lasarus från döden 465 villersamma förvirrande, oklara 
 
 
 
 
 484 
 
 
 
 
 485 Innehåll Inledning ................................................................................................  v Hvarföre det blef »Ett Köpmanshus» ................................................  3 Första Boken. Nya och gamla firman   1.  De nygifta ...................................................................................  9   2.  Brefvet till hemmet .................................................................... 12   3.  Förklaringar ............................................................................... 16   4.  Säljaren och bolagsmannen ....................................................... 22   5.  Emilias sista resurs .....................................................................  29   6.  Bolaget bildas ............................................................................. 34   7.  »Majblomstret» under skydd af kongl. majt:ts och kronans  00     flagg .............................................................................................  41   8.  En frukost på tulljakten ............................................................  47   9.  Hemmet på Svartskär ................................................................  54  10.  »Menniskan spår, och Gud rår.» ..............................................  60  11.  Kapellgården ..............................................................................  67  12.  Syskonen. Slutet på herr Moss’ besök .....................................  74  13.  Emilias bref ................................................................................  82 Andra Boken. Hafvets och menniskohjertats hemligheter  14.  Den 1 Oktober ...........................................................................  93  15.  Vid den husliga härden .............................................................  98  16.  Hvad blecklådan innehöll ......................................................... 103  17.  Brefväxling mellan tulljakten och landbacken ....................... 110  18.  Ännu ett bolag ........................................................................... 119  19.  Mellan soffan och kakelugnen .................................................. 126  20.  Första tvisten .............................................................................. 138  21.  Kyrkans båda fäder ................................................................... 144  22.  Hvad löjtnanten gjorde hemma ................................................ 150  23.  Hvad som tilldrog sig på Svartskär samma natt ..................... 155  24.  Huru det slutligen gick med Holts gods ................................ 162  25.  Holt i ve och vånda ................................................................... 169  26.  Glädjen i himmels sky ............................................................... 177  27.  Oväntade gäster ......................................................................... 186 
 
 
 
 
 486  28.  Holt och den unga frun ............................................................ 191  29.  Strandens tre gracer ................................................................... 199  30.  Drömmar rinna som strömmar ............................................... 207 Tredje Boken. Den finske kaptenen  31.  Före och efter ankomsten ........................................................ 215  32.  Far och dotter ............................................................................ 223  33.  Gudmars bägge bref .................................................................. 231  34.  Gubbarne på Ufklippan laga sig till att taga emot främmande 237  35.  Hvad unga frun fick för råd på kontoret ................................ 245  36.  Mor och dotter .......................................................................... 255  37.  Huru Holt betedde sig vid sitt första besök som friare ........... 261  38.  Middagen i kapellgården ........................................................... 270  39.  Mötet vid Hornborgs slott ....................................................... 279  40.  Det smygande giftet .................................................................. 286  41.  Utgången af Emilias tredje försök .......................................... 293  42.  Majkens observationer .............................................................. 300  43.  Hvad Emilia såg, då hon skulle se på engelska skonerten miss   00     Lillys utsågning .......................................................................... 310  44.  Allt hvad Emilia bigtade för sin mor ...................................... 325  45.  Rapporten ................................................................................... 335  46.  På Sotenäs’ strand ..................................................................... 343  47.  På Gläborg ................................................................................. 348  48.  Hvad som blifvit hittadt i kapten Oddjers’ portfölj ................ 357  49.  Brefvexling mellan den tilltänkte svärfadern och mågen.  00     Promenaden ............................................................................... 367  50.  Utgången af Holts frieri ........................................................... 375  51.  Bref från Emilia till hennes mor, fyra månader sednare ........ 382 Fjerde Boken. Skeppsbrottet  52.  Torskfällan .................................................................................. 391  53.  De svarta händerna .................................................................... 399  54.  Skeppsbrottet ............................................................................. 405  55.  Nej, för brinnande lifvet! .......................................................... 412  56.  Ännu lefva de gamle gudar ....................................................... 422  57.  Thorborg .................................................................................... 433  58.  I mörka natten ........................................................................... 443  59.  Hvad Moss supponerade .......................................................... 449  60.  Otto Geistern ............................................................................. 458 Ord- och sakförklaringar .................................................................... 467 
 
 
 
