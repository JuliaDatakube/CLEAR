 
 
 
 
 
 
 
 
 
 
 
 
 
 
 
 
		INTRÄDES TAL,	AF	STATS-SEKRETERAREN m. m.	ELIS SCHRÖDERHEIM.	Mine Herrar!		När vid stora händelser Allmänheten tillegnar	sig en frihet att söka orsakerne till de minsta	omständigheter, föreställer jag mig dess förund­	ran lika med min egen öfver det rum jag in­	tagit ibland Eder, mine Herrar.	Ibland Eder, som vid thronens sida och i	Rikets allmänna Möten upphöjt edra röster till	Fäderneslandets ära. Ibland Eder, som med	sanningens fackla upplysen häfder af förflutna	tidehvarf, och vården en dyrbar gnista till det	ljus som uppgår för ett tillkommande. Ibland	Eder, som med en hög och renad sång gifvit	språket nya behag och fredat det emot fördo­	mar af hårdhet och mörker. Till Eder ledes	jag icke af förtjenster.	Uppå vederbörandes underdåniga utlå­	tanden, i anseende till förekomne omstän­	digheter och i anledning af åberopade La­	gars rum, har jag varit sysslosatt att författa	Konungens Svar i det sammanhang af som och	så, af ty och emedan, af alldenstund och för­	denskull, hvilket ett främmande skrifsätt infört	och en lång vana behållit för dessa arbeten.	Om någon gång jag fått teckna de skrifvelser,		hvari Konungen förklarat sina tänkesätt för	sitt hus, sitt hägn åt vettenskaper, sin aktning	af förtjenster, sin benägenhet för redliga un­	dersåtare, så har jag med oro sett dem förlora	igenom min åtgärd; men alltid tröstat mig då	jag kunnat förvara något af hvad mig blifvit fö­	restafvadt. Längre har icke heller min önskan	kunnat gå utan förmätenhet; ty hvilken annan	har förmått att gifva vänskapen de uttryck, dem	Gustafs hjerta upptagit och infört i Konun­	gars tungomål, eller med ord förena den höjd	i själen, den vidd i kunskaper, det lif i käns­	lan, det grannlaga omdöme, hvilka i dag för tju­	gofyra år sedan förklarade sig med en späd stäm­	ma på samma rum, hvarest de tio år derefter	stiftade lagar och lyste i en Hjeltes tal, som	bant segerns lagrar vid fridens spira och med­	borgerlighetens prydnader vid en ärfd krona.	Af Dess kärlek för sitt Folk blifver detta Sam­	fund ett talande vedermäle: men då språket här	njuter Dess omvårdnad, bör det icke sakna sin	styrka i Dess egna bud och befallningar. Att	vinna detta ändamål i de ärender mig blifvit an­	förtrodde, är den afsigt som beredt min kallel­	se. Hvad säkrare väg dertill kan mig öppnas,	än igenom eder undervisning? Men då jag äf­	ven njuter denna lycka ibland Eder, skänkes	mig till uppmuntran hvad jag aldrig kunnat	vinna som belöning.	Om allt detta förekommit mitt hopp och	mina försök; så uppeldas tillika så mycket mera		min omsorg, att göra mig värdig igenom flit	och uppmärksamhet och igenom obrottslig tack­	samhet för en Konung, åt hvilkens trogna tjenst	jag helgat mitt hjerta och mina dagar.			 
 
 
