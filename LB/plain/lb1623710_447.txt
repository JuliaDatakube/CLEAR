 
 
 
 
 
 
 
 
 
 
 
 
 
GISSA, DEN SOM KAN?Ett Hundrade nya Gåtor på versafWILHELMINA STÅLBERG.Till nöje och förströelse i familjkretsar.STOCKHOLM.ALBERT BONNIERS FÖRLAG.STOCKHOLM.HÖRBERGSKA BOKTRYCKERIET, 1863.№ 1.Såg du en liten vingad blomma flygaMed friska tag,Och yr och skälmsk till andra blommor smyga.Så var det jag.Såg du dess drägt i guld och purpur skiftaEn solskens dag,Och åt hvart flitigt bi sin helsning hvifta,Så var det jag.Såg du den sedan liggande på jordenMed vissna drag,Ett bleknadt stoft, en vindens leksak vorden,Så var det jag.№ 2.Jag har ej skepnad, har ej färg och drägt,Du ser mig ej, men du mig njuter.Betänk, att det är jag, som öppnar och som sluterDitt bröst för hvarje lifvets flägt.I allt jag fins – i skyn, som i atomen. –Från jordens innersta till himladômenJag hela universum fyller opp;Dock bäst du finner mig på bergets högsta topp.№ 3.Slät som en hycklares tal, och hård, som den girigeshjerta,Är jag derjemte så skör, som tvänne brottslingarsvänskap.Helsa och styrka och lif jag bär dock i skötet, omendastAnden får svinga sig fritt ur min förseglade mun.№ 4.I solen, i luften, i plantan, i skyn,I berget, i stjernan, i grandenJag lefver, fördold eller klar för din syn,Odödlig, som menniskoanden.Ett barn kan ur slummern mig väcka till kraft,Till nyttig, till skadelig ifver.Det ljusaste infall, som Skaparen haft,Jag var och jag är och jag blifver.№ 5.Ingen är fattig som jag: man har mig ju alltid tillordspråk,Ack, ty lik dödgräfvaren, jag lefver ju endast af lik№ 6.Förr har jag mången skrämt, ja, tusende minsann,Då hädangångnes skick jag dristigt tagit an,Fast utan blod i hyn och utan märg i benen. –Nu har man mestadels förvisat mig till – scenen.№ 7.Orolig och häftig, beställsam och snar,Jag ständigt ses brådska och ila.Ej ro eller trefnad i verlden jag har,Jag finner ej rast eller hvila.Jag rusar och brusar ... jag kommer och far,Och skall väl i sekler så kila.№ 8.Från hvarje stackare, som kommer mig för när,Jag friheten, ja, sjelfva lifvet röfvar.Min konstigt fina slöjd en förevändning ärFör mördaryrket, som i stort jag öfvar.№ 9.Jag är en känsla i ditt bröst,Som du bör plåna ut,Som gifver ögonblicklig tröst,Men samvetsagg till slut.O, gör dig döf, då skriandeJag yrkar på upprättelse.№ 10.Yr och lätt jag genom lifvet svingar;Ingen kan det njuta såsom jag.Lånat har jag sjelfva glädjens vingar ...Men – min lefnad varar blott en dag.№ 11.En väldig jägare är jag.Ej Nimrod var så båld.Det djur har sett sin sista dag,Som råkar i mitt våld.I alla hus jag finnas plär,Så fin, så spak, så vig.Rätt mångens favorit jag är,Fast andra hata mig.Allt sedan syndaflodens dar –Och kanske litet till –Jag menskoslägtet åtföljt harOch städse följa vill.№ 12.Mig lemna qvar i kölden och jag skall blifva hård,Som muren i din trappa, som stenen på din gård.Men bär mig in i kammarn och der mig ligga låt,Så skall mitt hela väsen upplösa sig i gråt.№ 13.Från den stund, då Phoebus tänderUti skyn sin purpurbrand,Trånande jag blicken vänderMot dess mantels gyllne rand.Och när tröttad kan sig skickarAtt gå ned i hafvets famn,Än jag efter honom blickarMed en längtan utan namn.№ 14.Om du säger, att du mig ej känner,Talar du ej sannings rena ord.Kanske är, bland alla dina vänner,Jag den trognaste på denna jord.Dyster, svartklädd, med en min af smärtaStår jag oförmodadt vid din dörr.Hviskar, pekande uppå ditt hjerta:Jag vill gästa dig, som ofta förr.№ 15.Jag tvänne käkar har, så skarpa och så långa,Och värre än en haj jag dermed skära kan.Jag dock ej sväljer ner hvad jag har lyckats fånga.Att vara utan mig, det går visst aldrig anFör hvarken qvinna eller man.№ 16.En talare jag är, men yttrar ej ett ljud ...En stum berättare jag kan dig mycket lära.Med mina varningar jag visar dig till GudMed mina vishetsspråk till sällhet och till ära.Men, akta dig! jag kan ock skapa ditt förderfOm jag försåtlig är och rå och plump och djerf.№ 17.Jag syns så herrlig i min grönrock ståInunder himmel, ständigt het och blå.Dock snart jag krossas utaf svarta händer.Och när man väl har störtat mig omkull,Med konst man gör mig till en oren mullOch sist man mig till skiljda zoner sänder.№ 18.Jag är praktfull, jag är dyrbar, jag är till för mak­tens skull.”Lycklig den, som dig får bära!” ropar hopen un­dransfull.Men, ett sorgset hjerta ofta under mina kronor slårOch jag stillar ej dess klagan och jag läker ej dess sår.№ 19.Ständigt har jag blifvit häddSom en dumhetens symbol,Derför man mig föga tål,Men jag ger dock mat och bädd.№ 20.Våtvaror slukar jag af alla kända slag;Men drucken eller sjuk man aldrig än har sett mig.Ej någon drinkare kan svälja såsom jag;Dock njöt jag aldrig sjelf af hvad man än har gett mig.№ 21.Jag är ett fult och skrofligt ting,En kloss, en klump och intet mer.Kom nära mig ... gå rundt omkringOch du ett formlöst väsen ser.Dock kan jag utaf konstens handBefrias ur materiens band:Jag till och med kan vingar få,Fast jag orörlig står ändå.№ 22.På berget jag föddes, i hafvet jag dör,Jag bryter mig fram genom verlden.Ursäkten det buller och väsen jag görBland hindren på irrande färden.Dock kan, enligt vandrande riddares sed,Jag lägga mig stilla bland blommorna ned.Rätt snart jag dock ledsnar vid vindarnes smekOch börjar ånyo min tumlande lekKring backar och ängar och gärden,Till far min, som rytande ropar mitt namnOch sträcker emot mig sin vidöppna famn.№ 23.Ingen mäktar såsom jag sig svänga;Ingen fins, som ej mitt välde sport.Genom minsta springa kan jag tränga;Jag kan verka i båd’ smått och stort.Lik en liten syrsa kan jag pipa,Som ett lejon kan jag ryta vildt.Ingen kan mitt väsende begripa:Det kan vara både grymt och mildt.№ 24.Taflor jag beständigt målar, taflor af den ljusa sort.Sällan från den sorgsnes sida går jag helt och hålletbort.Fritt man klandre mig och säge, att med hycklerijag far;Jag dock är det aldrabästa, som den arma menskanhar.№ 25.Lik mången lärd, hvars hela lefnad ärEtt offer blott på vetenskapens altar,Jag sprider ljus, men jag mig sjelf förtärOch till en nypa aska mig gestaltar.№ 26.En tyst och tålig väktarinnaJag städse vakar i ditt hus;I sorg och fröjd, i sans och rusDu skall mig der beständigt finna.Mitt öde är att – ”brinna, brinna,”Men – sprida värme, fröjd och ljus.№ 27.Jag är så frisk, jag är så rödOch kan din längtan reta:Och maken till min ungdomsglödDen får man länge leta.Och dock jag får, i lif och död,Beständigt gubbe heta.№ 28.På samhällets höjd har jag krånglat mig opp,Så högt, som väl någon kan komma.Men hur mot det höga jag styrde mitt lopp,Så var det mig icke till fromma.Jag illa är lönt för det ansvar jag bär;Och hur jag än tjenar och passar, jag ärFörbisedd och fattig och ringaOch måste i trapporna springa.№ 29.Jag är tunn och klar och sval,Djur och menskor af mig njuta.Jag är liten, låg och smal,Kan dock himlen innesluta.Näring gifver jag ocksåÅt en mängd af täcka små.№ 30.Många, många hundra alnar kan jag hålla uti längd,Fastän denna yta konstigt på en punkt är samman­trängd.Jag kan vara sned och kantig, aflång, platt och gan­ska rund,Fin, som dvergsnät, grof, som kabbel, väga ort ochväga pund.№ 31.Hvarenda menska i min traktKan vittna om min arbetslust.Jag är ej musikalisk just,Men håller dock den bästa takt.Grof, som min syssla, är min hand.Jag finnes uti alla land.№ 32.Jag kommer visst direkte ned ur skyn,Men är ej derför något himmelskt manna.Man vid min åsyn plär bekymrad stanna ...Ja, mången med en tår på bleka hyn.Jag kan ock mångens glada hopp förstöraOch aldrig, aldrig plär jag nytta göra.№ 33.En despot utaf det värsta slagÄr jag. – Påfve, kejsare och konung,Alla måste böjas för min lag.Man mig anser ljufvare än honung,Högst och bäst af allt. – Långt mer än GudFår jag dyrkansrop och böneljud.Hvarje vandrare på Tellus-färden– Vet, att endast jag regerar verlden.№ 34.Jag är en gammal vandringsmanPå tusenåra vägar.Och nyttig jag ock vara kan:Jag tjufvar skrämma plägar.Men, att jag ock kan grannlåt ströOch mig finurligt skicka,Det vet ju hvar förälskad mö,Som ömt på mig plär blicka.Så rik på silfver ingen är,Som jag, i verlden vorden:Jag strör det både här der,Kring hafvet och kring jorden.№ 35.En moders helga namn jag sedan sekler fått;En moder är jag ock, så väl i stort, som smått,För den, som redligt vill på dygdens vägar vandra.Och dock man i mitt namn har gjort så många brott;Millioner menniskor ha rotat ut hvarandraOch skyllat fräckt på mig det onda de begått.I socken och i stad jag eljest står så fredligOuhOch ser högtidlig ut och håller mängden sedlig.№ 36.I vida, i ändlösa rymder jag bor.Jag syns dig så liten och är dock så stor.Jag tål icke solen, som bleker min hy,Och kan ej nog fort från dess anlete fly.Men mörkret jag älskar – då har jag min ståt,Och tusende likar jag har på min stråt.№ 37.Guds röst i skapelsen rätt mången tror mig vara;Dock är jag blott en pust utur naturens bröst.Jag är en schock af dunster bara,Som nyttig vara kan, men som kan bringa faraOch kan beröfva dig ditt gods, ditt hopp, din tröst.Ej vintern är min tid – då ligger jag i dvala,Men plägar se’n med tusen stämmor tala.№ 38.En drottning plär man öfverallt mig kalla.Min thron är rest i nästan hvarje land.Min prakt och skönhet locka till mig alla;Dock vet jag tukta mången näsvis hand.I Orienten man mig nyttig skattar,Men endast skön bland nordens höga fjell.Dock, ack!... min lefnads gåta sammanfattar:En yppig morgon och en bleknad qväll.№ 39.Jag bor hos den starke, der söker jag tröst,Der finner jag näring och hägnad.Jag smyger förtroendefull till hans bröstOch gör med min fägring hans fägnad.Och brytes den starke af stormvinden nedOch faller till jorden, så faller jag med;Dock knäcks ej mitt svagare säsen:Jag fortlefver ännu bland gräsen.№ 40.Ett kupigt ting af trä jag är,Som öfver väglös rymd dig bär.Jag dock dig sviker någon gångOch gör att farten ej blir lång.№ 41.Af menskans företräden framför djurenJag ett ibland de största är.Jag härmar många bilder af naturen.Båd’ konstigt, stort och skönt jag åstadkomma plär.Det fins ej massa, som jag ej kan flytta;Det fins ej grand, som jag ej samla kan.Allt, allt jag göra kan till min och andras nytta;Fast mycket ondt också – den satsen är nog sann.№ 42.En undergörare af första rangenJag är – en riktig trollkarl med besked.Jag skänker friska lagrar åt talangen;Ja, väl åt medelmåttan, till och med.Jag gifver skönhet, rikedom och ära,Långt mer, än någon dödlig kan begära,Och nyckeln till lycksalighetens landJag håller troget i min högra hand.№ 43.Jag är så svart, som en morian,Som en cyklop ... som sjelfva fan;Dock, ganska hvit jag ock kan vara;Men, då är jag ett oting bara.Man aldrabäst mig skatta vetUti min svarta verksamhet.№ 44.En domare jag är, som ingen syssla sökerOch inga mutor tar och ingen lön begär.Vid dundret af min röst sig syndarn ängsligt kröker.Ej tårar eller bön min vrede blidka plär.Jag födes och jag dör med hvarje menskohjerta;Hvar dödlig utaf mig behörig varning får;Jag följer honom jemnt, i både fröjd och smärta,Och räknar hvarje fjät, som han på afväg går.№ 45.Jag får ej ligga på min bädd och drömma:Jag måste upp – mitt öde det begär.Ej något hjerta synes för mig ömma,Då man så glupskt mig lefvande förtär.Djupt i mitt sköte kan jag stundom gömma,Med dolda qval, hvad skönt och dyrbart är.Jag har för menskan då mångdubbelt värde,Ty allt hos mig hon tidigt skatta lärde.№ 46.En liten hvitklädd elfva ses jag gungaI solens sken, så leende och trygg.Den klara böljan bär mig på sin ryggOch ljufva sommarvindar kring mig sjunga.Lik tron på hjelpen ifrån himmelenJag sjunker, men jag höjer mig igen.№ 47.En möbel, endast i ditt rum,Är jag så hård, och kall och stum.Dock var jag dig en trogen vänFrån unga dar och är det än.Och måla kan jag – ack, så sannt,Båd’ skönt och oskönt, ledt och grannt.En bild så troget återgeKan ingen annan målare.№ 48.Jag är ej skön, men jag är fosterländsk. –När jag ser mina likars lätta skaraSå längtansfull mot söderns länder faraJag stannar qvar och yfs att vara – svensk –Jag väljer heldre fattigdom i norden,Än rikdom annorstädes uppå jorden.Vid julens tid då är mig bonden huldOch ger mig sjelfmant af sin kärfves guld.№ 49.Min yta jag sträcker från land och till land,I blått och i grått och i svärta.Jag suckar och våndas och flåsar ibland,Orolig, som menniskans hjerta.Ej någon i verlden är rik såsom jag,Ty eganderätt jag ej vördar.Hopp, glädje och skatter och dygd och behagJag sköflar och röfvar och mördar.Just derför jag är så orolig och vild,Fastän jag kan vara så stilla och mild.№ 50.Smärt och sirlig jag mig höjer,Badar hjessan i det blå.I det längsta jag ock dröjerMed att blifva kal och grå.Men för vinden jag mig böjer ....Är ej mindre stolt ändå.№ 51.Af tårar jag mitt namn har fått,Fast jag visst icke gråter.Den, som en gång ur lifvet gått,Jag kallar icke åter,Fastän jag troget, år från år,Djupt lutad öfver grafven står.№ 52.Jag är en liten konstlös stadDer millioner pyssla.Hvar innevånare så gladFörrättar der sin syssla.Jag har ej murar, torn och slott,Dock trifves hvar och en så godt.Jemnt är der rörelse och lif,Men ingen träta, intet kif.Om listig orm der kommer inHan mister både hull och skinn.№ 53.Som ung jag grönklädd var och blommor blåMig prydde: glad jag såg mot himlen då.Dock – man ej tillät mig att vara grön –Jag slås omkull, jag sänkes ned i sjön,Jag läggs i solen, för att blifva skör;Se’n mycket annat ondt man åt mig gör.Och när man så mig krossat, bultat, stött,Mig töjt och sträckt, mig dragit, snodt och nött,Då först jag färdig är, att rand för rand,Inbultas, af en pigas hårda hand.Uti en trämaskin – dock – ack, min vän!Jag mycket, mycket har att lida än.№ 54.Jag doftar så ljufligt om våren.Skönt tecknar jag af mig mot skyn.Jag ständigt är ny för din synOch blir icke skröplig med åren.I guld och i purpur jag lerNär aftonstrålarna halkaFrån rodnande himmelen ner.Om sommarn förlänar jag svalka,Till vintern jag värme dig ger.№ 55.Jag är så ljuf, jag är så sval,Jag är så lugn och tyst.Mildt blickar jag kring berg och dalSe’n solen dem har kysst.Jag liknar mina bröder visst,Men är dock omtyckt, först och sist,På hvarje ort och hvarje tid;Ty jag förkunnar – frid.№ 56.Nyss stod jag så herrlig på grönskande ängOch blickade kring mig så fri;Åt lilla insekten jag redde en säng ...Jag gungade fjäril och bi.Men snöpligt och fort blef min herrlighet all ...Nu är jag förflyttad till fähus och stall.№ 57.Du ständigt ser mig stupaFrån branta höjder ner;Om schakten äro djupa,Jag tumlar mig allt mer.Ej någon kraft står mig emot:Båd’ stock och sten, båd’ träd och rot,Och land och strand tillika,Allt måste för mig vika.№ 58.Sommar, vår och höst jag ligger bortglömd i en skrä­pig vrå;Att jag fins ej någon minnes – ingen mig behöfrerbehöfver då.Men om vintern, då herr Bore sina drifvor strör om­kring,Se, då kommer jag till heders; då är jag ett nyttigtting.№ 59.Så troget, som din egen själ,Jag följer dig i ve och väl.Fast du mig icke alltid ser,Jag vandrar med dig upp och nerOch fram och åter. – Som du görSå gör jag efter. – Jag mig rörSå tyst, så tyst, i stort, som smått.Jag gör ej ondt, jag gör ej godt.№ 60.En själarnas samklang jag är,Ett uttryck af helig förtjusning,Men äfven af sinlig berusning,Af varma och ömma begär.Som tecken till andakt och dyrkanJag syns inom romerska kyrkan.Bland ceremonier vid hofJag finnes jemväl, med förlof.№ 61.Förr fanns jag beständigt, i koja och slott;Nu är jag förvisad till kojorna blott;Der surrar jag lustigt i vinterlig qvällVid brasan, som lågar på fattigmans häll.№ 62.Som oftast af ädel metall jag består,Men ofta jemväl, utaf sämre;Båd’ siffror och ord på mig läsa man får,På sidorna, bakre och främre.Den arme ger koppar, den rike ger gullFör det jag rätt ofta må visa mig full;Och medan han girigt mig tömmer,Bekymmer och sorger han glömmer.№ 63.Beständigt med min svarta kappa påJag ute är, i sol, i slask, i köld.Hvar tjuf hos mig i skola borde gå,Ty jag ju är en mästare i stöld.Dock af en erkeskälm, som gyckel dref,Min farfars farfar en gång narrad blef.№ 64.Mitt inre är ofantligt sött, det känner en och hvar,Jag dock ej riktigt omtyckt blir förr’n man mig pres­sat har.Jag trifs ej rätt om jag ej steks af söderns heta sol,Om icke hvad mig närmast är begagnas kan som kjol.№ 65.Jag mig i kolsvart mantel klär,Fast ofta strödd med gull.Svart är ock vagnen, som mig bär,Men utaf vallmo full.Jag andas på ett såradt bröstOch det får lindring, lugn och tröst,Och fast min famn är föga varm,Jag söfver jorden vid min barm.№ 66.Ett fortsatt mördande mitt yrke är,Men kallas icke så. – Jag aktning njuter;Man ser mig gerna, man mig håller kärOch ingen enda menska mig förskjuter,Fast blodbestänkt jag ofta kommer hemOch skryter af, att med de skott jag lossatJag mången skuldlös dödat har och krossatÄn här en skalle och än der en lem.№ 67.Eldig, snabb och outgrundlig jag en vidsträckt banahar.Ingen vet hvarfrån jag kommer, ingen anar hvart jagfar.Jag kan tända, jag kan härja i förbund med himlensvind;Jag kan krossa och förstena, göra både döf och blind.№ 68.Utaf en ädel stam jag kommen är;Men, ack! hur simpelt jag behandlas plär!Först gungar jag i luften, frisk och ren,Men slukas utaf dumma bestar se’n.№ 69.Jag visst kan mången menska stöda,Om den är svag och går med möda;Men jag kan också farlig bliI hand på vrede, tyranniOch allt slags öfversitteri.№ 70.Om mig man mycket ordat harAlltsedan paradisets dar:Der var jag icke något noll,Men spelade en vigtig roll.Ännu i dag jag – som man vet –Betraktas som en läckerhet.№ 71.FttEtt konstigt instrument jag är,Fast jag ser ganska enkel ut;Och mången bild jag till dig bär,Som du ej riktigt såg förut.Blott man mig rätt handtera kan,Jag gagnar både dam och man;Ty ingen dunkel fläck jag tålPå något fjerran föremål.№ 72.Blomkalken af menniskolifvet,Förtröstans och kärlekens vår,Det blef mig af himmelen gifvetAtt torka hvar brännande tår.Jag läkedom har mot all smärta;Jag känslig och glädtig och ömHugsvalar hvart svidande hjertaMed hoppets berusande dröm.№ 73.Jag är af många tusen slagOch ganska flitigt hvarje dagJag nyttjas af båd’ man och qvinna.Som ny min skönhet höjes opp,Men efter någon tids förloppBehagar man mig ryslig finna.Jag får gå med i sol och storm,Jag vexlar ständigt snitt och formOch färg och innehåll och ämne.Klimatet vare hett, ljumt, kallt,Jag fins dock nästan öfveralltJ alla länder, som vi nämna.№ 74.Med brunstekta kinder och korpsvarta lockarJag vandrar så långt med kamraternas flockarFrån landet, som ursprunget var för vår ätt.Hvar det var beläget jag vet icke rätt.Med kamp och försakelse, fara och mödaOch våldsbragd och falskhet jag skaffar mig föda.Med samhället ligger jag ständigt i strid,Ty jag är ej vän utaf stillhet och frid.№ 75.En musikus, ja, utaf första rangen,Bland skogens innevånare, jag är.Det är dock mest när jag är kär;Man hör det då så lätt på klangen,Så jag i alla verldens darEtt allmänt ordspråk blifvit har.№ 76.I hvarje land, i hvarje husJag fins, ett redskap bara.Jag ömsevis kan mörk och ljusOch stor echoch liten vara.Af hundra ämnen man mig gör,Men genom nötning mig förstör.Dock, såsom sinnebild jag ärRätt stygg för den, som blifvit kär.№ 77.Hör, hör hvad jag gör för ett buller och bång!Jag svettas och pustar och stånkar,Men ock hela dagen, ja månaden lång,På tyngder och bördor jag kånkar.En man med stor klarhet i hufvudets knoppVar den, som från början har funnit mig opp.№ 78.Jag är ett hus och ändå intet hus;Jag är en fisk och ändå ingen fisk.I nattens mörker, som vid dagens ljusJag förer dig, fastän med mycken risk,Från ort till ort på icke sandad ban.Ty jag kan simma, som en ståtlig svan,Med hvita vingar öfver bölja grön,Jag ger en anblick både stolt och skön.№ 79.Af många slag kan jag bestå,Men likväl aldramest, ändå,Af pengar, guld och ädelstenar.En tok mig stundom gräfver ner:En annan tok man leta serI hvalf och källrar, der han menarAtt han skall säkert finna mig.Dock, ofta han bedrager sig.№ 80.Jag sitter på min lilla stol och trälar hvarje dag.Ju mera gatan smutsig är, ju mer förtjenar jag.En af mitt skrå i fordom tid var icke ljusets vän:Han dömdes att spatsera, han, och han spatserar än.№ 81.Jag är förträfflig; – ingen lärVäl tvista om den saken;Ty öfverallt jag omtyckt är.Jag värmer ... håller vaken ...Och fastän bask är jag så god,Jag hvar och en plär smaka.Knappt någon qvinna eger modAtt mig med ens försaka.№ 82.Herrlig, som diktarens dröm, jag var, enligt fädernasmening:Häfdatecknaren så skildrat mig på sina blad.Inom mig tände sig skönt den första kärlekens lågaI två menniskobröst, rena och skuldfria då.Borta är jag, men du skall en gång i ljusare rymderFinna mig åter med allt hvad du har kärast och bäst.№ 83.Ingen tycker om mig; knappast någonEns vill kännas vid att jag är kommen,Fast med skumma ögon, lomma öronJag på dörren klappat med min krycka.Och jag kunde dock så älskvärd vara,Rik på vishet, till och med på glädje,Om man blott i tid besinna ville,Att jag ovilkorligt måste komma.№ 84.En samling utaf blad, finurligt granna,Jag ämnad var till skuldlöst tidsfördrif.Dock har jag sedan kostat mångens lifOch många tusen menskor mig förbanna.På lyckans hala hjul jag glättad är;Fröjd eller ofärd jag i skötet bär.№ 85.Jag har så granna fjädrar, jag,Som någon pappegoja.Jag föres in, på en viss dag,Så i palats som koja.Jag är väl endast till för lek ....(J detta ej förneken)?Dock för min skull rätt mången skrek,Då allvar blef af leken.№ 86.Hvar tapper man med mig uti sin hand,Kan skydda hem och härd och fosterland.Men ock på annat sätt, i annan form,En bålstol roll jag spelar – ja, enorm ...Dock inom Riddarhuset aldramest,Der jag min tusenåra boning fäst.Hvart rike och derinom hvar provinsVet ock med egen stolthet att jag fins.№ 87.Ack, hvad jag är för en lustig figur!Barnen jag narrar att skrika,Först utaf skräck, när jag står på lur,Snart utaf fröjd tillika.Luden, behornad och ful och styggFinnes jag ryslig, förfärlig;Snart man dock sätter sig på min ryggOch är så vänlig, så kärlig.№ 88.Ett oundgängligt husgeråd jag är,Som öfverallt och ständigt finnas plärI bondekoja och i fursteslott.Jag herbergera kan båd’ stort och smått.Men jag plär ofta förorska kifEmellan mannen och hans äkta vif.№ 89.En gång om året kommer jag,Och det på en och samma dag.Man åt min ankomst gläder sigOch på allt sätt man firar mig.Man ber mig vänligt stanna qvarOch jag blir qvar i många dar.Jag är så glad, jag ständigt ler ...Jag är så rik – jag gåfvor ger.Med barnen dansar jag i ring,Med ungdomen jag schasar kring;Mot tjenstehjonen, till och med,Jag vänlig är – så är min sed.№ 90.Jag är det aldra kostligaste djur,Som forntidsfantasi’n har kunnat skapa,Jag liknar orm och leopard och tjur,På mig man kunde sig i grund förgapa;Fast nutids kloka folk ej medge vill,Att jag i någon tid har varit till.Min bild nu spökar, utaf papper gjord,Ibland små yra gossar i vår nord.№ 91.Skalden prisar högt min milda flägt,Min balsamiskt ljufva andedrägt;Men jag kan dock ganska bister vara.Fråga skepparn och han skall dig svara,Att jag stundom är ett vredgadt troll,Som graserar från sitt gamla håll.№ 92.Jag vingar har – ja, mer än två,Fast jag just aldrig flyga plär.För mig du väl dig akta må,Ty om du kommer alltför när,Jag ett så väldigt slag dig ger,Att du dig aldrig reser mer.Mins – Don Quixotte jag stod emotMed allt hans gräsligt grymma hot.№ 93.Tupp jag väl är, fast aldrig jag gal.Gyllene vingar har jag.Högt upp i ethern, klarblå och sval,Duktiga svängar tar jag.Ständigt jag fins på hvarje slags ort;Gud icke skap’t mig – konstnärn mig gjort.№ 94.I skogen jag klagar och får ingen tröst,Min jemmer sig höjer ur öfverfullt bröst.Mitt läte – det säga båd’ stora och små –Är innerligt fult, men – poetiskt ändå.№ 95.Nu mer jag sällan syns i staden;I gröna lunden plär jag stå.Af pelare jag hela radenPlär ega, bruna, hvita, grå.Åt någon särskild gudom egnadJag förr var hela folkets fägnad;Nu är jag stundom ganska fin,Men – för det mesta en – ruin.№ 96.En blygsam landtlig tärnaMed milda ögon blåJag plägar, ack, så gerna!I dunkla skogen ståUti en bortgömd vrå.Jag hör ej vid min sidaBeundrarns tysta fjät,Men, jag kan vällukt spridaOch det är mycket, det.№ 97.Jag ligger på ditt förmaksbord,Så näpen och finurlig.Rätt mången scen på denna jord –Ibland rätt onaturlig –Jag skildrar. – Fastän jag är stum.Jag talar om båd’ tid och rumOch lefvande och döda,Och det förutan möda.№ 98.Jag har ej någon början, ej heller något slut:Jag deri liknar sjelfva evigheten.Din kärlek jag beseglar; men om den slocknar ut,Du skickar mig ifrån dig i förtreten.Jag vara kan af mycket; men då jag är af guld,Så plägar det betyda, att någon är dig huld.№ 99.Ingen känner hvar jag har min bostad,Ingen vet hvar han mig går att söka,Och jag finnes dock hos alla – alla!Bildad eller rå, jag mig förråder.Ifrån himlen är jag en gång kommenOch hvar menska har till heligt ansvarAtt till himlen lemna mig tillbaka.№ 100.Det underbaraste lilla ting,Som nå’nsin funnits på jordens ring,Är jag med alla de millionerAf tankar, känslor och illusioner,Som jag kan hysa inom min verld. –Ett glädjens altar, en smärtans härd,Der ständigt låga, fastän de bådaSig icke alltid så djerft förrådaFör verldens blickar – ty jag har maktAtt stundom sakta min snabba takt.Gåtornas uttydning№1.Fjäriln.”2.Luften.”3.Vinbuteljen.”4.Elden.”5.Kyrkråttan.”6.Vålnaden.”7.Strömmen.”8.Spindeln.”9.Hämden.”10.Dagsländan.”11.Katten.”12.Snöbollen.”13.Solrosen.”14.Sorgen.”15.Saxen.”16.Boken.”17.Sockerröret.”18.Kungamanteln.”19.Gåsen.”20.Tratten.”21.Marmorblocket.”22.Bäcken.”23.Vinden.№24.Hoppet.”25.Talgljuset.”26.Lampan.”27.Jordgubben.”28.Tornväktaren.”29.Källan.”30.Nystanet.”31.Smeden.”32.Haglet.”33.Penningen.”34.Månen.”35.Kyrkan.”36.Stjernan.”37.Åskan.”38.Törnrosen.”39.Rankan.”40.Båten.”41.Handen.”42.Inbillningen.”43.Sotaren.”44.Samvetet.”45.Ostran.”46.Näckrosen.”47.Spegeln.”48.Gråsparfven.”49.Hafvet.”50.Poppeln.”51.Tårpilen.№52.Myrstacken.”53.Linet.”54.Furuskogen.”55.Söndagsmorgonen.”56.Höet.”57.Vattenfallet.”58.Kälken.”59.Skuggan.”60.Kyssen.”61.Spinnrocken.”62.Bägaren.”63.Korpen.”64.Fikonet.”65.Natten.”66.Jägaren.”67.Blixten.”68.Ollonet.”69.Käppen.”70.Äpplet.”71.Kikaren.”72.Ungdomen.”73.Hatten.”74.Zigenaren.”75.Orren.”76.Korgen.”77.Ångmaskinen.”78.Skeppet.”79.Skatten.№80.Skomakaren.”81.Kaffet.”82.Paradiset.”83.Ålderdomen.”84.Kortleken.”85.Fastlagsriset.”86.Vapnet.”87.Julbocken.”88.Skåpet.”89.Julen.”90.Draken.”91.Vestanvinden.”92.Väderqvarnen.”93.Torntuppen.”94.Turturdufvan.”95.Templet.”96.Violblomman.”97.Kalendern.”98.Ringen.”99.Själen.”100.Hjertat.