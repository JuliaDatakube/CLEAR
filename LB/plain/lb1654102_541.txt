 
 
 
 
 
 
 
 
 
 
 
 
 
RAGNAR JÄNDELTILL KÄRLEKEN OCH HATETDIKTERFRAMS FÖRLAG · STOCKHOLMHär har ni mina händer.Här har ni mina händer —låt mig följa som slav i band!Du Kärlek, får den vänstra,du Hat, får min högra hand!Följ mig på mina stigarvarthän och varhälst jag gåroch led mig ur vinterns töckenmot stridens och stormens vår!Och ser jag ljuset stiga,ser facklan, röd och varm,bli buren i trots mot nattenav frihetens starka arm —varhälst jag ser hjärtan längtaoch lida och drömma och trooch var jag ser ögon tåras— låt, Kärlek, ditt säde gro!Men ser jag förtryckare trampa,ser mörkmännen hölja sitt dokoch var jag ser lögnens tämpeloch var jag ser slavarnas ok,så rör du, Hat, vid mitt hjärta,lyft skälvande het min arm!Giv kraft att bryta och rivai jäsande trots och harm!Här har ni mina händer!Mitt hjärta, min levnad tag!För er, för er vill jag leva,för er vill jag dö en dag!IO, min Gud, att bröd skall vara så dyrtoch mänskligt kött och blod så billigt!Hood.En ung kamrat.Din blick mot stjärnorna, din hand i min,ditt hjärtas längtan mot det fjärran blå!Ditt hela liv en doftande jasmin,vars doft skall stark utöver jorden gå.Din stig en stig mot vårens morgonglans,ett land av röda, friska kärleksblom ...Din fröjd ett tack för det som togs och vannspå vägen fram mot lyckans hälgedom.Din kärlek morgonröd och skymningsblidoch vävd av varma, vita solskensstänk —ditt hat en flamma uti ljusets strid,en röd klenod i sanningsfolkets länk.Din själ, ditt inre väsens unga kraft,som stiger skön och rik och underbar —den friska, gröna växtens märg och safti varje fiber, brännande och klar ...Din blick mot stjärnorna, din hand i min,ditt hjärtas längtan hög och fjärranblå —din unga växt en levande jasminbland jordens alla sträva, torra strå ...De vilda fåglarna.Där nere ibland smuts gå höns och kackla,i slagen sitta duvorna och kuttra,i frost och mörker alla svaga vacklaoch alla ruggiga och frusna huttra.Men vi är prinsarna till kungastolen,den gyllne tron som högt i himlen glänser. —Vår flykt är vilda fåglars flykt mot solen,vår längtan är, som himlen, utan gränser.Dock — när de tama krypen höra ljudetutav vårt jubel kalla de oss skalkaroch hädare och ropa sitt ”förbjudet!”— det ordet finnes ej för himlens falkar.Vi äro födda uti vinterlandenoch vi ha mäktiga och starka vingaroch den, vars själ dras hän mot himmelsbrandenkan icke Gud och icke Satan tvinga.Men när vi nalkas solen, kan det händadess hetta blir för stark — dess ljus förfärligt —Då falla vi kanhända ner förbrända,men ropa jublande: ”O, Gud, hur härligt!”Paria.Jag är en paria, ett barn av mörkret,som fina klackar nådigt trampat på.Jag kommer ej från hem, där ätteminneni salig höghet vandra kring på tå. —Jag är en paria. Min tunga barndomhar varit snyftningar och kvävda skri.Jag kommer ej från kärleksvarma salarmed smek och sånger och piano i ...Jag har i längtans tunga långa nätterförgäves bett om det som andra fått.— ”Du är en paria!” har mörkret viskat,när svarta fingrar rivit drömmens slott.Nåväl — jag är en paria, en fjättrad,men själen är en eld som lågar fri!Och den är tänd, som jag, en natt i mörkret,när vassa vindar jagade förbi.I parian bor en gud som mäktar väckaen mörk, förfärlig domedagscyklon ...— Vad bryr mig edra land och edra lagar!Jag är en paria, en tjänstekvinnas son.En lycklig mor.1896:En flicka, ett fattigt och svultet skarnfrån gränderna i Berlin,har strypt sitt tre veckors gossebarnav fruktan för svältpiskors vin.Men samhället hämnas ju mänskors mord,så snart det brottslingen når ...Den bleka flickan vid rättens bordfick tukthus i fyra år.*1916:Det sitter en kvinna förglömd i en grändoch lyss till kanoners dånoch viskar med blicken av lycka tänd:”Hur gott att jag strypte min son!”Tre blad ur ett liv.Jag är en fattig kvinna,som druckit ur sorgens flod —jag skriver min levnads sagai kväll med tårar och blod:I.Solen stod klar och ljus,ung var jag och var han —i ögat, i blodets bruskärlekens lycka brann.— ”Här — lägg din hand i min!”sade han, öm och vek.”Drick utav lyckans vin,livet blir sång och lek!”Skälvande glad min handgav jag och sorgen dog.Högre steg lyckans brand,solen lyste och log.II.Den sista strålen lekte en kväll på tiljan,lekte med Fredrik, gossen, Vilhelms och min.Doften därute från hagen, doften från liljanångade in genom fönstret, kvällstarkt fin.Gossen, den lilla, kvällsol och kvällsdoft smekte,liksom solen smekte vår lycka ung.Tyst jag satt och såg huru barnet lekte— då kom Vilhelm, dyster och sorgetung.”Kära, freden är slut. För landets ärakallar käjsarn mig ut till blodigt krig.Olyckans dag har kommit, gråt ej, kära,snart skall solen lysa igen vår stig.”III.Nu är han död ... De mäktiga ville så.Korpar hacka de kära ögonen blå.Handen han gav, som strävade stark och het,kanske är trampad och stympad. Ingen vet!...Allt är slut. Ett barn som är blekt av svält,långt, långt bort ett ruttnat lik på ett fält ...En ruin av min unga lycka är kvar.— Gosse, lova din mor att hämnas din far!Och jag ser hur de späda dragen få glans,ser huru hatet speglas bak ögats frans,ser huru barnet diktar sin framtids sång:”Vänta, ni gyllene härrar, snart en gång!”Två hjärtan.Det ena brast för en kula en dag på Antwerpens torg,det andra brast i en hydda i främmande land av sorg,men båda flätades samman en månljus timma engångoch bandet som band de båda var vävt av kärlek ochsång.De slog så underligt heta, de brann så välsignat ungtoch båda drev ivrigt blodet mot pulsarna hårt ochtungt,den gången när rosor glödde och änglarna sjöng fördemoch drömmarna bar timmer och reste högt derashem.De var så nära varandra, som människors hjärtannår —de var så nära himlen, som de bästa i tiden går ...De var så nära Lyckan, att hon smekte redan de tvåoch förde dem upp mot stjärnorna i det fjärransvindelblå.När därför hans hjärta krossades utav en fientligflockoch hans blod blev svart och stelnat, då krossadeshennes ock —Men bandet som Kärleken vävde, som Lyckan signatoch smekt,det höll och håller för evigt, som drömmarna varmtoch vekt.Och kanske den mäktiga Döden står maktlös för Kär­lekens skull —Kanhända ett hjärta åter blir till av de bådas mull ...Kanhända en fredens Messias med sanningens se­gertroskall stiga med hämnd på två döda och multnadehjärtans bro.Två tidsbilder.”Känner ni far?”En gäst har kommit till stugan— en spillra av vad han var —,av ärr ha dragen förvriditsoch bara ett ben han har.De små därinne förskräckasför sådan anskrämlig karl— men modern lugnar och frågar:”säg, känner ni inte far?...”Skål för industrin!”Det sitter två härrar och språkaoch dricka förnöjda sitt vin— två härrar ur societetenpå en restaurang i Berlin.”Min bror”, så talar den ene,”ja, nu är vår rörelse fin!Vår skål för fosterlandetoch ammunitionsindustrin!”En mor till sin son.Jag sitter och smeker och reder ditt långa glänsandehår —ditt leende värmer mitt hjärta, som solen värmer envår!De skälvande andetagenbli smekande ljuv musikoch pärlemorknappen i kragenden ädlaste pärla lik.I solljuset glittrar och glänser håret som renastegull —som oskuldens doftande liljor skimrar ditt vårvitahull.Ditt hjärta hamrar därinne— skall också det hjärtat nås?Skall det, när den stunden är inne,för mördarens hand förgås? —Skall orättens härsmän få tvinga ditt huvud i knek­tens hattoch fältens hyenor få dricka ditt heliga blod, minskatt?— Ni skaror, fria och unga,som gå i världskampens dån,där framtidens gudar sjunga,o, rädda, rädda min son!Förbrytare.Jesus av Nazareth.Det gör mig intet, det att jag skall döoch det att blodet droppar från min panna,det gör mig intet att man spikar fast migoch plågar mig, det är mig just detsamma.Men det att mina svaga bröder lidaoch ropa ”korsfäst!” åt sin egen lycka,det gör så ont i hjärtat, innerst inne.Å det är sant, mitt rike är ju ejav denna världen — se, det finns en skarasom kommit fel ... Och ve de vilsekomna!Här få de hånets gift och korsets marter.Jag möter döden ... Men att släkten födasav små, små plantor, ständigt till att trampas,det gör så ont i hjärtat, innerst inne.Gracchus Babeuf.Gracchus Babeuf — en brottslig galning var duoch som ett vilddjur blev du föst i bur!Nog fick du tid att tänka på ditt brotti dina långa månader av kval ...Så föll din dom ...— Så föll ditt huvud då för giljotinen.Gracchus Babeuf — en upprorsande var du!Du ville frälsa folket från förtrycket —En fosterlandets fiende, det var du!Du, usling, ville Frankrikes förbrödring.— Ej under då, Babeuf, att du blev dödadoch att din kropp blev slängd i rackargropen.Gracchus Babeuf — när uppstår du igen?Se, svarta gamar hacka folkets köttoch barn och kvinnor gråta och förtvina.Promethevs söner är visst alla dödaoch, liksom du, i rackargropen slängda ...Nu trampas världen av allt tyngre klackar ...Gracchus Babeuf, när kommer du tillbaka?Vildfågel.Mörka som hos en fångad vildfågel ögonen lysa,lysa av solens rödaste glöd och av nätters natt,hungra med svultnas hunger, frysa med dem somfrysa,glittra av kämpaskarornas heliga segrareskratt.Dunkla av längtan längta de hän till kullarnashjässor,längta de strid för ett mål som blev ditt och vårt.Dammarnas svanor matas av granna prinsessor —Vildfågel, Stormfågel — gallret är hånande hårt.*Högt över mörka bastiljer och tämpel när nätternavävaslöjor av disigt mörker och snyftande kvalm,är det som hördes två vingar i mörkret sväva,är det som sjönge stjärnorna domens salm.Vilande mjukt i palatsernas ejderdunsängarmaktens kungar sig vrida i svett och skri.”Ni ha väl bommat säkert?” fråga de bugandedrängar.Vildfågel flyger. Vildfågels själ är fri.Fru Rose.Fru Rose är drottning till Östanby —fru Rose är skön som en skimrande sky.Fru Rose har juveler och pärlor.Fru Rose har siden och silver och gull,av lysande härrskap är balsalen full.Fru Rose har juveler och pärlor.Fru Rose har kärlek och klingande skrattoch lyser och leker med lyckan ta fatt.Fru Rose har juveler och pärlor.Men trälarna uppå fru Roses gårdde mumla i tysthet: ”Fru Rose är hård ...”Fru Rose har juveler och pärlor.De säga: ”Vi alla, som glädjen har hällti bägaren hennes, vi lönas med svält ...”Fru Rose har juveler och pärlor.”Vi bo ibland trasor som smutsiga skarn,vi föda till träldom bland smuts våra barn.”Fru Rose har juveler och pärlor.”Nu sover hon gott efter famntag och skratt— kanhända hon vaknar en brinnande natt ...”Fru Rose har juveler och pärlor.Religionsentreprenörer.Ni tyda unkna skrifter för varandra:vad Paulus mente och vad Luther sade,hur många hustrur konung David hade,på vilka vägar dödens barn få vandra.— Vad mente Gud med Rakel och med Lea?Hur skall man rätt förstå treenigheten?— Ni ventilera mötet i Niceaoch rita hälvetet och saligheten.Vid nattens lampor och med grubblarminerni lösa gåtor, som ni bäst det önskar —Om dagen glömma ni att jorden grönskaroch solen skymmes bort av grå gardiner.Allt ha ni färdigt, allt är uppenbarat,ni döma en och var som ni behagar,i edra skrifter ha ni allt förklaratoch makrokosmos lyder edra lagar.— Det vore gott om ni drog upp gardinenoch ströke dammet av från fönsterglasenoch glömde bort den himmelska extasenoch den förnumstigt kloka grubblarminen!Det vore gott om såsom barn ni blevooch gingo ut att lyssna och att letaoch lärde eder, vad de visa skrevo:”vi veta endast att vi intet veta!”Vid frusna rutor.Kvällen är gnistrande kyligoch mörkret spinner sitt garn— vid frusna rutor sitteren mor med ett litet barn.— ”Å mor, de stjärnorna klara,säg, varför gnistra de så,vad finnes, du mor, där bortom?”— ”Ja, det kan jag ej förstå!””Säg, mor, bortom alla husen,långt bortom gatorna här,säg, lysa större stjärnor,säg, är det varmare där?O se, varför fryser rutan,din kind är så blå, så blå!När få vi mat och brasor?”— ”Mitt barn, o, fråga ej så!”— ”O mor — så säg mig, du kära,varför vi föddes, vi två?”— ”Var tyst, var tyst, du lilla!Hur kunde jag det förstå?”Livet.Född i ett uselt kyffe bland grändernas mörka hålav en slav och en slavinna, som mist sina viljors stål,levde han, närdes som barn av smuts och skrot,sög han gatornas damm och fabrikernas sot.Dagar och nätter gingo — snart lades bojorna på,allt lyste grått omkring honom, själva hans hy blevgrå.Drömmarnas skimmer, ungdomens eld och fläktslogs till slantar av guld under dagarnas jäkt.Döden, befriaren — slavarnas åtrådda mål —kom mot den unge med ögonens gapande hål,lade sin hand på pannan: ”Kom och åt mig dig giv!”Ynglingen rosslade: ”Var då detta ... mitt liv?...”En kampdikt.Kamrat! Nu randas den, kampens dag,vår klasskampsdag, vårt segerslag,som skall giva oss ljus och bröd.Nu kommer dagen vi trott och drömtskall giva oss det, som makten gömt —som bannlyser folkets nöd.Ja, kom — vårt hägrande framtidsmål!Visst härdas stål, visst resas bålför att kväva vårt unga mod,men aldrig det lyckas att kväva den tro,som uti fabrik och schakt fått gro —som lever i massornas blod.Å nej — den lever! Den lever än!Men hugg och bränn bland folkets män —det drabbar er själva en dag!Dess fortare kommer ert eget fall,dess förr skall stormas er sista valloch skrivas vår egen lag.Vår kraft vi stärke, var dag som gåroch varje år allt längre nårpå vägen mot framtidens land.Sjung högt och stormstarkt vår klasskampssång,sjung hat mot bojor, förtryck och tvång,sjung löften om stridens brand!Sjung hopp bland grändernas unkna hus!Sjung vårvindssus och sommarljusåt de kalla hålornas barn!Och hällre döden i ädel kampän kvävas tyst under härrars trampoch bindas av mörkrets garn!Du mor —Du mor, du som sitter med din son i en kasern,du skall tala varma ord till ditt barn:”Bliv vek som en blomma, men hård ändå som järnoch akta dig för trollfolkets garn!”Du skall smeka ömt hans huvud och tala om de småstackars hungrande i främmande land.”Lilla Stig”, skall du säga, ”du skall aldrig göra så,du får aldrig bliva blodig om din hand!””Lilla Stig, du får gråta åt allt ont, som du får se,du skall gråta, men ändå kunna slåss.Men du skall bli vår hjälte och inte en av de,vilka svänga sina svärd över oss.””Lilla Stig, här finns mycket, här finns mera än dutror,som väntar på din själ och på din hand.Du skall lova, lilla Stig, att du aldrig glömmer mor,hennes liv, hennes ungdomsdrömmars land!”— Du mor, när du sitter där och jollrar ömt och lermedan pappa står smidd i Grottes kvarn,du skall bedja allt det goda i din son stiga ner,du skall tala varma ord till ditt barn.Önskan.O, kunde mitt hjärta brinna,som den unge Dankos brannoch lysa sökande mänskobarntills väg de ur mörkret fann!O, kunde mitt hjärta visaen väg från tårar och blod —jag ryckte det gärna ur mitt brösti jublande offermod!O, kunde jag få, du öde,som den unge Danko döoch hjärtats eld i flammande blossöver frusna marker strö!IIOg før jeg sovned, fik jeg et så vak­kert syn, hvormed tankerne endte ogdrømmerne begynte: Hele verdensrum­met var en stor skælvende tåre, hvorialle stjerner og sole svømmede.Obstfelder.Mor.Mor! — Skall jag välsigna eller förbannaden dag du födde mig?Jag fick hånsord och stenaroch pinande dagar av livet.Jag får väl aldrig vad jag drömde om.Men — jag fick ju se stjärnorna,jag fick se jordenoch all naturens bävande vilda härlighet!Mor! — Mina händer sträcker jag mot digtyst till ett tack för allt!En gång var du ung— du var majsång och stjärndröm som jag — — — 
I tårar gick du leende och offrade allt du ägde— drömmar och krafter för oss.Livet gav dig tunga, hårda slag— du teg och tog och jollrade med oss ..Mor! — Bara ett tack har jag,ett ord och två heta gossehänder!För svält och tunga tårar,för smekningarna och ditt röda hjärtabara ett tack ..Hemma.Jag tittar i dina ögon som förr, som liten och stor,och tänker: en gång skall du bara vara ett minne,mor ..En gång skall jag sitta ensam och söka din röst hållakvaroch söka av minnets bitar foga din bild som den var.Det blir så underligt stilla. Det skymmer till vinter­natt.De mörka ögonen spela så ljust i ditt tysta skratt.Det är som om nuet tege, blott minnenas tal man höroch så den gamla syrenen som susar därutanför.Jag ber dig sitta och se på mig, när du står uppatt gå,du fattar nog inte, varför jag tittar i kväll på dig så,du talar om vardagssaker, om dagarnas tunga gång— mor, det är sådan jag gömmer dig hälst i min själoch min sång.Så har jag suttit som liten, allvarsamt still och tyst,tittat på dina läppar som mig i vaggan kysst,tänkt: huru går det en ensam unge, mor, om dudör? ..Bara den gamla syrenen susar därutanför.Två människors väg.Därborta gå två mänskobarnbland vildrosknopp och nattvioloch fläta utav silkesgarnen framtid, ljus som sommarns sol.De gå så lätt, så glatt, så tyst,den unge och hans vackra viv,till land, som Lyckan själv har kysst— två unga, fria liv.Och rosen — halvutslagen blott —den önskar lyckan hel och full.Och liljan viskar: ”Vinn allt gott,vinn frid och ljus, vinn solens gull!”Och en viol ger upp en böntill stjärnan i det vida blå:”O, giv dem deras kärleks lönoch all den skörd, de så!”Jag hörde deras lätta stegdö bort i kvällen, drömlikt stum,jag hörde huru ekot tegoch gav för aftontystnan rum.Så hördes intet, intet mer ...O säg — vart ledde stigen hänigenom skogens björkalléroch gamla furuträn?De drömde, dessa mänskobarn,sin dröm så vacker, men så vek —Säg! Skall den trotsa mörkrets garnoch alla vindars hårda lek?Säg! Skall violens välgångsbönbli sannad för de två en gång?— O, giv dem, stjärna, livets lönoch segerns rosenfång!Till en saga.En gång en höstnattnär alla kalla vindar trådde dansenoch allt var mörktoch Döden lekte med den vissna glansen,då drömde jag om dig —en skirljus drömbild gick du genom rummet,jag kände ej dig —snart var det mörkt och snart var allt försvunnet.En gång en vinternär himmelskupan tyngde mörk och dysteroch jag såg ner ...såg åter upp och mötte dig, min syster ...Din blick var mild och ljussom i min dröm — en smekning över pannan.Vi skildes åter,din väg var en och min igen en annan.En gång en skymningnär kvällens första stjärnor lysa blekaoch allt är tystoch vårens vindar trädens kronor smeka,när allt är ungt och rentoch daggen fuktar skogens blom därinne,en gång en skymningjag möter tyst och ungt ditt ljusa minne.Inte skall du gråta, vännen min!Inte skall du gråta, vännen min!Inte skall du klaga!Livet gav dig fägring, som en blomma fin,gav dig dröm och saga.Livet gav din själ två vita vingar,gav dig sången, som mot himlen svingar,gjorde dig till sagans ljusa älva. —Livet gav dig hjärta, vännen min,som kan slå och skälva.Inte skall du kära, gråta nuöver tunga öden!Men du skall ej heller glömma, kära du,sorgerna och nöden.Livet skänkte dig två mjuka händer,gav dig makt att släcka smärtans bränder,vilja till att trösta och förlåta.Du de slagnas fé skall bliva nu —inte skall du gråta!Inte skall du, stjärnebarnet, dåkänna dig besviken!När du lämnar jorden, skall en gång du nåvita stjärnors riken,skall du leva, leva starkt och lysaner på alla världarna, som frysa,ner på alla famlande och svaga. —Kära, inte skall du gråta då,inte skall du klaga!Till en ung drömmare.Du har drömt som jag har drömt, du har känt det jaghar känti mina bästa och heligaste drömmar.Samma heta och mörkröda gosseblod har bränthos oss båda i ådrornas strömmar.Du som jag har dig drömt dit där alls du inte äroch i ångest sträckt mot stjärnor dina händer.Då har dvärgar grinat mot dig: ”Se, den galne dröm­marn där ...”,då har trollpacket visat sina tänder.Du som jag har legat vaken under nätters tysta kampoch hört hela världen snyfta och förbanna.Du har gråtit som i dröm och knutit händerna i krampoch mot väggen slagit blodig din panna.Du som jag har sett ett land med en doftande våroch en här utav gudar och gudinnor.Sett en kärlekens sol som har läkt de slagnas sår,sett ett folk av nya män och nya kvinnor.Du som jag skall bli bunden och skydd och trampad påför din dröm, dina tårar och ditt hjärta.Men ditt hjärtas röda vin och din stjärna i det blåskall ge ljus åt din ensamhet och smärta.En vårmorgon.O, tack, du Liv, för vad allt jag fickoch tack, du sol, för din varma blick!Och tack att min ensamma väg jag fann,du hjärta som skälvde och brann!Och tack för vart piskslag jag hört och käntoch tack för den ångest som pinat och bräntoch tack att i stället för bräddade fatdu gav mig mitt flammande hat!Du sol, du Liv, du må giva mig merav kärlek som utan besinning ger,den kraft som ger mod att ta slag och såri brytningens brinnande år.Och nu vill jag dricka mig yr av doftoch kyssa den ångande jordens stoftoch kämpa för livet som spirar ur mulloch signas av himmelens gull.Och nu vill jag gå som en man skall gå,en man som är född till att sjunga och slå.Den man som är född ibland trasor och halmskall sjunga befrielsens salm.Den man som tiggande hungrig har ståttoch sett efter det som han aldrig har fått,med blommor och spel och med svärd i sin handgår ut för att vinna sitt land.Vandraren.Jag satt i drömmar en stilla stund,då skymningen skyggt föll på.Då såg jag i sliten vandraredräkten man efter vägen gå.Hans fötter blödde ur djupa sår,hans kind var riven och röd,men i hans ögon det brann en eld,som tänd utav gudars glöd.Jag sade: ”Vandrare, sätt dig neroch unna dig sans och vård.”HansHan sade: ”Gosse, ej stannar den,som vandrar till Rosengård.””Men vandrare, natt häller mörker neroch stigen är brant och svår.På vägen till drömmarnas Rosengårddet hungriga ulvar går.Var natt fäster trollfolket slöjor uppatt stjärnornas sken blir skymtoch skickar sin fångstman med giller ut— och trollfolk är ont och grymt.”Men vandrarens blickar av jubel brann.Han sade: ”Ej råd mig giv!För blekaste ros uti Rosengårdjag offrade glad mitt liv.”Johannes.Jag är led intill döden vid mänskors skratt och taljag vill fly till den stora öknens ro,dit där ingen räknar sandens korn, där Härren harsin saloch där sanden lämnar spår av hans sko.Där bo inga tomma blickar, bara vilda ögons blänköver vilda svarta vingar någon gång,men är örat lyhört och har själen himlens skänk,hör man änglarnas aftonklara sång.Och min kropp skall lida hunger för att själen skallbli rik— öknens ensamhet är lycka för en man,vilkens tal skall bliva svärd, vilkens inre röst musik,vilkens död en slocknad eld som heligt brann.Men en gång när jag är trött och när mörk är jordensskrudoch jag ligger där trånsjuk och förskräckt,skall det stora undret hända: jag skall tala själv tillGudtills jag finner att morgonen har bräckt.Och när solen har gått upp är jag född på nytt och rikoch går åter in i människornas landoch profeten lyfter undan ett förbannat mörkers flikoch har elden ifrån själen i sin hand.Genom trånaden och tystnaden skall vägen gå till Gud,endast ensamheten skapar fri av träloch blott den som kan lyss till den stora öknens ljudmäktar skänka sin kropp åt sin själ.En trött grubblare.Jag vill inte grubbla längre,jag vill inte mer vara stor.Jag vill tänka att världen är stor och god,jag vill vara ett undrande barn.Jag vill slå mina armar omkring en halsoch vaggas en kväll i sömn.Mot stjärnorna vill jag tittaoch säga: ”Så vackert det är!”Jag vill tro på änglarnas skirvita häroch på varandets skimrande sken.Jag vill falla på knä en dunkel kvälli andakt, som barn, för Gud! —Ensam kväll.Jag har tittat en stund på stjärnorna,som i eviga banor går.Jag har tänkt på världarnas svindlande dansoch hört hur mitt hjärta slår.Jag har böjt mitt huvud i händerna,jag lyssnar på mänskornas skratt ...Jag ser en ensam lång, lång vägoch en dörr till en okänd natt ...Det gick en underlig tystnad.Det gick en underlig tystnad i skogen vid Västansjö,det var en snyftning i vinden, som skulle en blommadö.Och stjärnorna skrattade kyligt och elakt ifrån det blåoch näktergalen i törnet slutade upp att slå.Och alla blommornas kalkar slötos och darrade skyggt,det var som om själva tiden stannat och hejdat sinflykt.Jag frågade vinden: ”Varför blev allt så underligttyst,som hade den tunga sorgen den lekande jorden kysst?”Och vinden sade: ”Det föddes i fattigstugan i Boett barn, där en sökande själ och ett flammande hjärtaskall gro.”Ett barn.Jag ville smekt dig ömt och lätt,men du är så blyg och skygg ...Din bleka kind ha tårar vättoch världen är stor och stygg.Du har fått mera frost än soloch mera av slag än smekoch grov och trasig är din kjoloch ensam och rädd din lek.Du tänker inte på din lott,men ditt hjärta slår så hårt,— du ser på allt så vekt och gott ...— Jag är rädd att du får det svårt!En ensam kvinna.Ensam ... ensam ... Det är någon spindel,något djur som kväver tyst mitt hjärta ...Jag får inte kalla det för smärta,men det är som marritt eller svindel.Och min längtan som i själen brännerpiskar mig som strå i vindens dans,det är något som av födsel fanns,som blott jag i hela världen känner!Ensam vid ett fönster ... ensam ... ensam ...Giv en febrig panna till att smeka,giv ett barn att sjunga visor veka,giv ett rum, ett mål, en väg gemensam!Men ... min flamma är min egen flamma— inte födes människan till lek ...Tänk att livets gåtor fly för smekoch en liten mun som jollrar: ”mamma ...”*Där nere är världenoch här uppe sitter jagoch låter nålen gå och gåoch väntar en okänd dag.Här inne är mitt hjärta,det har böner och budoch här är pannan, ung och tung ...— — — 
O, att det funnes en gud! —Min gamla gård.Jag är en hemlös fattig fan som vandrari världen, sliten och i slitna skor.Jag har ej fosterland och gud och himmel,har blott i fjärranbygd en fattig mor.Jag går och gapar galen efter stjärnoroch blodet brinner. Jag vill famna allt— men minnes så att jag är barn av mörkretoch vandrar i en parias gestalt.Men ofta när mitt hjärta skörast skälveroch sol har bränt och vägen varit hårdoch skymning blånar dunkel över nejden,jag står vid trappan till en gammal gård.Jag hör en sång och unga fingrar ilaoch slå tangenter på pianot lätt— jag suger hungrigt tonerna och tryckermig rädd och andlös emot väggen tätt.Och ung och mörk och vek vid sina noterjag ser en flicka och på en divanbland tonerna och böckerna och ljusenen mörkhylt yngling med en mörklagd man.Jag ser, de äro syskon, att de vaggatsi vita vaggor av en mor som smektde sköra plantorna. — Jag drages våldsamttill fönstrets ljus som faller på mig blekt.Ty se ... den veka lilla vid pianot,som slår med mjuka fingrar sina slag,hon är — jag ser det nu — min egen systeroch gossen i divanen, det är jag.Och hon, som smekt i lugn och solig lyckavår varma barndom, är min egen moroch denna vita gård med varma salar,det är den gården, där min fader bor.— En hund som skäller ... Fan, jag står och dröm­mer!— Mitt hem är Ingenstans och inte här!Min syster frös ihjäl när hon var litenoch mor är böjd utav ett livs misär.Min far är också död — det angår ingen.— Jag tar min säck och lunkar inåt stanoch frågar trött en karl med blanka knapparom husrum åt en hemlös fattig fan.En skymningsstund med Livet.Här sitter jag, mens andar bort i vrårnavid brasans sista glöd gå tyst på tårna ...Jag är ej barn — jag är en ung rebell,som Människan sitt mörka hjärta givit.Här sitter jag och talar tyst med Livet.— Vad du är klart och naket sant i kväll!Vad ansiktsfärgens skärhet börjat gulna— så sliten du ser ut! Du börjar fulna,men är mig likväl vackrare än förr.Du har ej blommor mera kring din panna.Vad dina gråa ögon äro sanna,när du i kväll slår upp ditt väsens dörr!Du visar inga glada barn som lekaoch inga mjuka händer som vill smeka— om ömma ord du inga löften ger.Du visar mig en värld med frost och galleroch sten och spott av gudarnas vasallersom dansa rusiga kring sitt banér.Dock vill jag dricka, kära, ur din kannaoch aldrig mera vill jag dig förbanna ...Förlåt mitt barnsligt heta, dumma hån!Så kyligt hård som du jag själv mig känner— o, Liv, förlåt mig, låt oss bliva vänner!Giv mig din sannings nakenhet i lån!— Så sällsamt tyst och kallt mitt rum är blivet ...Här sitter jag och talar tyst med Livet,ej mer som barn, men som en ung rebell.Det faller frost i våra ögonfransar ...En ensam liten stjärna ler och dansar— vad aftonrodnaden är röd i kväll!INNEHÅLL:Sid.Här har ni mina händer3I.En ung kamrat7De vilda fåglarna9Paria10En lycklig mor11Tre blad ur ett liv12Två hjärtan14Två tidsbilder16En mor till sin son17Förbrytare19  Jesus av Nasareth  Gracchus BabeufVildfågel21Fru Rose22Religionsentreprenörer23Vid frusna rutor24Livet25En kampdikt26Du mor28Önskan29II.Mor33Hemma34Två människors väg35Till en saga37Inte skall du gråta, vännen min38Till en ung drömmare40En vårmorgon42Vandraren44Johannes46En trött grubblare48Ensam kväll49Det gick en underlig tystnad50Ett barn51En ensam kvinna52Min gamla gård54En skymningsstund med Livet56Stockholm 1917. Tryckeri-A.-B. Fram.