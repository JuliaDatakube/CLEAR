 
 
 
 
 
 
 
 
 
 
 
 
 
 
 
 
 
		BLÅ SPÅRET					 
 
 
						 BLÅ SPÅRET	 
	 
	 
	 DETEKTIVROMAN	 
	 
	 AV	 
	 
	 JULIUS REGIS										 
			 STOCKHOLM	 ÅHLÉN & ÅKERLUNDS FÖRLAGS A.-B.	 
 
																															EHRNFRIED NYBERGS BOKTRYCKERI, STOCKHOLM 1916 
 
							INNEHÅLL			     FÖRSTA KAPITLET	 VAD SOM HÄNDE PÅ KVÄLLEN DEN 25 MAJ7	 
	     ANDRA KAPITLET	 DE OKÄNDA 44	 
	     TREDJE KAPITLET	 COSTAZUELAPAPPEREN83	 
	     FJÄRDE KAPITLET	 DEN MÖRKA DAMEN FÖRKLARAR ÖPPET KRIG 123	 
	     FEMTE KAPITLET	 DET BLÅ SPÅRET166	 
	     SJÄTTE KAPITLET	 DEN MÖRKA DAMEN VISAR SINA KORT201	 
	     SJUNDE KAPITLET	 »FRIHETENS VÄNNER»235	 
 
 
 
								 
	 
	 
	 
	 
	 I.	 
	 VAD SOM HÄNDE PÅ KVÄL­	 LEN DEN 25 MAJ	 
	 
	 1.	 
	 »En blå zigzaglinje på trädgårdsdörren?»	 »Ja, på den vita målningen ...»	 »Vad är det du säger?»	 Steno Beyler såg förvånad på den unga flickan.	 Hon log icke, hennes ansikte lyste blekt under körs­	 bärsträdet.	 »En blå zigzaglinje?» upprepade han.	 Han lutade sig fram och såg att Paulines ögon voro	 fulla av oro och ängslan. Det förekom honom, som	 om denna oro på ett egendomligt sätt harmonierade	 med den regntunga, grå skymning som långsamt sänkt	 sig över trädgården och villan. En dov stillhet var	 runt omkring dem: fruktträdens blomblad föllo ett och	 ett utan att en fläkt rörde dem.	 »Vad är det, Pauline?» frågade han hastigt.	 Ett av de vitröda bladen föll på hennes blonda hår.	 Hon ryste till och svepte spetsschalen omkring sig.	 »Det är det att jag inte längre förstår mig på pappa»,	 sade hon lågt. »Varför blev han så upprörd i morgse?	 Du ser själv härifrån dörren mellan pappas arbetsrum	 
	 och trädgården. När jag kom ut på morgonen, fick jag	 se en grov zigzagformig linje på den, ritad med blå­	 penna som när ett barn vill teckna en blixt. Jag ro­	 pade på pappa, och han blev alldeles utom sig. Ingen	 vet vem som var inne i trädgården i natt, men vem det	 än var ritade han bara den där linjen och sedan gick	 han sin väg ...»	 »Ett pojkstreck!» framkastade Steno Beyler.	 »Och ändå», sade flickan och såg på honom, »ändå	 blev pappa så upprörd att han gick in till sig utan ett	 ord! Jag har knappt sett honom på hela dagen, och du	 märkte själv vid middagsbordet hur tyst och tank­	 spridd han var.»	 De båda kusinerna betraktade varandra.	 »Kära Pauline», sade Steno efter en stund, »jag må­	 ste erkänna att, din fars nervositet väckt min uppmärk­	 samhet, inte blott i dag. Ibland förefaller han mig som	 en annan människa. Hur länge har han varit så där	 – nervös? »	 Pauline Hesselmans läppar darrade.	 »Pappa har blivit så underlig», viskade hon. »Ret­	 lig, människoskygg – du vet, att jag på flera månader	 inte fått sätta min fot inom hans flygel av villan. In­	 gen annan heller. Det skulle störa hans arbete, säger	 han ...»	 Hon stannade mitt i meningen, och de vände sig	 bägge om. Doktor Hesselmans långa, bredaxlade ge­	 stalt kom långsamt emot dem på sandgången. Han	 gick lätt framåtlutad med händerna på ryggen, och	 blicken bakom glasögonen var frånvarande och trött.	 Steno, som alltsedan barndomen kände en invand re­	 spekt för den tystlåtne, tämligen kärve vetenskapsman­	 nen, iakttog honom forskande, och plötsligt erfor han	 en ny känsla, nästan av medlidande, ty för första	 
	 gången märkte han att doktorn såg gammal och sjuk	 ut, ehuru ännu icke femtio år.	 »Pappa!» utbrast Pauline skyggt.	 Doktorn stannade och såg bort mot dem.	 »Så, är ni där!» brummade han godmodigt. »Gå in	 med er!»	 Pauline gick smeksamt tätt intill honom.	 »Skall du arbeta i kväll?» frågade hon sakta.	 Doktorn strök nervöst sitt mörka helskägg.	 »Arbeta? Arbeta?» mumlade han med en tankspridd	 blick över glasögonen. »Jag skall arbeta – ja visst –	 arbeta ...»	 »Du borde unna dig litet vila, morbror!» inföll Steno	 Beyler med överdrivet muntert tonfall.	 Doktor Hesselman svarade icke. Han stod stilla	 litet, därpå fortsatte han sin väg, som om han redan	 glömt bort dem, och de sågo tysta efter honom tills	 han försvann genom dörren till sitt arbetsrum.	 Steno tog sin kusin under armen.	 »Vårluften är kall», sade han. »Kom, låt oss gå in!»	 »Jag fryser», mumlade Pauline mekaniskt.	 De gingo in i matsalen genom de stora glasdörrarna	 mitt emellan villans båda utskjutande flyglar.	 »Vet du vad slags arbete din far håller på med?»	 frågade Steno tankfullt.	 Pauline skakade på huvudet.	 »Han säger ingenting, och jag törs inte fråga ho­	 nom. Gamle John vet heller ingenting.»	 »John Andersson säger inte mer än han vill», an­	 märkte Steno efter en stund.	 »Han är mycket tyst», medgav Pauline. »Han är	 den ende som går ut och in i pappas rum. Å, jag ön­	 skar att det där arbetet vore över snart; ibland lyser	 det hela natten i laboratoriet. Och tänk, Steno, jag har	 
	 sett främmande människor bli insläppta till honom	 trädgårdsvägen om kvällarna, men jag får inte gå dit	 in!»	 Och nu blevo hennes blå ögon fulla av tårar.	 »Seså, Pauline, det blir nog bättre snart. Hans ner­	 ver äro överretade av arbete, det är allt.»	 Pauline torkade ögonen och fortfor:	 »Känner du inte, att det är som om det bodde något	 okänt och skrämmande i huset, något som finnes här	 runt omkring oss utan att synas? Men ingen, ingen	 säger mig något. Pappa låser in sig hela dagarna, och	 jag är alldeles ensam.»	 Hon satt tyst litet.	 »Det ohyggliga är att vara avskild från sin egen far»,	 viskade hon trött och modlöst, »att vara en främling	 för honom.»	 »Ånej», mumlade kusinen lamt.	 »Du har sett det själv!» utbrast hon. »Jag har in­	 gen skuld till det, jag håller av honom så ...»	 Näsduken kom fram. Den unge mannen satte sig	 bredvid henne och strök det blonda nedböjda huvudet.	 Det blev allt skummare och tystare omkring dem.	 »Så blek du är», sade han milt. »Var lugn, du är allt­	 för känslig. Din far blir säkert bra snart.»	 »Om jag vågade tro det!» mumlade Pauline och vred	 näsduken mellan fingrarna. »Om jag bara vågade!»	 Hon gick till fönstret.	 »Det lyser i arbetsrummet», sade hon. »Nu blir det	 nattarbete för pappa igen.»	 Journalisten reste sig och tände en cigarrett.	 »Apropos nattarbete», sade han med en idéförbin­	 del se, »så skall jag inte upp på tidningen i kväll. Jag	 stannar kvar här i natt, om det kan göra dig något	 lugnare.»	 Hon kom hastigt fram till honom.	 
	 »Å, Steno, gör det!» bad hon. »Du kan ligga uppe i	 salongen, som du brukar.»	 Journalisten såg på sitt ur.	 »Klockan är strax åtta», sade han. »Jag skall ringa	 till min värdinna, att jag stannar här.»	 Pauline klappade honom på kinden.	 »Tack!» sade hon sakta.	 Hon gick upp för att göra de nödiga anordningarna.	 Steno såg tankfull efter henne. Därpå gick han ut i	 hallen för att telefonera.	 Då han hängde upp luren öppnades biblioteksdör­	 ren, och doktor Hesselman kom ut. Det var redan så	 gott som mörkt i hallen.	 »Är John här?» frågade doktorn häftigt.	 »Nej det är jag», svarade Beyler. »Jag stannar kvar	 här i natt, om du tillåter, morbror.»	 Doktorn stod tyst en minut.	 »I natt?» brummade han. »I natt?»	 Efter ännu ett ögonblick tillade han:	 »Nå, gör det då. Det är kanske bäst för Pauline!»	 Steno ryckte till. Bäst för Pauline?	 I detsamma kom den gamle betjänten nedför trap­	 pan.	 »Skall jag stänga nu?» frågade han.	 »Stäng!» befallde doktorn. »Alla dörrar och fönster	 noga! Och kom sedan in till mig!»	 Dörren till biblioteket stängdes åter. Beyler stod	 tyst och såg på, medan betjänten omsorgsfullt låste	 och reglade först de stora ytterdörrarna mot vägen	 och sedan matsalens glasdörrar mot trädgården. Där­	 på gick betjänten in i biblioteket, och journalisten hör­	 de dörren låsas efter honom.	 
	 
	 
	 
	 
	 
	 
	 
	 2.	 
	 Den unga flickan hade knappt somnat in, förrän hon	 började drömma.	 Med halvöppen mun och med händerna knutna över	 bröstet låg hon orörlig i sin säng. Huvudet var ona­	 turligt tillbakaböjt, och de små blå ådrorna vid tinnin­	 garna svällde.	 En gång sade hon med hög och klar röst utan att	 vakna:	 »Pappa!»	 Då klockan nere i hallen med ett gällt och ihärdigt	 ljud slog elva, öppnade hon plötsligt ögonen utan att	 ändra läge. Hon var icke vaken, men hon var med­	 veten om en pinande värk i bakhuvudet, som tycktes	 henne bero på att alla dörrar voro vidöppna, så att	 blåsten ven genom de mörka korridorerna och trappor­	 na. En kall fläkt strök över hennes ansikte, men hon	 blundade och sjönk sakta nedåt genom drömmarnas	 kretsar ...	 Två dova, hårda ljud väckte henne fullständigt. Hon	 hade icke sovit en halvtimme. Hon satte sig upp och	 lyssnade ut i kvällen. Vad var det hon hade hört? Det	 var något som hade hänt, något som icke var dröm.	 Hon höll darrande andan.	 Det tredje dova genljudet kom henne att rusa upp	 och tända lampan. Hon sprang till fönstret, rullade	 upp gardinen och såg ned mot faderns arbetsrum. Där	 nere var nu mörkt, men ena fönsterhalvan stod öppen	 och den tjocka gardinen fläktade sakta. Det var all­	 deles tyst i hela huset.	 Utom sig bultade hon i väggen.	 
	 »Steno! Steno!» skrek hon.	 Intet svar. Nu såg hon också att gallergrinden i	 trädgårdsmuren stod på glänt. Och i ett nu stod det	 alldeles klart för henne, vad det var för ljud som väckt	 henne.	 Det var ljudet av tre revolverskott.	 Ögonblicket efter var hon klädd och ute i korrido­	 ren. Hon slog med knutna händer på salongsdörren.	 »Vakna, Steno!» skrek hon andlöst. »Vakna, jag är	 rädd att något förfärligt har hänt!»	 En stol föll omkull därinne, och hennes kusin kom	 och öppnade. Han var i skjortärmarna.	 »Jag måtte ha suttit och slumrat till», mumlade han	 sömnigt. »Vad vill du?»	 »Å, Steno», snyftade flickan, »jag tror att pappa har	 blivit skjuten!»	 »Gud i himmelen!» utbrast journalisten och såg på	 henne, klarvaken i ett ögonblick.	 Han sprang förbi henne och rusade nedför trappan.	 Utan att tveka bultade han hårt på biblioteksdörren.	 »Morbror!» ropade han. »Morbror, är du där?»	 Det kom intet svar. Han såg sig om och fann Pau­	 line tätt bakom sig.	 »Gå undan», sade han. »Det står inte rätt till. Jag	 rycker upp dörren ...»	 Han satte vänstra foten mot den ena dörrhalvan	 och grep med bägge händer om låsvredet. I nästa nu	 var det gjort. En lång splittra bröts ut ur träet,	 och dörren gav vika med ett brak. De rusade in i	 det mörka rummet och journalisten tände takljuset.	 En lukt av krutrök slog emot dem. Rummet var	 tomt, men i vindeltrappan från laboratoriet kom någon	 nedåt med brådskande och tunga steg. Det var den	 gamle betjänten, och hans ansikte var grått av sinnes­	 rörelse.	 
	 Utan att se de bägge unga gick han liksom tvekan­	 de fram till arbetsrummets dörr, lade huvudet emot	 den och sade lågt:	 »Det är John!»	 Han lyssnade, men då ingen svarade honom, gick	 han som en varg rätt på dörren och skakade den våld­	 samt.	 »Släpp in mig, edra djävlar!» röt han i raseri.	 »Släpp in mig, edra djävlar!»	 Som en vansinnig upprepade han detta uttryck gång	 på gång. Journalisten sprang fram och sköt undan	 honom. Den gamle betjänten ryggade tillbaka vid be­	 röringen.	 »Dörren måste sprängas», ropade Steno.	 »Ja, herr Beyler», svarade betjänten med lugnare	 röst. »Vi måste spränga den. Jag är bara rädd att	 det redan är för sent.»	 Journalisten svarade ej. Han kastade sig med hela	 sin tyngd mot dörren. Den brakade men höll.	 »Bägge på en gång!» flämtade Steno.	 De bearbetade dörren ursinnigt i flera minuter men	 förgäves.	 »Fönstret!» utbrast betjänten plötsligt med flam­	 mande ögon. »Fönstret!»	 Steno ville följa honom, men betjänten höll ’honom	 tillbaka.	 »Lämna henne inte ensam», sade han med lägre	 röst och gjorde en åtbörd mot flickan som stod orör­	 lig och blek vid bordet. »Hon behöver er.»	 Han störtade ut. Steno återvände till den låsta	 dörren och satte örat intill nyckelhålet för att lyssna.	 Var det någon därinne? Han kunde ha svurit på, att	 han hörde ljudet av steg därinne, men endast ett	 ögonblick – sedan vart det alldeles tyst.	 
	 »Är någon där så öppna!» ropade han och bultade.	 Men allt var stilla därinne. Nu hördes ett skrapan­	 de ljud; det var betjänten som klättrade in genom	 fönstret. Ett dämpat utrop av överraskning följde,	 så var det tyst igen. En minut gick.	 »Öppna, John!» skrek journalisten och slog på dör­	 ren. »Öppna, vad är det?»	 Pauline var bredvid honom nu. Hon var vit som	 lärft.	 »Pappa är död», viskade hon för sig själv. »O,	 pappa är död!»	 En hand fumlade med låset. Nyckeln rasslade. Ef­	 ter ett ögonblick av ohygglig väntan gick dörren upp,	 och de sågo betjäntens förtvivlade åtbörd, då han	 sträckte händerna mot dem.	 Rummet var upplyst av takljuset. Nedanför skriv­	 bordet låg Arthur Hesselman död på rygg med armar­	 na sträckta ifrån sig. Bredvid honom låg en re­	 volver.	 
	 
	 
	 3.	 
	 Gardinerna rörde sig alltjämt sakta för draget, på	 golvet lågo två eller tre pappersblad, ljuset brann i	 taket. Det var mycket tyst och stilla i rummet. Men	 intet kunde vara mera tyst, mera hemskt stilla och	 orörligt än den döda, utsträckta kropp som låg på	 den bruna korkmattan.	 Steno Beyler reste sig upp.	 »Pauline», sade han sakta och lyfte upp den unga	 flickan. »Var en modig flicka. Din far har icke lidit.	 Han föll död ned, då kulan träffade honom.»	 Flickan var alldeles stel och tyst i hans famn. Han	 såg över hennes huvud på betjänten, som stod orör­	 lig med hängande armar.	 
	 »Säg åt kammarjungfrun att komma ned», befall­	 de han.	 Gubben gick med släpande steg ut genom bibliote­	 ket utan att se sig om. De stodo ensamma kvar inför	 den döde, vars ansikte var vänt uppåt mot dem med	 öppna ögon, sällsamt stilla och gåtfulla ögon.	 Flickan gjorde sig lös och gick före honom ut. Han	 såg henne sjunka ned i en stol och luta huvudet i	 händerna. Därpå gick han till telefonen och ringde	 upp polisen.	 Då han hörde betjänten komma ned igen, åtföljd	 av den darrande tjänsteflickan, vände han sig till dem	 och sade:	 »Polisen är här som en stund. Rör ingenting i ar­	 betsrummet. John håller vakt där. Ni Agnes, hjäl­	 per min kusin.»	 »Jag behöver ingen hjälp», sade Paulines röst stilla.	 Han vände sig om. Hon var där, lugn men blek.	 »En läkare måste i varje fall komma», fortfor hon.	 »Jag skall ringa upp doktor Bredin, som bor här bred­	 vid. Han var pappas goda vän.»	 »Gör det», sade Steno överraskad över hennes mod.	 Medan Pauline begärde ett nummer i telefonen,	 gingo journalisten och betjänten åter in i arbetsrum­	 met. Beyler gick bort till trädgårdsdörren och fann	 att den var låst men ej reglad. Den hade patentlås.	 »Blev inte denna dörr låst och reglad med de and­	 ra?» frågade han.	 Betjänten nickade. Beyler öppnade dörren och gick	 ut i den mörka trädgården.	 »Grinden står öppen!» utropade han.	 I nästa nu var han ute på vägen. Där syntes icke	 en människa. Han betänkte sig ett ögonblick, varpå	 han åter gick in. Betjänten stod alltjämt orörlig	 som en stenbild. Det såg ut som om den gamle man­	 nen tänkte intensivt: hans blick var långt borta. Bey­	 
	 ler förundrade sig över detta. Åter såg han på den	 stumma gestalten nedanför bordet, och en skakning	 av köld gick genom hans kropp.	 Han granskade rummet. Skrivbordet, tre stolar,	 en bokhylla och ett dokumentskåp, låst, utgjorde hela	 dess inredning. Plötsligt gick han mot dörren till bib­	 lioteket.	 »Se här!» utbrast han. »Här är ett kulhål på mans­	 höjd i dörrposten. Det är en kula. Den andra» –	 hans röst skälvde till – »den andra var den som gick	 invid morbrors vänstra öga in i hjärnan. Men den	 tredje kulan? Det var tre skott, säger Pauline. Hör­	 de ni dem, John?»	 Betjänten svarade först efter några sekunder.	 »Ja, herr Beyler», sade han med otydlig röst. »Jag	 hörde dem uppe i mitt rum och sprang ned.»	 »Och dörren var låst», mumlade journalisten. »Vad	 såg ni, då ni klättrade in genom fönstret?»	 Betjänten såg Beyler i ögonen.	 »Ingenting, mer än detta», svarade han.	 De bägge männen stodo tysta och uppskakade.	 »Det är ofattbart», sade Beyler för sig själv. »Det	 är meningslöst och grymt. Vem kunde vilja honom	 något ont?»	 Betjänten gick tätt intill honom.	 »Ingen!» utbrast han lågt. »Ingen enda, herr Bey­	 ler!»	 De sågo på varandra.	 »Vem har då gjort det?» mumlade Beyler.	 I detsamma bultade det hårt på dörren. Beyler	 slog upp den.	 En överkonstapel i uniform steg in, men tvärstan­	 nade vid åsynen av den döde. Beyler berättade med	 få ord vad som hänt.	 Polismannen gjorde honnör och sade:	 »Jag är hitsänd som bevakning för att kommissa­	 
	 rien skall finna allt orört då han kommer. Han är	 redan på väg.»	 Strax därpå blev doktor Bredin insläppt, utom sig.	 »Vad är detta?» viskade han till Beyler då de gingo	 in i arbetsrummet. »Det är ofattligt, har jag hört	 fel?»	 Beyler visade på den orörligt utsträckta kroppen.	 »Å herre gud!» mumlade det gamla gråskägget upp­	 skakad. »Min gamle vän!»	 Han var så upprörd att han knappt kunde förrätta	 undersökningen. Den blev kort.	 »För mig är intet att göra», sade han då han steg	 upp. »Arthur stupade som han stod här vid bordet	 och dog ögonblickligen. Stackars flicka!» tillfogade	 han med lägre röst.	 De gingo ut i biblioteket. Pauline kom emot dem	 med händerna tryckta mot bröstet. Hon såg på den	 gamle doktorn med ögon, som lyste av ett vanvettigt	 hopp.	 Doktorn skakade på huvudet. Hon blev stående	 stilla.	 »Steno», utbröt hon. »Steno! Du måste hjälpa	 mig! Vad skola vi göra?»	 Han höll hennes hand mellan sina men svarade ej	 genast. Han tänkte. Och medan han tänkte, kände	 han med ens tystnaden, som lägrat »sig över detta hus	 med dess tragiska gåta. Det var det okändas hotfulla	 tystnad.	 Plötsligt sade han:	 »Jag vet en som kan hjälpa oss.»	 Pauline såg forskande på honom.	 »Vem menar du?»	 »Jag menar Maurice Wallion!»	 »Detektivreportern?» utbrast doktorn.	 »Ja, just han», svarade Beyler.	 
	 »Ja, ja, han kan säkert hjälpa oss», viskade flickan	 med feberaktig iver. »Telefonera till honom!»	 Om en stund kom journalisten tillbaka.	 »Han kommer!» sade han.	 Maurice Wallion! Detta namn hade en obeskriv­	 ligt lugnande inverkan på dem bägge. Dagskurirens	 »store man», reportern-detektiven med europeiskt ryk­	 te, den svenske tidningsmannen som alldeles nyss löst	 mysteriet med zeppelinaren Z 12 och som intervjuade	 massmördaren Sprengler i en opiumhåla i Brest, in­	 nan polismännen trängde in och utförde häktningen,	 Maurice Wallion skulle komma!	 »Varför dröjer kommissarien?» frågade Beyler otå­	 ligt vänd till överkonstapeln.	 »Jag tror att han kommer nu», sade denne.	 En bil hade stannat vid villans framsida. Steg ljö­	 do, och en myndig basröst höjdes i hallen.	 I dörren till arbetsrummet visade sig en storväxt,	 muskulös man med stubbiga, gråsprängda mustascher.	 Hans små, skarpa ögon fångade i en enda svepande	 blick rummets alla detaljer och stannade på de inne­	 varande.	 »Jag är poliskommissarie Hedenborg», sade han,	 »och jag får först och främst be om edra namn, mina	 herrar!»	 Dessa lämnades. Kommissarien gick genast till	 verket och fick med några korta frågor situationen	 klar. Doktor Bredins upplysningar intresserade ho­	 nom mest. Hans blick flög snabbt kring rummet,	 medan han hörde på, och en annan gång nickade	 han.	 »Alltså självmord uteslutet», sade han och tog upp	 revolvern. »Tre skott avlossade. I denna Smith &	 Wesson kal. 38 har ett skott avfyrats. De kvarvaran­	 de skotten i magasinet skarpa. Här är bordslådan	 halvt utdragen; där får man antaga att vapnet låg.	 
	 Den döde har skjutit på mördaren, innan han själv	 blev nedskjuten. Har stöld konstaterats?»	 Beyler skakade på huvudet. Kommissarien såg sig	 omkring en stund. Plötsligt fick han se kulhålet i	 dörrposten och granskade det noga.	 »Avskjutet från fönstret mot någon, som kom in	 från biblioteket», mumlade han. »Är detta det skott	 den döde sköt? Då, herr Beyler, kom mördaren in	 genom denna dörr!»	 »Det är omöjligt», svarade Beyler bestämt. »Mör­	 daren kom utan tvivel in genom det öppna fönstret.»	 Kommissarien lutade sig ut genom fönstret. Där­	 efter gick han fram till trädgårdsdörren, öppnade den	 och gick ut i trädgården. Han kom strax in igen.	 »Har någon av er öppnat trädgårdsgrinden?» frå­	 gade han men fortfor utan att avvakta svar: »Det blir	 för övrigt en senare fråga. Jag vill, att alla som	 klockan elva funnos i villan samlas här nere till min	 disposition!»	 Han började omsorgsfullt undersöka den döda	 kroppen. Hans myndiga min sökte fåfängt dölja en	 skymt av ovisshet och förvåning.	 Han reste sig åter, drog överkonstapeln åt sidan	 och gjorde honom några hastiga frågor med låg röst.	 Två män i regnrockar och rundkulliga hattar och	 bärande grova käppar kommo in.	 »En av er vid trädgårdsgrinden, den andre vid sto­	 ra ingången», sade kommissarien kort.	 De två detektiverna försvunno åter i mörkret.	 »Tänd alla lampor i alla rum och drag upp gardi­	 nerna, så att vi få litet ljus i trädgården!» var nästa	 order.	 Om några minuter strålade hela huset i en spöklikt	 festlig belysning, liksom till ära för den stilla gestal­	 ten därnere i arbetsrummet. I matsalen samlades ko­	 
	 kerskan, husjungfrun, betjänten, Beyler och Pauline.	 Doktor Bredin hade avlägsnat sig.	 Sedan överkonstapeln och kommissarien gjort en	 grundlig undersökning i och omkring arbetsrummet,	 kommo de in i matsalen. Den senare satte sig vid	 bordsändan och tog fram sin anteckningsbok.	 »Jag skall göra några frågor», sade han.	 
	 
	 
	 
	 4.	 
	 Då tutade en bil igen, och ögonblicket efter ringde	 klockan. Kommissarien såg upp.	 »Vad är det nu?» frågade han förargad.	 Beyler och Pauline växlade ett ögonkast, varpå de	 hastigt gingo ut i hallen.	 »Det är han!» sade Beyler dämpat.	 Pauline öppnade ytterdörren. Den vaktande de­	 tektiven talade med en lång gestalt, också den iklädd	 grå regnrock.	 »Jag kommer från Dagskuriren», hördes en ovanligt	 djup och behärskad stämma.	 »Kom in, herr Wallion!» sade Pauline med en suck	 av lättnad.	 Den främmande lyfte på filthatten, och hans lugna	 grå ögon sågo genomträngande men vänligt ned på	 flickan.	 »God afton, fröken Hesselman», sade han och kom	 in. »God dag, Beyler. Jag tar det här ifrån dig na­	 turligtvis.»	 »Naturligtvis», svarade Beyler och skakade hjärt­	 ligt hand med sin kollega.	 Pauline betraktade Maurice Wallion i smyg, me­	 dan han tog av sig rocken. Hans skarpa, slätrakade	 ansikte med dess breda panna och framskjutande	 
	 haka gav, ehuru snarare fult, ett intryck av viljekraft	 och energi. Han och Beyler växlade snabba repliker	 med låg röst. Därpå vändes de starka, grå ögonen	 åter mot henne.	 »Fröken Hesselman», sade han och den djupa rös­	 ten gick in till hennes hjärta. »Jag kan endast säga	 er detta: jag skall icke lämna något ogjort som jag	 kan göra för er!»	 Kommissariens överraskade stämma hördes i mat­	 salsdörren:	 »Vad ser jag? Hur har ni hittat hit, herr Wallion?	 Betyder det samarbete mellan pressen och polisen	 igen?»	 »Det gör så», svarade Wallion med ett flyktigt	 leende. »Det är inte första gången, eller hur?»	 »Påminn mig inte om den olycksaliga Browning­	 gåtan», sade polismannen med låtsad förargelse. »Nå­	 väl, stig in: ni har edra privilegier. Jag skall just	 nu utfråga tjänstefolket litet förberedande. Publicera	 inte för mycket av det ni hör bara!»	 De gingo alla in i matsalen.	 »Har du en cigarrett, Beyler?» sade Wallion och	 satte sig. »En goldtip, tack!»	 Han lutade sig tillbaka i stolen på sitt vanliga tysta	 och tillbakadragna sätt och såg avvaktande på kom­	 missarien.	 »Klockan elva funnos i detta hus sex kända perso­	 ner», började polismannen. »Kokerskan Anna Nils­	 son, husjungfrun Agnes Brandt och betjänten John	 Andersson sovo i sina respektive vindsrum, fröken	 Hesselman sov också och herr Beyler hade slumrat	 till, sittande vid bordet i salongen. Doktor Hessel­	 man ensam vakade, arbetande i sitt skrivrum. Cirka	 tio minuter över elva smällde enligt fröken Hessel­	 mans uppgift tre skott i riktning från doktorns rum,	 
	 varav såväl hon som John Andersson väcktes. Vad	 gjorde ni, då ni hörde skotten, Andersson?»	 »Jag rusade upp, kastade på mig kläderna och	 sprang ned för vindeltrappan. Dörren –»	 »Stopp! Vad tänkte ni, medan ni gjorde detta?»	 »Jag tänkte att det hänt en olycka.»	 »En olycka? Inte snarare ett brott?»	 »Nej.»	 »Ni bestämde således inte de tre ljuden till att vara	 speciellt revolverskott?»	 »Nej.»	 »Var ni av den tro, att ljuden kommo från arbets­	 rummet?»	 »Ja.»	 »Nu vill jag veta, vad ni såg, då ni klättrade in	 genom arbetsrummets fönster!»	 »Ingenting mer än doktorn död på golvet.»	 »Men fönstret stod öppet och takljuset brann, har	 ni redan sagt!»	 »Ja.»	 »Voro fönsterhakarna påsatta?»	 »Nej.»	 »Brann utom takljuset även bordslampan?»	 »Nej.»	 »Vilken väg sprang ni för att komma till fönstret?»	 »Genom hallen och ut genom glasdörrarna i matsa­	 len.»	 »Såg ni då något ovanligt i eller kring trädgården?»	 »Nej.»	 »Tänk nu noga efter! Iakttog ni före eller efter	 mordet någon som ni kan misstänka vara mördaren?»	 »Nej.»	 Kommissarien gjorde ett uppehåll och granskade	 anteckningarna.	 »Får jag fråga Andersson en sak, herr kommissa­	 rie?» sade Wallion lugnt.	 
	 »Naturligtvis», svarade polismannen med en glimt	 av nyfikenhet.	 »Andersson», fortfor detektivreportern, »erinrar ni	 er verkligen vad ni gjorde, då ni hörde skotten?»	 Betjänten såg överraskad ut.	 »Ja, herr Wallion.»	 »Ni sprang ur sängen i tanke att en olycka inträf­	 fat och kastade på er kläderna, säger ni?»	 »Ja.»	 »Hur kunde ni då ge er tid att ta på er kragen och	 knyta halsduken så omsorgsfullt?» frågade Maurice	 Wallion långsamt.	 Betjänten rörde inte en min i ansiktet.	 »Det fann jag naturligt», sade han.	 »Det gör inte jag», genmälde Wallion torrt.	 Kommissarien hade givit Wallion en hastig, gil­	 lande nick.	 »Vidhåller Andersson sina uppgifter?» frågade han	 efter ett ögonblick allvarligt.	 »Ja, herr kommissarie», sade betjänten.	 »Gott, det är uppskrivet. Vi skola undersöka ert	 rum också i sinom tid.»	 Betjänten gjorde en avmätt bugning.	 »Fröken Hesselman», fortfor kommissarien i mil­	 dare ton. »Är ni viss om att ni hörde tre skott?»	 »Ja», sade Pauline.	 »Vad gjorde ni då först?»	 Pauline berättade sin iakttagelse att arbetsrummet	 låg i mörker, att fönstret var öppet, och att grinden	 stod på glänt.	 »Finner ni inte märkligt att ni väcktes så ögon­	 blickligt, ehuru ert rum ligger en trappa upp i mot­	 satta flygeln?”	 »Nej, jag sover ytterst lätt.»	 »Och ni insåg genast, att det var revolverskott?»	 
	 »Ja, jag har själv ofta skjutit till måls med revol­	 ver.»	 »Såå», sade kommissarien och såg upp. »Har ni en	 egen revolver?»	 Även överkonstapeln visade ett plötsligt intresse.	 »Nej», svarade Pauline, »jag har skjutit med pap­	 pas revolver.»	 »Är det den här?»	 Kommissarien lade den funna revolvern framför	 henne.	 »Nej», svarade flickan hastigt. »Nej, den är det	 inte. Pappa hade en browning.»	 Kommissarien såg förbryllad ut.	 »Vad säger ni om det, herr Wallion?» sade han ef­	 ter en stund.	 Detektivreportern ryckte på axlarna utan att svara.	 Kommissarien underkastade nu de två tjänsteflickor­	 na ett tio minuters förhör. Men han fick ej andra	 svar än »nej» eller »jag vet inte».	 Maurice Wallion trummade med fingrarna på bor­	 det. Kommissarien funderade litet.	 Helt oväntat vände han sig till Beyler:	 »Då ni inträngde i arbetsrummet, vad såg ni då för	 ovanligt där, frånsett den döde?»	 »Ingenting annat än några papperslappar på gol­	 vet.»	 »Såg eller hörde ni verkligen icke då eller förut	 något som kunde härröra från mördaren?»	 Beyler berättade om de steg, han trott sig höra ge­	 nom dörren. Kommissarien och detektivreportern så­	 go på en gång mot betjänten.	 »Då var ni redan i trädgården, Andersson», sade	 kommissarien. »Vidhåller ni, att rummet var tomt	 vid ert inträde?»	 »Ja», sade betjänten entonigt som förut.	 »Men detta är högst besynnerligt!» utbrast polis­	 
	 mannen. »Här är faktiskt ingen som sett ett spår av	 mördaren, ehuru brottet blev upptäckt inom tio minu­	 ter!»	 Det blev mycket tyst i rummet. Kommissarien såg	 sig omkring på de närvarande. Han blev mer och	 mer förargad.	 »Det får vara nog för tillfället», resolverade han	 slutligen. »Huvudsaken är att få i gång efterspanin­	 garna. Ni kunna återvända till edra rum men lämna	 inte huset», tillade han vänd mot tjänstfolket och	 steg upp.	 »En viktig sak har ni glömt, kommissarie!» an­	 märkte detektivreportern, som satt kvar.	 Polismannen rynkade pannan.	 »Vad menar ni?» sporde han. »Detta är blott för­	 beredande förhör. Var god och säg ut!»	 »Fröken Hesselman», fortsatte Wallion. »Hur hör­	 de ni de tre skotten?»	 »Jag fattar inte riktigt», svarade Pauline litet för­	 vånad.	 »Hur ljödo de? Var det uppehåll emellan, eller ljö­	 do de i rask följd?»	 »Å, jag förstår», utropade flickan och tänkte efter	 en sekund. »De första båda skotten ljödo så gott som	 samtidigt, och de väckte mig fullständigt. Sedan	 dröjde det en dryg minut, tills det tredje skottet föll.»	 »Och det kan ni gå ed på?» frågade Wallion.	 »Utan tvekan!»	 »Det är det märkligaste som hittills framkommit	 i denna sak!» utbrast journalisten med en glimt i blic­	 ken.	 Kommissarien skakade på huvudet.	 »Varför det?» frågade han.	 »Det skall jag strax säga», svarade Wallion. »Men	 vi behöva först se mera av platsen!»	 
	 Alla lämnade rummet. Tjänstfolket hade redan	 avlägsnat sig.	 »Trädgården först!» sade kommissarien.	 I detta nu slocknade elektriska ljuset ...	 
	 
	 
	 
	 5.	 
	 Det blev alldeles mörkt. Kommissarien törnade	 emot Wallion och utstötte en ed.	 »Vad är detta för gyckel?» utbröt han. »Tänd lam­	 porna genast!»	 En kontakt knäppte.	 »Det går inte», sade överkonstapelns röst.	 Kommissarien rusade till fönstret så häftigt, att en	 stol föll omkull.	 »Se till att ingen kommer ut ur huset!» röt han	 med stentorsröst till mannen vid grinden.	 Maurice Wallion hade tänt sin ficklampa, och dess	 vita stråle belyste de närvarande.	 »Det har antagligen blivit kortslutning», sade han	 lugnt. »Tag reda på betjänten. Han är inte här.»	 »John!» ropade Pauline.	 Intet svar. Kommissarien rasade över dröjsmålet.	 Beyler gick in i biblioteket och ropade uppåt vinds­	 trappan.	 »Ja, herr Beyler», ljöd betjäntens röst högt uppe.	 »Jag kommer genast ...»	 Icke desto mindre dröjde det flera minuter, innan	 betjänten kom ned. Under tiden hade detektivrepor­	 tern redan konstaterat kortslutningen, och sände be­	 tjänten att leta efter reservproppar. Efter mycket	 letande kommo äntligen sådana fram, och efter drygt	 en kvarts dröjsmål brann ljuset åter.	 
	 »Det här skedde inte av en slump», brummade kom­	 missarien. »Vet ni hur det hände, Andersson?»	 »Nej», sade betjänten entonigt.	 Maurice Wallion såg på honom från sidan och tän­	 de en ny cigarrett.	 »Mig intresserar trädgården mest», sade han och	 gick mot arbetsrummet.	 Polismannens misstankar hade emellertid vaknat.	 Överkonstapeln och den ene detektiven började ge­	 nomsöka huset. Kommissarien följde efter tidnings­	 männen och funno dem i trädgården nedanför arbets­	 rummet. Wallion lyste på marken med sin lampa.	 »Ser ni, kommissarie», sade han. »Här i rabattens	 mjuka mylla synas de djupa spåren av ett par fötter	 från fönstret. Där hoppade han ned. Och se här en	 serie långa skutt i riktning mot grinden. Här på sand­	 gången äro de svårare att se, men där är ett och där	 ett till. Emellertid, till fönstret finnas inga andra spår	 än betjäntens. In kom mördaren i varje fall inte ge­	 nom fönstret.»	 »Ni har rätt», erkände kommissarien. »Men var	 kom han in då?»	 »Det har jag min egen åsikt om som jag senare	 skall säga er», svarade Wallion.	 Han hade gått fram till långväggen mellan flyglar­	 na och lyste upp och ned på väggen. Kommissarien	 undersökte fotspåren ända till grinden. Då han åter­	 kom och såg vad Wallion gjorde frågade han nyfiket:	 »Vad söker ni där, herr Wallion?»	 »Något som jag med ögonmått beräknat att finna	 just här», svarade reportern med ryggen mot de and­	 ra. »Där är det förresten!»	 De andra kommo hastigt fram. På den fläck av	 muren helt nära glasdörrarna, reporterns lampa be­	 lyste, syntes ett vitt, oregelbundet avbrott i den grå	 rappningen och mitt i det vita ett runt hål.	 
	 »Här träffade den tredje kulan», anmärkte Maurice	 Wallion och släckte lampan.	 Efter några sekunder slog polismannen till ett skratt	 och utbrast:	 »Hur vill ni bevisa det?»	 »Det är särdeles enkelt», sade reportern. »Låt oss	 gå in i arbetsrummet.»	 Därinne stod överkonstapeln. Genomsökandet av	 huset hade ej givit något resultat.	 Maurice Wallion stannade framför den döde och	 undersökte honom tankfullt.	 »Vet ni vad, kommissarie, jag anser att ni inte be­	 höver låta kroppen ligga kvar här. Kan ni inte tillåta,	 att den bäres upp i sovrummet?»	 Kommissarien sköt ut underläppen. Han svarade	 ej utan föll på knä bredvid kroppen och började nog­	 grant undersöka honom. Då och då gjorde han en	 anteckning vid bordet,	 Slutligen sade han:	 »Kroppen kan flyttas!»	 Maurice Wallion gjorde ett tecken åt Beyler, som	 gick efter betjänten, varefter dessa båda buro upp den	 döde i sovrummet. Man hörde deras tunga steg där­	 uppe; därpå kommo de ned igen. Betjänten stannade	 vid dörren,	 »Inga obehöriga!» sade kommissarien barskt. »Ja,	 det gäller er också, herr Beyler!»	 »Jag är här som anhörig till familjen.»	 »Må vara, men jag vill inte ha några tidningsmän	 här. Herr Wallion kan däremot giva mig viktiga upp­	 lysningar, och jag betonar att han är skyldig att läm­	 na mig dem!»	 Det märktes att kommissarien började förlora hu­	 möret. Beyler såg åter det blixtlika leendet i Wal­	 lions ansikte.	 På en vink av detektivreportern stannade Beyler	 
	 lugnt kvar, och polismannen låtsade icke om det. Han	 skickade med korta, nervösa order sitt folk hit och	 dit, tämligen planlöst, tyckte Beyler. Maurice Wal­	 lion var plötsligt borta, utan att hans kamrat visste	 hur.	 Kommissarien genomsökte skrivbordet. Då och då	 mumlade han för sig själv.	 En av detektiverna kom tillbaka.	 »Nå?» utbrast hans förman ivrigt.	 »På denna sida finnes icke en villa, förrän långt ned	 emot spårvägen. Om icke någon händelsevis passera­	 de förbi eller låg gömd i skogsbacken på andra sidan	 vägen, har ingen kunnat iakttaga mördarens flykt.»	 »Nå, än på villans framsida?»	 »Där ligga villor, fyra stycken, men där har ingen	 märkt något, så mycket mindre som allt utspelades på	 denna sida av huset. Skotten ha icke hörts.»	 Kommissarien slet i sina gråsprängda mustascher.	 »Mät fotspåren i rabatten!» befallde han.	 Detektiven försvann. Kommissarien stod alldeles	 stilla. Maurice Wallion kom in från trädgårdens mör­	 ker, lik en lång och tyst skugga.	 Kommissarien vände sig häftigt till honom.	 »Hur kunde ni finna kulan i husväggen?» frågade	 han bistert.	 Det spelade i journalistens grå ögon.	 »Jag slöt till dess läge», sade han långsamt, »genom	 att upptäcka hålet i gardinen.»	 
	 
	 
	 
	 6.	 
	 Han gick fram till den tunga gardinen och bredde	 ut dess veck. De andra sågo ett helt litet, runt hål i	 klädet.	 
	 »Detta hål borde ni ha uppmärksammat, kommis­	 sarie», fortfor journalisten. »Det förklarar rätt myc­	 ket.»	 Polismannen lät piken gå sig förbi och sade:	 »Kulan har alltså gått genom det öppna fönstret	 och fastnat i väggen?»	 »Alldeles så!»	 »Man kan då antaga, att doktor Hesselman hörde	 någon obehörig här inne, rusade in och sköt mot den	 okände, som stod här vid fönstret och som redan vid	 doktorns inträde hade avfyrat det skott, vilket träffade	 dörrposten», mumlade kommissarien fundersamt.	 Maurice Wallion gick bort till bordet och ritade	 hastigt en planskiss av detta utseende:	 
	 
	 
	 »Om doktorn kom in och blev beskjuten vid dörr	 A», sade han, »tror ni då att han sprang ända fram	 till bordet, innan han besvarade skottet? Skulle ni ha	 gjort det?»	 »Han hade kanske vapnet i bordet», invände polis­	 mannen. »Den utdragna lådan antyder det.»	 
	 »Skulle då mördaren ha låtit honom gripa vapnet	 och skjuta och – märk detta! – sedan ytterligare	 dröja en hel minut innan han besvarade skottet! Nej,	 ni inser genast det orimliga häri. För övrigt: hur kom	 mördaren in? Dörren B var reglad, och genom fönst­	 ret C kom han ej.»	 Kommissarien slog ut med handen.	 »Det är endast vägen genom biblioteket kvar», sade	 han. »Och det låter otroligt.»	 »Det finns en mycket bättre lösning», svarade Wal­	 lion. »Den enda troliga.»	 »Och den är?»	 »Att doktor Hesselman själv öppnade och släppte	 in mördaren genom dörren B.»	 Beyler gav till ett utrop.	 »Omöjligt», sade han. »Snarare då betjänten.»	 »Betjänten hade inte här att göra. Nej, doktorn	 satt själv här vid bordet och skrev, då de okända an­	 lände och blevo insläppta.»	 »De okända!» utbrusto Beyler och kommissarien	 samtidigt.	 »Den okände menar ni väl?» tillade den senare för­	 bryllad.	 »Nej», svarade Wallion. »Jag sade de okända, ty	 de voro minst två!»	 »Märkvärdigt! Varför det?»	 »Av flera skäl! Framför allt, emedan skottföljden	 annars blir oförklarlig. Låt oss antaga som sanno­	 likt, att det sista skottet var det som dödade doktorn.	 Det är alldeles tydligt, att han avsköt det skott som	 gick ut genom fönstret. Varför icke antaga, att dok­	 torn sköt bägge de första skotten? Då går allt i lås.»	 Han satte sig vid bordet.	 »Här sitter doktorn», fortfor han. »Där i stolen vid	 fönstret sitter den ene och där nära dörr A den andre	 av hans mystiska besökare. Vi veta icke ännu, vilka	 
	 de voro, vilka förtvivlade sällar han hade att göra	 med. Han finner sig i livsfara – blixtsnabbt drar han	 fram revolvern, som han måhända hade i beredskap	 – och så skjuter han. Vid den oväntade synen av	 vapnet slår den fege skurken vid fönstret upp detta	 och hoppar ut, så att kulan går blott genom gardinen	 och stannar i husväggen. Skottet nr 2 avfyrar dok­	 torn i samma nu mot dörr A, där hans andra mot­	 ståndare är; denne tar då till reträtten in i bibliote­	 ket. Doktorn släcker lampan och står i mörkret. Man­	 nen i biblioteket och han lyssna en minut på varand­	 ras rörelser; doktorn ser illa i mörkret, och den andre	 hinner skjuta först – skottet nr 3, det dödande. Nu	 låser den andre dörren till biblioteket, tänder kallblo­	 digt takljuset och börjar leta efter det, som de kom­	 mit för att begära av doktor Hesselman! Som han	 efter en kort stund blir störd, kan man förmoda att	 han, då han flyr genom trädgårdsdörren, ännu ej hit­	 tat det han sökte.»	 Han tystnade. Då ingen av de andra sade något	 tillade han:	 »Om också mordets detaljer äro annorlunda än jag	 antagit, kvarstår faktum, att mördarna måste ha va­	 rit två. Skottens riktning och tidsföljden bevisa det.	 Varje försök att förklara dessa två omständigheter	 med antagande av endast en mördares närvaro, slutar	 i en fullkomligt orimlig situation.»	 »Men varför påstår ni att de kommo för att begära	 något av doktorn?»	 »Det förefaller självklart, eftersom ingenting är	 stulet. Doktorn släppte in dem för att med dem di­	 skutera en fordran från deras sida. Det var, då han	 ej kunde uppfylla denna fordran, som katastrofen in­	 träffade.»	 »Än revolvern?» sporde kommissarien med en rest	 av tvivel. »Den hade blott ett skott avlossat!»	 
	 »Ja, det stämmer. Fröken Hesselman har redan in­	 tygat att den ej tillhört doktorn. Om den andre kas­	 tade ifrån sig sitt vapen under sitt sökande, kan han	 vid sin senare flykt ha gripit orätt vapen, eller hur?»	 Kommissarien slog handen i bordet.	 »Det har ni rätt i», utbrast han. »Då stämmer det	 precis!»	 Han begrundade ett ögonblick den skarpsinnige re­	 porterns ord och tillade så:	 »Det bör bli lättare att spåra upp dem, om man	 kan utgå ifrån att doktorn kanske rentav väntade	 dem.»	 Beyler erinrade sig Paulines ord: »Jag har sett	 okända personer släppas in trädgårdsvägen» och helt	 upphetsad återgav han dem nu. Kommissarien ljus­	 nade.	 »Det bör betjänten också veta något om», sade han.	 »Låt honom komma!»	 Betjänten kom och kastade genast en blick på Wal­	 lion. Denne betraktade honom lugnt, medan kommis­	 sarien gjorde den ena frågan efter den andra. Hade	 betjänten vetskap om att okända (personer besökte	 doktorn? Ja. Visste han vilka de voro? Nej. Hade	 han sett dem? Nej. Väntade doktorn dem eller nå­	 gon annan i kväll? Visste inte.	 Maurice Wallion ingrep plötsligt.	 »Andersson», sade han skarpt. »Säg sanningen. Vem	 är den andre mannen, inte den lille som hoppade ut	 genom fönstret utan den reslige person som tio minu­	 ter efter mordet gick ut genom trädgårdsdörren?»	 Betjänten blev ännu blekare.	 »Jag vet inte», sade han.	 »Ni kan gå», sade kommissarien kärvt. »Men ni	 blir inkallad till första rannsakningen.»	 Betjänten gick ut, lutande och tyst. Beyler kände	 ett stygn av medkänsla.	 
	 »Det är dock en gammal trotjänare», mumlade han.	 »Just därför borde han veta mera», sade kommissa­	 rien. »Nu måste jag i stället göra den unga flickan	 nya frågor.»	 Han gick in i biblioteket. Wallion kom närmare	 sin kamrat.	 »Det är oerhört mycket som jag enskilt vill fråga	 dig och din kusin om», sade han hastigt. »Säg mig	 först, om du vet något rörande den blå skriften på	 trädgårdsdörren?”	 Beyler tog ett steg tillbaka. För första gången hela	 denna ödesdigra kväll kom han ihåg Paulines sällsam­	 ma ord.	 »Den blå skriften!» utbrast han häpen. »Men det	 var ju ingen skrift! Det var bara en blå zigzaglinje!»	 Maurice Wallion stack händerna i fickorna.	 »Å tusan!» sade han blott.	 Han gick ut och lyste på dörrens yttersida. Beyler	 följde honom. På den vita målningen syntes ännu de	 nästan utplånade resterna av en oregelbunden, zig­	 zaglinje, ritad med blåkrita.	 »Du har rätt», sade detektivreportern tankfullt.	 »Det är ingen skrift. Det är bara en zigzaglinje,	 ett barns lek. Och ändå, ändå ...»	 
	 
	 
	 
	 7.	 
	 I detta ögonblick hördes ett utrop av förtvivlan från	 biblioteket. Det kom från Pauline och övergick i ett	 häftigt gråtanfall.	 Wallion kände kamratens grepp om sin arm.	 »Jag vet inte vad det är med mig», viskade Beyler,	 »men jag känner att en förfärlig hemlighet vilar över	 oss.»	 
	 Detektivreportern svarade ej. Han gick hastigt in.	 I biblioteket satt Pauline Hesselman och grät, hejd­	 löst, förtvivlat, med ansiktet mot armarna. Det kom	 en mildare glans i de grå ögonen, då Maurice Wallion	 lutade sig över henne.	 »Se mig i ögonen!» sade han lågt och intensivt.	 Flickan lyfte huvudet och mötte hans blick. Det	 gick en skälvning igenom henne, och hennes gråt tyst­	 nade.	 »Varför grät ni?»	 Pauline sökte efter orden. Hon torkade bort tårar­	 na. Efter ett ögonblick svarade hon dovt:	 »Kommissarien frågade mig ...»	 Men hon kunde inte fortsätta. Wallion fick ett	 egendomligt drag kring munnen, och han tog ett steg	 mot polismannen.	 »Vad har ni frågat henne?» sporde han.	 Kommissarien, som såg förvirrad och upphettad ut,	 svarade:	 »Jag frågade blott, om hon ansåg, att doktor Hes­	 selman före sin död var i besittning av förståndets	 fulla bruk.»	 Han uppfångade den snabba blick journalisterna	 växlade vid hans ord, och fortsatte hastigt:	 »Det var en naturlig fråga. För det första är det	 egendomligt, att en svensk vetenskapsman griper till	 revolvern så utan skrupler och att han har den laddad	 i beredskap. För det andra, att han tar emot så egen­	 domliga besök. För det tredje, att han i månadtal iso­	 lerar sig i sina rum med symptom till förföljelsemani.	 För det fjärde detta!»	 Han visade tidningsmännen några papperslappar,	 som han hållit i handen.	 »De här fann jag i hans skrivbord. Ett meningslöst	 klotter, zigzaglinjer, ungefär som när ett barn le­	 ker att det skriver!»	 
	 Maurice Wallion sade ingenting på en lång stund.	 Han betraktade papperen med rynkad panna. Beyler	 såg på dem över hans axel, och de voro korsade av	 blå zigzaglinjer, likadana som den på trädgårdsdör­	 ren ...	 Han stod i begrepp att tala, men ett tecken från	 Wallion hejdade honom.	 »Och det gjorde er så upprörd?» sade detektivre­	 portern till den unga flickan.	 Hon nickade.	 »Då», fortsatte han med tonvikt på orden, »kan jag	 ej tro annat än att ’kommissariens fråga bekräfta edra	 egna farhågor?»	 »Ja, det är just det som gör mig så förtvivlad», ut­	 brast flickan. »Frågan träffade mig som ett slag. Ste­	 no, du vet hurudan pappa var de sista månaderna.	 Tror du att han var riktigt – riktigt sig själv?»	 Steno svarade utan tvekan:	 »Jag tror, att morbror var övernervös, Pauline, men	 jag har icke en sekund betvivlat hans förstånd.»	 Pauline såg tankfullt ned på sina händer.	 »Det är så mycket jag kommer ihåg nu», mumlade	 hon. »Det gick dagar utan att han lämnade sina rum	 annat än för måltiderna. Då var det, som om han ej	 ens såg mig. Och hela nätterna lyste det i laboratoriet.	 En gång då jag satt vid det öppna fönstret i salongen,	 såg jag honom komma till fönstret i sovrummet och	 öppna det. Han såg inte mig, men strax efteråt hör­	 de jag min store, starke far gråta därinne. Han ta­	 lade för sig själv; det var som om han varit utom	 sig.»	 »Hörde ni vad han sade?» frågade Wallion.	 »Ja, han ropade nästan. Orden voro ungefär: ’Jag	 står inte ut med detta, det blir aldrig slut. Det är	 bäst att jag gör det själv!’ Det lät så hemskt, att jag	 fick hjärtklappning.»	 
	 »Hörde ni inte mera?» sporde kommissarien, som	 åter skrev.	 »Nej, inte då. Men sedan inträffade händelsen i	 hallen ...»	 Pauline ryste.	 »Händelsen i hallen?»	 »Det var då min egen far inte kände igen mig», fort­	 satte flickan långsamt. »Jag gick nedför trappan, då	 jag fick se min far försiktigt komma in i hallen uti­	 från. Jag vet inte, varför jag blev rädd och stannade	 mitt i trappan, men han fick syn på mig och ryckte	 till. Han stirrade på mig i flera sekunder. Och så	 hände det förfärliga, att han tog av sig hatten och	 hälsade artigt på mig som på en främmande. Jag blev	 alldeles ifrån mig och sprang ned till honom; då lug­	 nade han sig och kysste mig på kinden. Sedan gick	 han in i biblioteket och låste efter sig.»	 »Om jag inte tar fel var doktorn något närsynt».	 anmärkte Wallion.	 »Jo, men ändå ... och så var det detta andra ...»	 »Vilket andra?»	 »Att han luktade tobaksrök, då han kysste mig.	 Han som förut varit svuren anti-rökare, använde nu	 massor av cigarrer. Jag såg honom rökande i sina	 rum dagar i ända.»	 Kommissarien nickade kraftigt.	 »Ja», sade han och såg sig omkring på de andra,	 »det är fastslaget att doktor Hessselman led av hög­	 gradig nervositet, begagnade tobak ehuru förut anti­	 rökare, hade utbrott av djup förtvivlan och ofta iso­	 lerade sig i sina rum.»	 »Säg mig», vände sig Wallion till Pauline utan att	 fästa sig vid polismannens ord, »kan allt detta spåras	 tillbaka till en viss tidpunkt?»	 »Ja», sade Pauline dröjande. »Jag skulle kunna sä­	 ga, att detta tillstånd började först för omkring två	 
	 månader sedan. Pappa var dock mycket ledsen och	 bekymrad långt förut.»	 Detektivreportern tog till sig de tre papperslappar­	 na som lågo på bordet och betraktade ånyo de blå	 zigzaglinjerna. Beyler spärrade upp ögonen, ty	 Maurice Wallion stoppade plötsligt papperen i fickan,	 utan att någon annan märkte det. Under tiden frå­	 gade kommissarien:	 »Om ni erinrar er de mystiska besökare som ni sett	 släppas in i arbetsrummet trädgårdsvägen, kan ni då	 ge mig några detaljer? När har ni sett dem, till ex­	 empel?»	 »Det har blott varit några få gånger de sista vec­	 korna», sade flickan. »Och endast om kvällarna. Fle­	 ra gånger var det en liten mager man i vid överrock	 och svart velourhatt. Han stannade vanligen en kvart	 eller en halvtimme.»	 »Detta är viktigt», sade kommissarien livligt. »Spå­	 ren i rabatten visa, att den som hoppade ut genom	 fönstret måste ha varit liten och lätt.»	 »Även hålet i gardinen», inföll Beyler.	 »Om doktorn siktade på huvudet, ja», medgav polis­	 mannen. »Nåväl, fröken Hesselman, fann ni denne	 lille mans uppträdande på något sätt egendomligt?»	 »Nej», svarade Pauline. »Nej ... det vill säga», av­	 bröt hon sig, »nej ... men ...»	 »Nå?»	 »Den gången då jag hörde pappa gråta ... det är som	 om det dunkelt föresvävade mig ...»	 Hon mötte Wallions starka blick.	 »Jag tror», fortfor hon, »att den lille mannen stod	 på vägen utanför trädgårdsmuren just då och såg upp	 mot fönstren. Men detta intryck är mycket obestämt.»	 »Det är bra i alla fall», sade kommissarien belå­	 tet. »Iakttog ni vid andra tillfällen andra besökare?»	 »Ja», sade Pauline. »En gång tidigt på eftermidda­	 
	 gen kom en elegant, mörkklädd dam och hade ett långt	 samtal med min far i arbetsrummet. Då hon gick	 var hon mycket upprörd, och vad pappa beträffar såg	 jag honom ej under återstoden av dagen.»	 Hon tystnade. En stor förvåning visade sig i kom­	 missariens ansikte och han mumlade:	 »En dam? Högst besynnerligt!»	 Wallion tänkte tydligen på något annat; han inföll	 tankspritt:	 »Det är inte så besynnerligt, kommissarie. För öv­	 rigt har det ej konstaterats ännu, att denna mörk­	 klädda dam hör till saken. Det skall snart visa sig.	 Men hur vore det att få veta, om doktorn mottagit be­	 sök av en storväxt man, en man av hans egen längd	 – kom ihåg kulans läge i dörrposten – med ett ord,	 om doktorn före mordet haft beröring med den andre	 mannen, vars befintlighet vi konstaterat?»	 Kommissarien nickade och såg på Pauline, som ge­	 nast svarade:	 »Jag kan icke erinra mig någon sådan man. Jag	 har sagt allt vad jag vet.»	 »En av dem har jag åtminstone fått ett om ock	 svagt signalement på», sade kommissarien och slog	 igen sin bok. »Och märkvärdigt vore, om inte här i	 Lidingö villastad funnes någon enda som sett den lille	 mannen smyga omkring villan!»	 
	 
	 
	 
	 8.	 
	 Maurice Wallion såg på sitt ur.	 »Klockan är över ett», sade han till Steno. »Nu far	 jag tillbaka och gör två spalter till första sidan av det	 här. Vi ha ett porträtt av doktor Hesselman liggan­	 de, det kommer väl till pass. Du stannar kvar?»	 
	 Beyler nickade. Kommissarien kom fram och drog	 detektivreportern med sig mot dörren.	 »Jag funderar på att redan i natt anhålla John An­	 dersson som misstänkt för delaktighet i det här»,	 sade han.	 Wallion hörde på tonen, att polismannen begärde ett	 råd.	 »Gör det inte», sade han allvarligt. »Betjänten kom	 ju ned från sitt rum, som ni vet, och dörren till mord­	 rummet var låst på insidan.»	 »Men om han sprang upp efter mordet? Det kunde	 han hinna!»	 »Ni menar, att den andre mannen låste dörren efter	 honom? Det kan ni inte bevisa.»	 Kommissarien funderade.	 »Misstänker ni betjänten?» sporde han med en for­	 skande blick på journalisten.	 Wallion svarade öppet:	 »Nej, inte för delaktighet i brottet.»	 Kommissarien gjorde en otålig åtbörd och fort­	 for:	 »Men ni misstänker ändå att han döljer något för	 oss, medgiv det?»	 »Ja, men det kan heller inte bevisas», genmälde jour­	 nalisten kallt. »Och det tänker jag inte låta honom	 veta. Apropå», tillade han, »ni körde för mycket med	 er teori om doktor Hesselmans otillräknelighet. Den	 är för enkel Denna gåta ligger betydligt djupare.»	 »Men fröken Hesselman erkände ...»	 »Hon erkände, att sista tiden av doktorns liv präg­	 lades av vissa egendomliga handlingar», avbröt Wal­	 lion livligare. »Men märk, att grunden till dessa hand­	 lingar ännu är oss obekant. Vad jag vet är att doktor	 Hesselman ännu för några veckor sedan sände Dags­	 kuriren det utlovade manuskriptet till en serie artik­	 lar rörande amerikanen Carrels kirurgiska underverk,	 
	 och att dessa artiklar utgöra något av det klaraste och	 bästa som skrivits i ämnet. Det är en sund och klar	 hjärna som utarbetat dem, och det bevisar också	 något!»	 Ett par små starka händer grepo om Maurice Wal­	 lions arm. Pauline hade hört hans sista ord.	 »Tror ni verkligen att pappa var frisk?» utbrast hon	 och lyste upp litet.	 »Jag anser det säkert», svarade detektivreportern	 och tog hennes händer. »Där ute i nattmörkret finnas	 de som skulle kunna förklara hela hemligheten med er	 fars uppförande. Och jag lovar, att de också till sist	 skola få göra det!»	 De grå ögonen fingo en mörkare glans och skådade	 ett ögonblick långt bort.	 »Jag skall komma tillbaka i morgon!» tillade han och	 med detta avsked gick han ut till sin bil.	 Då han steg upp i den började det regna stritt, kallt,	 tyst. Medan bilen susade nedåt vägen, såg han sig om	 och betraktade den ensamma villan.	 Genom regndiset strålade den alltjämt i full belys­	 ning, fönster vid fönster.	 
	 *	 
	 Det ovan skildrade är, vad som tilldrog sig på kväl­	 len den 25 maj.	 Följande morgon innehöll Dagskuriren en fullstän­	 dig redogörelse för Hesselmanmordet jämte de första	 undersökningarna.	 Redogörelsen hade denna djärva rubrik:	 »Dagskurirens reporter först på platsen, hjälper	 polisen på spåret. – Bevisar, att mördarna voro minst	 två.»	 
	 Pseudonymen M. W:n förrådde, att den berömde	 Maurice Wallion var den omtalade reportern. Den 26	 maj talade hela Stockholm om ingenting annat än Hes­	 selmansmysteriet.	 Men det blå spårets tillvaro kände ännu endast en,	 och han teg.	 För övrigt meddelade aftontidningarna denna dag	 naturligtvis, att polisen funnit en ledtråd.	 
			 
	 
	 
	 
	 
	 
	 II.	 
	 DE OKÄNDA	 
	 
	 
	 9.	 
	 »Kasta allt annat och ägna er uteslutande åt Hessel­	 manaffären!» utbrast redaktören kategoriskt.	 Maurice Wallion såg ned på sin chef.	 »Det kan taga mig en månad», sade han.	 »Låt det taga hela sommaren. Huvudsaken är, att	 ni löser problemet. Inom parentes, hur anser ni, att	 polisen skötte sig?»	 Wallion skakade på huvudet.	 »Hedenborg är ingen dum karl», svarade han. »Men	 han saknar sinne för det ovanliga.»	 »Jag känner er älsklingsteori om det ovanligas be­	 tydelse», återtog redaktören och smålog. »Polisen ar­	 betar ihärdigt steg för steg, ni tänker snabbt och in­	 tuitivt, det är skillnaden. Jag har inte på länge sett	 en sådan anhopning av ovanliga omständigheter som	 i detta fall. Mordet är meningslöst och upprörande.	 Brottslingarna få inte gå oupptäckta, det är allmänhe­	 tens bestämda fordran. Min åsikt är, att detta blir en	 vida svårare affär än själva Motorbåtsmysteriet.»	 »Jag har det blå spåret», mumlade Maurice Wallion	 mera för sig själv.	 »Blått eller rött, har ni ett spår så följ det! Har	 
	 ni tio spår, så följ dem alla! Men varje ert steg skall	 publiceras först av oss, det är huvudsaken. För övrigt	 har ni fria händer!»	 Då Wallion kom ut från redaktörens rum, fann han	 Beyler i reporterrummet. Den unge mannen såg blek	 och trött ut. De skakade hand, och Wallion frågade	 genast:	 »Du kommer från villan? Är det polis därute nu?»	 »Ja, två detektiver från Stockholm. Jag har inte	 sovit en timme», sade den unge mannen och tillade:	 »Pauline är märkvärdigt behärskad.»	 Wallion tog några papper ur fickan och gav dem åt	 Beyler.	 »Hör du, Beyler, skriv den här artikeln om själv­	 mordet på kontinentaltåget, här äro mina antecknin­	 gar. Jag far ut till Lidingö nu.»	 Beyler såg hastigt upp.	 »Har gubben släppt dig lös på saken?» frågade han	 snabbt.	 Wallion nickade. Den andre drog en djup suck av	 lättnad.	 »Det var väl det!» sade han endast.	 Då spårvagnen rusade nedåt Ropsten med Maurice	 Wallion ombord, satt denne med slutna ögon och stir­	 rade in i en tom rymd, där han såg de fem frågorna	 flamma med eldbokstäver:	 1:o) Om Arthur Hesselman lät låsa alla dörrar så	 noga varför släppte han då in de okända?	 2:o) Vilka voro de okända och vad kommo de för	 att begära?	 3:o) Om den gamle betjänten vet något i saken	 (och det är ganska säkert), varför tiger han då?	 4:o) Varför var doktor Hesselmans flygel av villan	 låst sedan flera månader och vad försiggick där?	 5:o) Vad betyda de blå zigzaglinjerna, vad spela de	 för roll och från vem förskriva de sig?	 
	 Dessa fem frågor täckte i det närmaste hela affä­	 ren. Men det fanns även smärre spörsmål som döko	 upp och gjorde sig påminda. Vem släckte elektriska	 ljuset för att fördröja undersökningen? Var det be­	 tjänten? Fanns det möjligen då ännu kvar en av de	 okända i huset?	 Detektivreportern vred och vände på dessa frågor.	 Icke på mycket länge hade han fått i sin hand ett så	 lockande intrasslat problem att lösa, och han erfor en	 forskares spänning då han granskade dess olika faser.	 Han drog fram papperslapparna med de blå linjerna	 och studerade dem. Var det kurvor av okänd bety­	 delse? Var det chiffer? Det fanns i dessa blixtlinjer	 något, som var ägnat att förskräcka mottagaren, ty de	 voro av samma slag som den zigzaglinje på dörren,	 vilken så upprört doktor Hesselman. Hade icke rent	 av denna mystiska linje på dörren bebådat mordet?	 »Nej, inga slutsatser ännu», tänkte reportern. »Jag	 skall nöta mig in till problemets kärna. Jag skall ha	 alla tillgängliga fakta i min hand först – men se­	 dan ...»	 Då han anlände till Hesselmanska villan på Liding­	 ön, fann han en liten skara nyfikna framför densam­	 ma, och redan på långt håll såg han att detektiver från	 Stockholm voro i arbete i och kring huset.	 Det var detektivöverkonstapel Ferlin, en liten be­	 ställsam, grälsjuk man med ljusa, ilskna ögon, som	 öppnade vid hans ringning.	 »God dag, hur går det?» frågade Wallion.	 Detektiven blev röd i ögonen.	 »Det är inte värre än att vi reda oss själva», sva­	 rade han häftigt. »Jag har order, att inte släppa in	 några tidningsmän. Vi ha inte släppt in någon enda	 utom Aftonbladets, och han kom klättrande över mu­	 ren.»	 »Vägrar ni mig tillträde?»	 
	 »Ja, har jag sagt!»	 »Ferlin», sade Wallion lågt och kallt, »kommer ni	 inte ihåg den där vinternatten på Klara kyrkogård?»	 Den lille mannen ryggade tillbaka.	 »Herr Wallion!» viskade han hest och såg sig över	 axeln.	 »Hindra mig inte i mitt arbete», fortsatte reportern	 i samma lugna ton. »Var är fröken Hesselman?»	 »Hon är i salongen», svarade mannen med röda ögo­	 nen dystert och undergivet.	 Maurice Wallion gick uppför trappan.	 Den unga flickan satt orörlig vid fönstret, lutande	 kinden mot handen; hennes mjuka, vackra profil av­	 tecknade sig mot dagern. Journalisten stannade i dör­	 ren och såg på henne.	 »Fröken Hesselman», sade han sakta, »tänk inte för	 mycket på vad som hänt – låt mig tänka för er!»	 Hon vände utan skrämsel på huvudet, och hennes	 sorgsna blick mötte de lugna, grå ögonen.	 »Vet ni, jag kände på mig att ni var på väg», sade hon.	 Hennes blonda hår utgjorde en sällsam kontrast till	 den svarta dräkt hon nu bar, och det svarta halsban­	 det lyste dubbelt svart mot hennes vita hals.	 »Har Steno Beyler sagt er att ni kan lita på mig?»	 frågade han plötsligt i det han kom och satte sig mitt	 emot henne.	 »Det visste jag, alltsedan jag såg edra ögon», sade	 Pauline med en liten snabb åtbörd av händerna.	 Ögonblicket efter rodnade hon lätt.	 »Det är bra», sade Wallion. »Jag vet vad ni menar,	 mina ögon påstås verkligen ha den förmågan. Jag	 kommer att ägna det mesta av min tid åt att lösa gåtan	 med er fars död, men jag varnar er på förhand, att	 alla mina resultat måste offentliggöras i Dagskuriren,	 Jag arbetar i första hand för min tidning, det är den	 föga artiga sanningen, fröken Hesselman.»	 
	 »Det har Steno redan sagt», genmälde Pauline och	 nickade. »Det villkoret måste jag naturligtvis god­	 känna. För övrigt», tillade hon med en gest mot en	 tidning på bordet, »jag ser att ni redan börjat.»	 Wallion tog fram en cigarrett, bad om tillåtelse och	 tände den.	 »Nu», sade han efter en ganska lång stund, »vill	 jag veta er uppriktiga mening om John Andersson!»	 Flickan såg stort på honom.	 »Vad menar ni?»	 »Jag menar: är han pålitlig?»	 »Ja», sade Pauline. »Är inte John pålitlig, då vet	 jag ingen som är det. Han blev anställd hos farfar,	 då min far blott var några år gammal. Familjen Hes­	 selman bodde då på sin egendom i Östergötland, som	 vid farfars död såldes, till ganska högt pris som jag	 tror. Pappa fick därigenom tillfälle att fritt följa sin	 lust att studera. För sina studier vistades han flera år	 i Tyskland och England; sin doktorsdisputation hade	 han emellertid i Uppsala. Frånsett en del föreläsnin­	 gar och sådant i Sverige och Tyskland, har pappa sedan	 bedrivit nästan uteslutande privat arbete. Min mor	 kommer jag inte ihåg; jag var två år då hon dog, men	 jag tror att pappa höll gränslöst av henne och blev	 den enstöring, han de sista åren varit, efter hennes	 död. Men under alla dessa år har John Andersson	 inte ett ögonblick lämnat familjen. Han var hos pappa	 under studieåren. Han känner alla våra sorger och	 hemligheter, han har varit med vid alla våra familje­	 tilldragelser, och det är min övertygelse, att han förr	 skulle gå i sjön än han lämnade oss!»	 Flickans röst var nästan förebrående, observerade	 Wallion road. Hos henne stod alltså den gamle man­	 nen höjd över alla misstankar.	 »Var är han nu?» sporde han.	 »Han är i staden.»	 
	 »För er räkning?»	 Pauline jakade. Wallion undrade för sig själv, om	 betjänten skuggades av polisen. Vad kunde då in­	 träffa? Medan han funderade på detta, såg han ge­	 nom fönstret, att Ferlin och en annan detektiv lämna­	 de villan och gingo uppåt vägen. Han lade bort cigar­	 retten och steg upp.	 »Fältet är fritt», sade han. »Tillåter ni att jag gör	 en undersökning av er fars papper? Det måste tyvärr	 bli min första åtgärd.»	 Pauline följde honom ned, och detektivreportern	 började sin undersökning.	 »Har ni sett flera sådana här zigzaglinjer i dok­	 torns ägo?» frågade han och visade henne de tre pap­	 peren.	 »Nej», sade flickan förvånad.	 »Det är sådana jag i första rummet söker», mum­	 lade Wallion. »De äro så ovanliga, att jag anser dem	 med nödvändighet höra till saken.»	 »Ovanliga? Jag förstår inte ...»	 »Det är ganska enkelt. Det är framför allt det ovan­	 liga i ett faktum som intresserar mig», fortfor Wallion	 medan han arbetade. »Jag skall säga er varför. I ett	 samhälle flyter händelsernas dagliga ström lugn och	 stilla utan att uppröras av virvlar. De vardagliga små	 tilldragelserna länka sig i varandra som droppe vid	 droppe och flyta obemärkta ut i glömska och förintelse.	 Där finns ännu icke det ovanliga. Förstår ni vad jag	 menar?»	 Pauline nickade.	 »Men så i ett nu», fortsatte Wallion, »kommer likt	 en fallande sten – brottet. Den ovanliga och förfä­	 rande katastrof som utgör ett brott störtar ned mitt	 i det vardagligas ström, rör upp vågor och virvlar,	 stänker vida omkring. Med ett ord: kring den stora	 ovanliga händelsen – brottet – grupperar sig med	 
	 nödvändighet en hel serie av smärre ovanliga händel­	 ser, fristående och meningslösa i förhållande till om­	 givningen. Om jag därför samlar alla de ovanliga fakta	 jag kan komma över i miljön kring ett brott, så måste	 det visa sig, att en stor del av dessa ovanliga fakta	 på ett eller annat sätt höra samman med brottet och	 kunna hjälpa mig i min undersökning!»	 Han smålog och kastade en blick på henne.	 »Det där är min ’teori om det ovanligas betydelse’»,	 tillade han. »Jag har funnit den hållbar i de flesta fall!	 Och nu förstår ni, varför jag söker efter flera zigzag­	 linjer, hur meningslösa de än förefalla, eller hur?»	 Efter en timme hade han genomsökt arbetsrummet	 och biblioteket utan att finna något. Han gick upp­	 för vindeltrappan till laboratoriet, och där fann han	 efter en stund vad han sökte.	 I ett av väggskåpen med flaskor låg en liten svart	 pappask inkastad. Han öppnade den och drog fram	 en hoprullad, tunn pappersremsa, några cm. bred och	 mer än en meter lång. På dess ena sida löpte en blå,	 oregelbunden zigzaglinje, en enda slingrande kurva	 utan avbrott. I remsans ena ända stod ett datum	 jämte ordet Hamburg. Dessa anteckningar voro av	 doktorns hand och gjorda med blyerts.	 Han satte sig vid det långa laboratoriebordet och	 betraktade den underliga remsan med rynkade ögon­	 bryn. Han försjönk i tankar.	 Plötsligt fästes hans frånvarande blick på något an­	 nat som väckte hans intresse.	 Bordets fönsterända hade blivit avröjd från instru­	 ment och flaskor, och skrivmaterialier voro ditlagda	 men föga begagnade. Bland skrivsakerna var en för­	 nicklad papperskniv. Han tog upp den och granskade	 den.	 Dess spets var svart och en smula tillsmält. För­	 nicklingen företedde svarta strimmor som gingo halv­	 
	 vägs upp mot träskaftet. Det var en intressant pap­	 perskniv, tyckte Wallion.	 Han vred stolen runt. Bredvid honom var den elek­	 triska väggkontakten. Hans blick flög hit och dit. På	 golvet låg ett pennskaft av trä, och han tog upp det.	 En avbruten och svartnad stålpenna satt ännu kvar i	 skaftet.	 Då visslade detevtivreportern sakta och log för sig	 själv.	 
	 
	 
	 
	 10.	 
	 »Fröken Pauline», sade Maurice Wallion en stund	 senare i biblioteket. »Har ni gott minne?»	 »Jag brukar skryta med det», sade hon litet förvå­	 nad.	 »Skulle ni kunna komma ihåg vad som hände i bör­	 jan av januari?»	 Flickan såg tveksam ut och svarade ej.	 »Närmare bestämt den andra januari», fortfor re­	 portern. »Er far fick då, möjligen vid frukostdags,	 ett paket pr post från Hamburg.»	 »Från Hamburg!» utbrast Pauline. »Menar ni pa­	 ketet från Hamburg?»	 »Ja», sade Wallion med orubbligt lugn. »Hur mot­	 tog han det?»	 »Vi sutto vid frukostbordet då det kom. Pappa slet	 upp omslaget, stirrade ned i asken som det innehöll,	 blev alldeles blek, slog omkull sin stol och rusade in	 till sig. Då jag gick efter honom (han hade ännu inte	 börjat få vanan att låsa in sig), satt han och skrev på	 ett papper något som jag inte såg och hans händer	 darrade så att han knappt kunde hålla pennan. Fram­	 för honom låg en lång remsa med en blå kurva ...»	 »Den här?» avbröt Wallion och visade sitt fynd.	 
	 Flickan betraktade den häpen.	 »Ja», viskade hon. »Var fann ni den?»	 »I laboratoriet», sade reportern. »Men ansträng nu	 ert minne: Vad gjorde er far sedan, på eftermiddagen	 eller dagen efter?»	 »Sedan?» upprepade flickan undrande. »Ingenting.»	 »Jo!» envisades reportern. »Han gjorde säkert nå­	 got. Någonting ovanligt, något som stannat i ert min­	 ne! Tänk efter!»	 Pauline funderade med rynkad panna.	 »Någon ovanligt», mumlade hon.	 Plötsligt spratt hon till.	 »Sannerligen, ni har rätt!» utbrast hon. »Pappa gjor­	 de verkligen dagen därpå något mycket ovanligt, nå­	 got som han inte gjort på tjugu år.»	 Nu glimmade det till i Wallions grå ögon.	 »Nå?» sade han nästan barskt. »Vad gjorde han?»	 »Han gick och fotograferade sig!»	 Reporterns ansikte fick en så egendomlig min, att	 flickan smålog. De sågo på varandra.	 »Han gick och fotograferade sig», upprepade Wal­	 lion mekaniskt.	 Han tog upp remsan igen och såg på den. En	 mängd tankar kommo och gingo: grafisk kurva – ve­	 tenskapliga rön – experiment misslyckat – nederlag	 – doktorn låser in sig och börjar på nytt ...	 »När blev flygeln definitivt stängd?» frågade han	 tankfullt.	 »I mitten av mars.»	 »Intet datum där?»	 »Nej, ja kanske ... jag minns att det var en mån­	 dagsförmiddag jag satt hos pappa här i biblioteket då	 det ringde i telefonen. Pappa som var mycket nervös	 den morgonen svarade, och sedan – efter ett ögon­	 blicks tystnad – utbrast han med en förskräcklig röst,	 som kom mig att rysa: ’Jaså, det har kommit därhän	 
	 nu!’ Jag såg på honom, och hans ansikte var alldeles	 stelt och vitt. Han lyssnade länge i telefonen och så	 fortsatte han: ’Det blir en farlig sak, men jag är be­	 redd!’ Och så: ’Ingen får veta något!’ Och därpå	 allra sist: ’Den rätta tidpunkten måste bestämmas	 sedan!’»	 Wallion lyssnade intensivt.	 »Var det hela samtalet?» sporde han när flickan	 tystnade.	 »Ja. Sedan tog pappa en bil in till staden och på	 kvällen kommo en mängd packlårar och dylikt som	 buros in i flygeln här och från den dagen voro dess	 rum stängda för mig.»	 »Det var då doktorn sade sig börja ett stort veten­	 skapligt arbete?»	 »Ja.»	 »Och det var en måndag, sade ni?»	 »Ja, ty jag kommer så väl ihåg att pappa och jag	 på söndagen foro ut till Saltsjöbaden och åto middag	 där. Det var sista gången jag hade pappa riktigt för	 mig själv.»	 Wallion tog fram de tre andra lapparna med zig­	 zagkurvor. Även dessa hade data skrivna med blyerts.	 Ett av dessa data var 26/3. Han slog upp sin plån­	 bokskalender.	 »Kan ni inte avgöra om det var måndagen den 16	 eller måndagen den 23? En av dem måste det vara.»	 Flickan kastade en blick i kalendern.	 »Det var den 23», sade hon bestämt. »Ty Maria be­	 bådelsedag inföll en av dagarna efter, det minns jag	 nu.»	 Wallion antecknade det. De båda återstående zig­	 zaglinjerna voro daterade 30/4 och 20/5. Så var det	 också linjen på dörren morgonen 25/5. Dessa data	 täcka tiden väl, konstaterade han.	 »Från och med den 23 mars var er far alltså en ere­	 
	 mit med helt förändrade vanor», sade han. »Ni har	 redan återgivit en hel del episoder från denna tid.	 Kan ni påminna er något mera av särskild betydelse	 från dessa månader?» tillade han.	 Men då han såg att flickans läppar började skälva,	 fortsatte han hastigt:	 »Det är för övrigt tillräckligt vad jag nu vet. Nu	 skall jag gå och se på trädgårdsdörren igen.»	 Och han gick hastigt sin väg. Utkommen i träd­	 gården mulnade han, ty dörren var omsorgsfullt ren­	 gjord från alla spår. Där fanns några knappt skönj­	 bara märken i målningen, det var allt. Medan han	 stod där i sina tankar hördes en röst bakom honom:	 »Jaha, där står ni och gör teorier metervis. Jag kan	 tala om för er att nu ha vi honom snart fast.»	 Det var detektiven Ferlin, som kom tillbaka.	 »Vem?» frågade Wallion.	 »Vem?» hångrinade den lille mannen. »Vem om inte	 den som mördade Hesselman, förstås.»	 »Skrik inte så förbannat», sade Wallion och gick den	 andre inpå livet. »Tänk på flickan därinne.»	 »Jag sköter mitt arbete», sade detektiven rödögd av	 raseri. »Jag har spårat mördaren, mördaren hör ni,	 men vad ni gör här det vete fåglarna.»	 Maurice Wallion såg skarpt på honom en sekund,	 och de röda globerna blinkade till. Därpå vände han	 honom ryggen och gick in.	 
	 
	 
	 
	 
	 11.	 
	 Maurice Wallion somnade. D. v. s. det såg ut som	 om han somnade, sittande i en bekväm stol i bibliote­	 ket och med cigarretten i en slappt nedhängande hand.	 Sanningen var att han gjorde följande reflexioner:	 
	 Jag tror inte att den andre mannen fann vad han	 sökte efter mordet och som de kommo för att till­	 tvinga sig. Det finns troligen kvar i huset. Jag har	 icke funnit det. Jag skulle hitta det om jag sökte ra­	 tionellt, om jag gjorde hål i panelningen på misstänkta	 ställen, rev upp stoppningen i möblerna o. s. v. Men	 det gör jag inte. Jag vill först veta vad det är, innan	 jag tar reda på var det är.	 För resten kanske betjänten vet det ... nej, det gör	 han inte. Men han vet nog en annan sak: han vet	 eller gissar vem den andre mannen är! Jag undrar	 om inte den andre var kvar i mordrummet, då betjän­	 ten klättrade in genom fönstret.	 Det ringde i telefonen. Wallion öppnade ögonen	 och tog luren.	 »Hallå!» sade han.	 Det surrade litet i apparaten, och därpå sade en alt­	 röst försiktigt:	 »Vem är det?»	 »Det är Lidingö 18 15», svarade reportern.	 »Men vem!» sade den underliga rösten häftigt. »Å,	 men jag vet, det måste vara Maurice Wallion!»	 »Till er tjänst!» sade Wallion förvånad.	 Det var tyst igen.	 »Herr Wallion!» sade rösten därpå. »Giv oss en	 månad att arbeta fritt, så skall ni få veta sanningen	 från oss som känna den.»	 Detektivreportern lade bort cigarretten, tog en brev­	 press och slängde den på dörren till arbetsrummet.	 »Och vilka äro ni?» frågade han lugnt.	 »Vi arbeta namnlösa», sade rösten.	 Nu kom detektiven Ferlin in.	 »Vad i –», började han.	 Wallion höll upp fingret.	 »Ett sådant villkor går jag inte in på», sade han i	 telefonen.	 
	 »Då», sade rösten, »kan det bli farligt för er!»	 Wallion stängde av apparaten och sade hastigt till	 detektiven:	 »Gå till närmaste telefon, ring upp centralen och tag	 reda på varifrån det telefoneras hit till Lidingö 18 15	 just nu. Det är av betydelse för undersökningen.»	 Detektiven tycktes fatta situationen, ty han för­	 svann utan ett ord. Wallion talade åter i telefonen:	 »Ni hotar, min nådiga. Ty jag hör att det är en dam	 jag talar med, inte sant?»	 »Nå än sen!» sade rösten. »Kom ihåg att ingenting	 får hindra oss att ta det vi söker. Inte ens ni!»	 »Så», sade reportern. »Ni söker alltså – pappe­	 ren?»	 »Papperen äro våra», sade rösten liksom i raseri.	 »Gud hjälpe er om ni har dem!»	 »Tack», sade Wallion. »Har ni kommit nyligen	 från utlandet? Er förtjusande brytning förråder er.»	 »Försök inte», väste rösten. »Vi ha medel till vårt	 förfogande som ni saknar.»	 »Men jag är de blå linjernas hemlighet på spåren!»	 parerade Wallion kallt.	 Ett ögonblicks tystnad. Därefter sade altrösten:	 »De blå linjernas hemlighet kan inte ens ni lösa!»	 »Var inte för säker, sköna okända!»	 Ett lågt, hånfullt skratt var svaret.	 »Vi råda er att slå saken ur hågen», sade rösten.	 »Ni råda!» avbröt Wallion med förändrad stämma.	 »Ni fega, maskerade varelser utan namn, jag skall se	 er ansikte mot ansikte innan jag slutat, och då få vi se	 om ni har något råd kvar!»	 »Visste ni vem som dödat Arthur Hesselman, skulle	 ni inte vågat säga det där!»	 »Jag skall veta det!»	 Det surrade ett ögonblick i luren, därpå – avring­	 ning. Wallion lade ned luren.	 
	 Detektiven kom andfådd in.	 »Min kamrat telefonerar i en av villorna däruppe.	 Vad var det?»	 Wallion återgav en lämplig del av det egendomliga	 samtalet.	 »En medbrottsling», stormade detektiven rödögd.	 »Jag skall ha polis där i en blink!»	 Och han störtade ut. Reportern började gå fram	 och åter i biblioteket.	 En okänd dam med utländsk brytning ... Vad ville	 hon med detta? Nå, det var alltså papper det gällde,	 slumpskottet hade träffat ... Men vem var hon? Ho­	 telser ... sådana dumheter ... Han smålog; några	 minuter efteråt hade han skjutit hela episoden åt sidan.	 Viktigare ting upptogo hans tankar. Han hade sam­	 lat alla ovanliga fakta han kommit över i villan. Nu	 till det ovanliga som eventuellt inträffat i trakten runt	 omkring; det var åtminstone värt en undersökning.	 Han ringde upp tidningen och begärde en samling	 av alla notiser rörande Lidingö villastad som förekom­	 mit under två månader, att skickas ut med ett express­	 bud.	 Detektiverna kommo tillbaka. Den mystiska påring­	 ningen hade ägt rum från kiosken vid Nybroplan.	 »Lönlöst att sända en man dit!» sade Ferlin dystert.	 »För resten är nog hela påringningen en mystifika­	 tion!» tröstade han sig och återvände till arbetsrum­	 met, visslande.	 Wallion började söka efter de okända papperens	 förvaringsrum. Han letade för andra gången grund­	 ligt igenom biblioteket och laboratoriet men utan re­	 sultat.	 Då han reste sig upp efter en långvarig undersök­	 ning i ett av laboratoriets skåp, stod betjänten vid vin­	 deltrappan och betraktade honom. Det gamla, ryn­	 kiga, skägglösa ansiktet var blekt och buttert.	 
	 »God dag, herr Wallion!» sade han entonigt. »Kan	 jag vara till någon hjälp? Fröken sände mig.»	 Reportern svarade icke genast. Han satte sig vid	 fönstret och tände en cigarrett.	 »Andersson», sade han därpå. »Doktorns död var	 ett fruktansvärt slag för fröken Pauline.»	 »Ja, herr Wallion.»	 »Håller ni av henne, Andersson?»	 Den gamle mannen svarade med en nick.	 »Vi måste hjälpas åt allesammans», fortsatte repor­	 tern utan att släppa den gamle med blicken.	 »Ja, herr Wallion.»	 »Hör nu på», sade Wallion skarpt. »Mina undersök­	 ningar visa att mördaren var kvar i arbetsrummet då	 ni klättrade dit in. Varför skyddar ni honom?»	 Betjänten stod giv akt som en soldat.	 »Mördaren var inte i rummet då jag kom dit», sade	 han efter en knappt märkbar paus. »Jag skyddar inte	 mördaren!»	 Och efter en stund nästan häftigt:	 »Ni är orättvis, herr Wallion, och ni vet det.»	 »Kan ni svära på vad ni sade?» fortfor reportern	 oberörd.	 »Ja, jag är färdig att svära på det. Jag önskar att	 mördarna få sitt straff ju förr dess bättre.»	 Det var egendomligt att se kontrasten mellan det	 orörliga ansiktet och den låga, häftiga rösten. Wallion	 betraktade honom tankfullt. Han tog den skadade	 papperskniven i handen och lekte med den.	 »Deltog ni någonsin i doktorns experiment här i	 detta rum?» frågade han. »Inte? Nej! Men har ni	 heller inte gjort något experiment på egen hand, ett	 elektriskt experiment till exempel?»	 Det kom ett sällsamt uttryck i betjäntens ögon, som	 stirrade på kniven.	 »Nej, herr Wallion!» svarade han.	 
	 Wallion tog upp pennskaftet.	 »Vet ni av, Andersson, att om man sätter spetsarna	 av den här kniven och den här stålpennan i väggkon­	 takten och sedan korsar dem, så blir det kortslutning.	 Då slocknar ljuset, om det vill sig väl, i hela villan.»	 »Det visste jag inte, herr Wallion.»	 »Inte», sade reportern likgiltigt och slängde de bägge	 föremålen på bordet. »Det var någon som gjorde det i	 går kväll i alla fall, för att fördröja undersökningen,	 och för att skydda mördaren!»	 Han gick förbi betjänten och gjorde min av att gå	 utför trappan.	 »Herr Wallion», sade gubben med kvävd röst. »Miss­	 tänker ni mig?»	 Wallion svängde om.	 »Erkänn som en man», sade han, »att ni döljer nå­	 got för mig!»	 »Jag döljer mycket för er», sade gubben utan att	 blinka, »men det finns ingenting brottsligt i det jag	 döljer.»	 »Såå», sade Wallion tätt intill honom. »Säg mig	 allt!»	 Betjänten skakade på huvudet.	 »Detta är icke en sak för er», sade han stilla. »Det	 vore bättre att ni drog er tillbaka medan tid är. Ja,	 det är en gåta i denna sak, som icke får bli känd, allra	 minst av er.»	 »Jag vet», sade Wallion. »Det gäller papperen.»	 »Papperen?» upprepade betjänten frågande. »Jag	 vet ej vilka papper ni menar. Men jag tror att det	 kan bli farligt för er själv om ni forskar för djupt i	 detta.»	 Wallion rynkade pannan. Sade nu denna stillsam­	 ma gubbröst detsamma som den mystiska rösten i tele­	 fonen!	 
	 »Har hon befallt er att säga detta?» sporde han.	 »Vem? Fröken Hesselman?» sade betjänten med	 äkta förvåning.	 »Det gör detsamma», sade Wallion litet otåligt.	 Och han gick ned i biblioteket.	 
	 
	 
	 
	 
	 12.	 
	 Han fick inte tid att övertänka samtalet med betjän­	 ten, ty nu kom expressbudet med urklippen. Det var	 inte många, inalles några och tjugu. Han började ge­	 nast gå igenom dem. De flesta rörde kommunala an­	 gelägenheter och han lade den ena notisen efter den	 andra ifrån sig utan att stanna vid dem.	 Han hade blott två kvar, då han gjorde sitt fynd.	 Det var en notis av följande lydelse:	 »Ett försök till postrån? En brevbärare i Lidingö	 villastad blev i går middag under sin rond antastad av	 en välklädd mystisk individ som försökte rycka väskan	 till sig. Lyckligtvis kom en bil vägen fram, varvid	 främlingen försvann i skogen utan att fullfölja sin	 avsikt. Väskan innehöll ingen värdepost.»	 Wallion lade icke ifrån sig denna notis. Det var	 en notis som överensstämde med hans teori om det	 ovanliga. Här var en ovanlig händelse, ett försök till	 postrån helt nära mordplatsen. Datum var 19/5, allt­	 så strax före mordet.	 »Jag måste ta reda på brevbäraren!» sade Wallion	 och steg upp.	 Det tog honom en rundlig tid att få fatt på mannen,	 men till slut lyckades det. Det var en fryntlig, fem­	 tioårs man som med mycket tillmötesgående berät­	 tade sitt lilla äventyr från början till slut.	 Det framgick att en liten, mager man i regnrock och	 
	 engelsk mössa hade kommit fram till honom på vägen	 och sagt någonting som icke lät som svenska. Därpå	 hade mannen gripit tag i väskan och försökt öppna	 den, medan han knuffade brevbäraren mot dikeskan­	 ten. Det var på ett hår när, att han fått väskan i sitt	 våld, en liten senig, beslutsam karl som det var; då	 hade en bil i ett nu kommit tutande nedåt vägen. Man­	 nen utstötte då en ed och rusade huvudstupa upp i sko­	 gen, »med lång näsa», tillade brevbäraren skrattande.	 »Nå», sade Wallion när den andre slutat, »hade ni	 post till Hesselmanska villan i väskan?»	 Efter mycket funderande kom brevbäraren till det	 resultatet, att det hade han inte. Wallion kände ett	 styng av besvikelse. Det var alltså ingenting i detta!	 I detsamma tillade brevbäraren:	 »När jag tänker på det, så är det lustigt att just nå­	 gon dag därförut hade jag ett stort konvolut som såg	 mycket officiellt och utrikiskt ut med sigill och stämp­	 lar på, och det var till doktor Hesselman det!»	 »Utländskt, säger ni?» inföll Wallion. »Från Ham­	 burg, vad?»	 »Nej, det var inget tyskt märke inte. Nej, det var	 ett märke jag aldrig sett.»	 Wallions hjärna arbetade redan: var fanns detta	 konvolut nu? Fanns det bland de andra papperen?	 Han gav brevbäraren en lämplig ersättning och åter­	 vände i största hast till villan.	 Där förnyade han sina efterforskningar (detekti­	 verna voro icke inne), men ehuru han icke lämnade en	 vrå övrig, där de mystiska papperen kunde finnas, var	 hans arbete lönlöst. Icke ett spår av några papper!	 Han slog sig ned i arbetsrummet och rökte några	 cigarretter. Skotthålet i dörrposten lyste lika vitt mot	 den rödbruna målningen och alla möbler stodo på de	 platser de hade efter mordet. Nej, inte alla ändock!	 Papperskorgen var inte på sin plats!	 
	 Denna iakttagelse var en överraskning för detektiv­	 reportern. Hur hade han kunna glömma papperskor­	 gen!	 Han fick veta att korgen stod i köket, kvarglömd	 sedan morgonen. Där stod papperskorgen mycket	 riktigt på vedlåren – och ännu icke tömd. Det var	 mer än reportern vågat hoppas och han började söka	 igenom den bit för bit utan att bry sig om kokerskans	 nyfikna blickar.	 Papperskorgen var en missräkning. Några tryck­	 saker, en del betydelselösa kuvert, sönderrivna lappar	 med anteckningar om anatomiska frågor och annat dy­	 likt, det var allt.	 »Hur ofta töms den här?» frågade han.	 Den tömdes varje dag, men hade nu blivit stående	 här i all uppståndelse som varit. Han observerade att	 frimärkena voro borttagna från kuverten.	 »Vem river av frimärkena på kuverten?» fortfor	 han tankspritt.	 »Det gör jag», sade kokerskan förskräckt. »Min	 bror samlar frimärken, han är springpojke vid Nor­	 diska kompaniet, jag ger honom dem och han brukar	 klistra upp dem ...»	 »Gör ni det alltid!» avbröt reportern, hos vilken en	 idé uppstod.	 Ja, det gjorde hon, med doktorns tillåtelse.	 Om doktorn den sista tiden icke fått någon annan	 utländsk post än det av brevbäraren omtalade konvo­	 lutet, och om kokerskans bror för en vecka sedan fått	 ett utländskt märke till sin samling, så var det nästan	 säkert att detta märke suttit på det nämnda konvo­	 lutet.	 Denna reflexion tog det journalisten en sekund att	 göra.	 »Klockan är något över två», avbröt han kokerskans	 
	 svada. »Kan jag träffa er bror nu genast och i så	 fall var?»	 Det visade sig, att han vid denna tid var hemma och	 åt middag och Wallion fick adressen, sedan han ut­	 tryckligt förklarat att det inte gällde något som var	 farligt för gossen.	 Han tog en bil till den uppgivna adressen och fann	 gossen ännu hemma.	 »Jag vill se det där vackra utländska märket du fick	 för några dagar sedan», sade reportern, som demon­	 strativt lekte med en femtioöring.	 »Jaså det», sade Nordiska kompaniets prydnad ge­	 nast med en blick på myntet. »Det har jag inte haft	 tid att klistra upp ännu.»	 En halv minut efteråt höll Wallion i sin hand ett	 frimärke av utpräglat exotiskt utseende. Han tog	 fram sin lup och granskade det.	 »Har du fått andra utländska märken nyligen?»	 sporde han.	 »Nej», sade pojken med blicken nitad vid myntet.	 Wallion hade ingen svårighet att känna igen mär­	 ket. Olyckligtvis var själva stämpeln oläslig. Han	 lämnade gossen märket jämte myntet och gick. Han	 var mycket tankfull, för att icke säga överraskad.	 Om icke frimärket ljög, hade det av brevbäraren	 omtalade och av den okände troligtvis eftertraktade	 konvolutet kommit från republiken Costazuela i Mel­	 lanamerika.	 Vad hade doktor Hesselman haft med Costazuela	 att göra?	 Och vem var den mystiska kvinnan som talade sven­	 ska med utländsk brytning?	 Det var frågor som tarvade eftertanke. Medan	 han övertänkte dem for han ned till redaktionen.	 
	 
	 
	 
	 
	 13.	 
	 Natten mellan den 26 och 27 inträffade den mystiska	 tilldragelsen i villans hall.	 Någon detektiv var icke posterad i villan; man ha­	 de fått upp ett spår och samma natt gjordes en grund­	 lig rassia i småhotellen i Staden mellan broarna. Den	 döde hade blivit införd till staden i och för obduktio­	 nen.	 Ehuru Steno Beyler kommit ut för att tillbringa	 natten i villan, kände sig Pauline ensam och övergiven.	 Den behärskning hon visade, dolde en gränslös sorg	 över faderns plötsliga död. Doktor Hesselman hade	 med all sin inbundenhet visat sin enda dotter en stilla	 och intensiv ömhet, som hon besvarat med sin naturs	 hela styrka.	 Till denna sorg kom hennes bekymmer för fram­	 tiden. Skulle hemmet upplösas, villan måhända säl­	 jas, för stor som den var för henne ensam?	 Hon önskade att Maurice Wallion varit där, att	 hans starka grå ögon skänkt henne det lugn som bod­	 de i dem. Men han var icke där.	 Klockan slog tolv. Den slog ett, utan att hon som­	 nat ifrån sina tankar. En pinande huvudvärk höll	 henne vaken, och med vakan följde en hel här av tan­	 kar som ingenting kunde förjaga.	 Slutligen tände hon lampan.	 »Jag skall ta ett pulver», tänkte hon, »så får jag	 sova.»	 Hon sökte förgäves efter asken, och slutligen kom	 hon ihåg, att hon ställt den ifrån sig på bordet nere i	 matsalen.	 Hon steg upp, svepte en morgonrock om sig och	 öppnade sakta dörren. Därute var alldeles mörkt och	 
	 tyst. Pauline var icke mörkrädd. Hon gick ljudlöst	 och raskt utför den mattbelagda trappan ned i hallen,	 genom vars stora fönster en blek ljusning föll in.	 Icke förrän hon kommit halvvägs över hallen varse­	 blev hon med en ilning av oresonlig skräck att ytter­	 dörren, som hon själv hade låst och reglat några tim­	 mar tidigare, stod på glänt, så att hon såg ett stycke	 av stentrappan och sandgången utanför.	 I samma nu såg hon också något mera. Vid biblio­	 teksdörren stod en lång, bredaxlad man med ryggen	 vänd mot henne.	 Hon blev stående orörlig, och medan hon som hyp­	 notiserad stirrade på den främmande gestalten tvärs	 över hallen, kände hon en slags svindel, som började	 med en ilning i fingerspetsarna och som kom allt att	 dansa runt för hennes ögon.	 »Jag drömmer!» tänkte hon.	 I sanning, hon drömde. Hon drömde att gestalten	 vid biblioteksdörren hade hennes fars sätt att föra ax­	 larna, hennes fars hållning och hennes fars nacke. Och	 alltjämt stod den där orörlig, smältande samman med	 mörkret.	 En kall fläkt från ytterdörren kom flickan att rysa	 från huvud till fot, hon tog med stela blickar några	 steg framåt, liksom dragen ditåt mot sin vilja, och ut­	 brast med en röst av tvivel och skräck:	 »Pappa!»	 Mannen spratt till och vände sig om med ett lågt	 utrop. Han tvekade ett ögonblick och gick sedan rätt	 emot henne med långa glidande steg. Då hon såg hans	 ansikte i det knappa ljuset från fönstret, varsnade hon	 att det var en främling med slätrakat ansikte och tätt	 tillbakastruket hår. Hans ögon tycktes brinna av upp­	 hetsning. Han sträckte med en egendomlig åtbörd	 händerna emot henne och närmade sig utan ett ljud.	 Pauline drog sig steg för steg tillbaka mot trappans 
	 
	 fot, och främlingen följde efter henne. Då han var	 på några stegs avstånd uppgav hon ett genomträngande	 skrik och föll ned på trappan.	 Några ögonblick därefter tändes ljus överallt i hu­	 set. Steno Beyler, betjänten och husjungfrun kommo	 nedrusande och funno Pauline liggande orörlig som	 hon fallit.	 Av den mystiske okände syntes icke ett spår, men	 ytterdörren stod fortfarande öppen.	 
	 
	 
	 
	 
	 14.	 
	 Maurice Wallion satt ännu vid ett-tiden på natten	 kvar på redaktionen, sedan han slutat sin andra ar­	 tikel om Hesselmanska mysteriet. Han läste betänk­	 samt igenom den, medan han rökte en sista goldtip.	 Då började telefonen stormringa.	 Det var Steno Beyler, som korthugget och nervöst	 omtalade det inträffade. Detektivreporterns ögon	 glimmade till.	 »Är din kusin oskadad?» var hans första fråga.	 »Ja, hon är uppskrämd, det är allt. Det märkvär­	 diga är att ingenting tycks vara rört i biblioteket eller	 annorstädes. Den mystiske besökaren kom och gick	 som en drömsyn.»	 »Han var inte mer drömsyn än att han lämnade	 ytterdörren öppen», anmärkte Wallion.	 »Ja», utbrast Beyler, »hur kunde han komma in då	 dörren var reglad och hade en säkerhetskedja på? Det	 är absolut oförklarligt!»	 Wallion sade efter ett ögonblick:	 »Jag kunde ha lust att fara ut genast till Lidingön,	 men det är onödigt förrän i morgon. Hälsa din ku­	 sin att hon inte skall vara orolig. Apropå», tillade	 
	 han, »vem tror du den där nattliga gästen egentligen	 var?»	 Det var tyst en lång stund.	 »Det vet ingen», svarade Beyler sedan. »Allra minst	 jag.»	 »Verkligen? Det är en enkel addition, tycks det	 mig.»	 »Vad! Wallion, har du verkligen? Vet du ...»	 »Ja, mycket väl.»	 »Nå, säg ut!»	 »Jag vet», sade reportern och log för sig själv, »att	 det var den andre. Adjö med dig!»	 Sex timmar senare var Dagskuriren ute, med halva	 första sidan ägnad åt Hesselmanska affären.	 »Mysteriet djupnar. – Vår reporter uppdagar att	 mördarna sökt vissa papper i doktor Hesselmans ägo.	 – Överfallet på brevbäraren. – En mystisk försän­	 delse från Costazuela.»	 Detta var några av rubrikerna. Därefter följde en	 redogörelse dels för M. W:ns och dels för polisens ar­	 bete. Den senare sades vara en av brottslingarna på	 spåren, vartill fogades denna kommentar:	 »Det är egendomligt att se på vilka lösa grunder po­	 lisen anser sig kunna skrida till häktning. Man er­	 inrar sig här osökt Hammarbyhistorien. Ehuru vi	 som vanligt nekas varje även den enklaste upplysning	 av de officiella myndigheterna, veta vi mycket väl	 vem det är som efterspanas och kunna på förhand be­	 stämt meddela, »att han är oskyldig till detta speciella	 brott.»	 I slutet av artikeln följde ett tillägg med rubrik »In­	 brott i natt i Hesselmanska villan?»	 »I pressläggningsögonblicket erfara vi att en ny,	 egendomlig händelse ägt rum», hette det, och därefter	 redogjordes för Pauline Hesselmans nattliga äventyr.	 Det var intet tvivel, antydde M. W:n, att det även här	 
	 gällde de mystiska papperen, ehuru det var omöjligt	 att redan nu avgöra om dessa pappers gömställe upp­	 täckts och plundrats eller ej.	 De övriga morgontidningarna, speciellt Stockholms­	 bladet, voro fulla av ett illa dolt raseri över Dagskuri­	 rens påbörjade kampanj. »En morgontidning», fram­	 kastades det (inga namn för all del!), »har med sin	 vanliga hänsynslöshet velat gå de officiella undersök­	 ningarna i förväg och hotar nu att underminera po­	 lisens arbete och varna brottslingarna genom att pu­	 blicera en del lösa fakta, tillfälligtvis uppsnappade.	 Ett effektivt stoppande av denna trafik vore mer än	 välbehövligt.»	 Maurice Wallion drog på munnen åt denna tirad och	 då han fick se en karrikatyr av sig själv lyssnande med	 ett jättestort öra vid ett nyckelhål, klippte han ut den	 och klistrade upp den bredvid sitt bord.	 Under tiden övervägde han, om han redan i nästa	 artikel skulle lägga fram fakta rörande de blå zigzag­	 linjerna.	 Han beslöt att vänta.	 
	 
	 
	 
	 
	 15.	 
	 De närmaste dagarna medförde icke mycket nytt.	 Wallions samling av fakta blev icke förökad. Den	 hade nu detta utseende:	 1. En mer än meterlång remsa av skrivmaskinspap­	 per, 2 cm. bred, med en oregelbunden blå zigzaglinje.	 I ena änden av remsan »2/1 14 Hamburg» skrivet med	 blyerts av dr Hesselmans hand.	 2. Pauline Hesselmans vittnesbörd om telefonsam­	 talet mellan doktorn och en okänd den 23 mars samt	 vad därpå följde.	 
	 3. En lapp av fint postpapper med en blå zigzag­	 linje. Datum 26/3.	 4. En d:o med d:o. Datum 30/4.	 5. En d:o med d:o. Datum 20/5.	 6. Vittnesmål att ett stort konvolut anlänt från ut­	 landet till doktorn den 16-18 maj samt att försök	 gjorts att hindra dess framkomst.	 7. Costazuelamärket, troligen från konvolutet.	 8. Vittnesmål att en blå zigzaglinje förekommit	 på trädgårdsdörren morgonen 25/5.	 9. Vittnesmålen om mordet samma kväll.	 10. Det nattliga besöket i villan 26/5.	 Då detektivreportern granskade dessa anteckningar,	 fann han, att de sällsamma blå linjerna på ett iögonen­	 fallande sätt behärskade och utgjorde orsaken till hän­	 delsernas ödesdigra utveckling. Han anade, att kände	 han blott dessa linjers hemlighet var hela gåtans lös­	 ning icke långt borta.	 »Det blå spåret!» mumlade han. »Jag skall följa det	 blå spåret, det skall föra mig till de okända mördarna	 till sist.»	 »Vad är det blå spåret?» sade han till Steno Beyler.	 »Vi måste antaga att det är ett budskap om något. Det	 kan vara antingen ett chiffer – och då skall jag finna	 nyckeln, eller ock ha vissa fakta givits gestalten av	 en grafisk kurva – och då gäller det att erhålla prin­	 cipen för kurvan.»	 »Jag har aldrig sett något liknande de blå linjerna»,	 sade Steno hopplöst.	 »Men det har jag», avbröt honom Wallion. »I en	 populärvetenskaplig tidskrift ’Vetenskapen och livet’	 observerade jag nyligen en uppsats där det mänskliga	 talet återgavs i kurvor som fullkomligt likna våra	 gåtfulla linjer.»	 »Det mänskliga talet!» utbrast Steno häpen.	 
	 
	 
	 De blå zigzaglinjerna: 1) Den långa remsan (början) dat. 2/1;	 2) Datum 26/3; 3) Datum 30/4; 4) Datum 20/5.	 
	 »Ja», fortfor detektivreportern. »Det låter tänka	 sig. Doktorns vetenskapliga arbete kunde ha lett ho­	 nom åt det hållet. Och det är naturligtvis icke ute­	 slutet att den idén har tillämpats för att sända vissa	 hemlighetsfulla budskap.»	 »Men då», sade den yngre mannen ivrigt, »tycks du	 ju syfta på att mordet på min morbror kunde härröra	 av vetenskaplig rivalitet eller dylikt.»	 Wallion ryckte på axlarna.	 »Även i den vetenskapliga världen förekommer bå­	 de stöld och andra brott», sade han. »Varför icke	 mord? Men jag säger icke att jag tror det.»	 Efter det mystiska besöket natten till den 27 hade	 Maurice Wallion helt enkelt bosatt sig i villan i stäl­	 let för Beyler och anhållit att få sin sovplats i biblio­	 teket.	 Det onämnda skälet härtill var det, att han önskade	 övervaka betjänten. Han misstänkte inom sig att det	 var betjänten som lämnat ytterdörren i sådant skick	 att den okände kunnat komma in. Å andra sidan, hade	 denne okände nått sitt mål? Hade han nu papperen	 i sitt våld?	 Wallion hade velat ge mycket för att veta det.	 På kvällen den 27 gjorde polisen sitt bebådade kap.	 Den häktade då den bekante norske stortjuven Storm-	 Nissen såsom misstänkt för mordet på doktor Hes­	 selman.	 Härtill anmärkte Dagskuriren nästa dag:	 »Det är möjligt att polisen med denna häktning fö­	 rebyggt något större inbrott av Storm-Nissens van­	 liga. Men frånsett det bevisliga faktum att han setts	 ströva omkring i Lidingö villastad på ett misstänkt	 sätt och att han är en liten spenslig karl, vid häktan­	 det iklädd regnrock och sportmössa, kan intet före­	 bringas emot honom. Det är farligt att så låta miss­	 leda sig av tillfälligheter.»	 
	 Kommissarie Hedenborg hade först antagit att det	 var Storm-Nissen som trängde in i villan natten efter	 mordet, men Wallion tog honom lätt ur denna villfa­	 relse. Huru som helst, av midnattsgästen fanns icke	 ett spår någonstädes. Vad Storm-Nissen beträffar	 nekade han till allt.	 Första polisrannsakningen erbjöd en del oväntade	 punkter.	 Wallion var närvarande. Före dess början kom	 kommissarie Hedenborg fram till honom.	 »Herr Wallion», sade han, »ni kommer inte att fram­	 kallas som vittne, ehuru ni mycket väl kunde det, efter­	 som ni gjorde flera av de första iakttagelserna på mord­	 platsen. Därför vill jag fråga er om ni har något emot	 att jag använder er bevisföring rörande mördarnas an­	 tal, som jag anser alldeles riktig?»	 »Nej, för all del», sade reportern. »Gör som ni vill.»	 Den häktade Storm-Nissen infördes nu, och förhöret	 tog sin början. Domaren använde först av allt en an­	 senlig tid att fastslå situationen i villan alltifrån mid­	 dagen och fram till de ödesdigra tre skotten. Spörsmå­	 let huruvida dörrarna verkligen voro låsta och reglade	 genomgicks grundligt, och det konstaterades att villan	 var fullkomligt säkert stängd.	 Betjänten var den förste som undergick förhör. Han	 svarade långsamt och avmätt. Han hade icke sett dok­	 torns besökare. Han hade icke sett någon som kunde	 tas för mördaren. Han hade icke iakttagit något som	 helst misstänkt. Fick redogöra för sina handlingar ef­	 ter skotten. Hade icke sett någon i eller nära mordrum­	 met. Hade han förut sett häktade Storm-Nissen? Nej,	 han hade aldrig förut sett den mannen. Visste han att	 doktorn sedan lång tid före mordet varit nervös och	 orolig? Ja. Kände han orsaken härtill? Nej.	 På detta sätt fortgick det, medan Maurice Wallion	 spänt lyssnade. Betjäntens okunnighet frapperade ho­	 
	 nom åter. Denna okunnighet var enligt hans åsikt ona­	 turlig.	 Slutligen fick betjänten avträda. Kokerskan och hus­	 jungfrun utfrågades men hade ingenting att förmäla.	 Därpå kom Pauline Hesselman.	 Det gick ett sorl genom salen då den slanka, blon­	 da gestalten i sorgdräkten kom fram. Och ofrivilligt	 anslog rannsakningsdomaren en annan ton, då han	 började utfråga henne. Hon redogjorde klart och	 koncist för sina iakttagelser. Endast ett ögonblick	 svek hennes lugn: det var då hon skildrade faderns	 uppträdande tiden före mordet.	 Pauline lämnade dagens första värdefulla upplys­	 ning. Hennes vittnesmål om den lille spenslige man­	 nen utanför trädgårdsmuren väckte livligt intresse.	 »Känner ni i den häktade igen honom?» frågade	 rannsakningsdomaren hastigt.	 Pauline såg på norrmannen och skakade på huvu­	 det.	 »Nej», sade hon.	 »Kan ni bestämt avgöra att det inte är han?»	 Pauline nekade åter. Det kunde hon inte.	 Nu uppträdde kommissarie Hedenborg och fram­	 lade resultatet av sin första undersökning. Det var	 tydligt att mördarna voro två. Den ene var en små­	 växt, spenslig man, den andre stor och bredaxlad med	 slätrakat ansikte och tillbakastruket hår.	 Vid de sista orden lyfte Wallion ögonen från an­	 teckningarna. Så, Hedenborg ansåg också att det var	 den andre som avlade det mystiska midnattsbesöket.	 Under åhörarnas hörbara intresse skildrade kom­	 missarien mordets sannolika förlopp och påpekade	 att den funna revolvern förmodligen var själva mord­	 vapnet.	 Här vände sig rannsakningsdomaren till läkaren	 som förrättat obduktionen. Den uttagna kulan före­	 
	 teddes. Den var av samma kaliber som den funna	 revolvern.	 Erkände anklagade att det var hans revolver?	 »Jag har fanden rive mig aldrig ägt en revolver»,	 svarade norrmannen nytert.	 Erkände anklagade att han varit närvarande vid	 mordet på doktor Hesselman?	 Anklagade hånskrattade.	 Kommissarien begärde hörandet av de vittnen han	 anskaffat.	 Fru Tomander var ägarinna till det lilla nykter­	 hetskaféet på vägen mellan Hesselmans villa och elek­	 triska spårvägens hållstation. Hon hade så gott som	 dagligen sett doktorn gå förbi kaféet. Vid pass en	 vecka före mordet hade en liten mager man i lång	 överrock och velourhatt suttit flera timmar i hennes	 kafé. Hon hade observerat honom emedan han tyck­	 tes vara utländing. Hon hade mycket svårt att för­	 stå honom, då han begärde kaffe. Han hade hela ti­	 den suttit och spejat nedåt vägen på ett sätt som om	 han icke ville bli sedd själv. Tämligen sent kom slut­	 ligen doktor Hesselman gående förbi ensam. Då reste	 sig främlingen, kastade ett mynt på brickan och följ­	 de efter doktorn på avstånd. Sedan såg hon inte till	 honom mera.	 Kunde fru Tomander i den häktade känna igen	 denna främling?	 Fru Tomander var inte säker, det kunde hända	 men hon ville inte gå ed på det.	 Nu framträdde två unga damer, som vittnade att	 de vid ½ 11-tiden på kvällen den 25 maj sett en under­	 sätsig man i regnrock gå in genom trädgårdsdörren	 i Hesselmanska villan.	 Var det den häktade? Det kunde icke avgöras,	 enär avståndet var alltför stort och skymningen re­	 dan hade inträtt.	 
	 Storm-Nissen, vars plirande, sluga ögon följde all­	 ting med spänd uppmärksamhet, såg oförskämt belå­	 ten ut. Men strax efteråt dystrade han till, ty nu	 framropades fem eller sex vittnen, som sett honom	 ströva omkring i villasamhället och som kände igen	 honom. Det fastslogs med bestämdhet att norrman­	 nen med misstänkt envishet uppehållit sig i trakten	 dagarna före mordet.	 »Vad gjorde ni där?» frågade domaren.	 »Jag funderade på att sätta upp en cigarraffär»,	 svarade norrmannen fräckt.	 »Såå, var hade ni tänkt få medel till det?»	 »Åh bevars, jag har en gammal faster i Skien»,	 genmälde stortjuven.	 »Är er faster lång, bredaxlad, slätrakad och med	 tillbakastruket hår?» sporde domaren allvarsamt.	 Storm-Nissen hånskrattade.	 »Känner ni en sådan person som jag beskrivit?»	 »Ja.»	 »Var är han och vad heter han?»	 »Bagarmästar Kristiansen på Västerbrogade i Kö­	 benhavn.»	 Ett allmänt skratt belönade den sublima fräckheten.	 Domaren slog handen i bordet.	 Detektiv Ferlin vittnade, att själva storleken men ej	 formen av spåren i rabatten passade till den häktades	 fötter. På tillfrågan framställde han den åsikten, att	 den häktade vid mordet hade andra skodon. Dessa	 skodon hade man icke funnit. Den häktade hade en­	 ligt detektiv Ferlins mening jämte en medbrottsling	 berett sig tillträde till villan medelst en falsk nyckel	 som passade till trädgårdsdörren. Doktorn hade här­	 under överraskat dem och blivit nedskjuten av endera	 av dem. Den åsikt som framställts i en tidning, att	 inbrottet gällde vissa papper var föga trolig. Med	 kännedom om den häktades förflutna kunde man med	 
	 visshet säga att det gällde en vanlig inbrottsstöld för	 åtkommande av befintliga värdesaker.	 Nu framkallades några vittnen som mordkvällen	 sett en stor grå bil stående på en biväg nära bron mel­	 lan Lidingön och staden. Ingen visste varför den var	 där eller varifrån den kommit, och efter ungefär en	 timme hade den försvunnit. En man i läderdräkt och	 automobilmask hade hela tiden suttit väntande vid	 ratten. Trots efter forskningar hade detektiv Ferlin	 icke funnit någon i hela villasamhället som kändes	 vid denna bil eller dess ärende.	 Vittnena hade icke observerat dess nummer, men	 ansågo att det var en privatbil.	 Domaren såg förbryllad ut:	 »Varför har man icke uppspanat denna bil?»	 Kommissarien Hedenborg svarade, att efterforsk­	 ningar pågingo men icke givit något resultat. För­	 modligen hade Storm-Nissen väntat en rik skörd av	 sitt inbrott och avsett att bortföra rovet i bilen.	 »Var fick ni tag i bilen, Storm-Nissen?»	 »Hahaha!» svarade Storm-Nissen.	 Den häktade fick en varning att iakttaga ett vår­	 dat uppförande.	 Domaren vände sig till kommissarie Hedenborg och	 frågade nästan tveksamt:	 »Anser ni verkligen att Storm-Nissens medbrotts­	 ling var nog fräck att upprepa försöket natten efter	 mordet?»	 »Det tycks vara ett faktum», svarade Hedenborg	 något långdraget.	 Domaren fingrade tigande på en linjal. Han fann	 denna rannsakning vara en av de svåraste han haft.	 Slutligen bemannade han sig, antog sitt myndigaste	 uttryck och vände sig direkt till Storm-Nissen.	 Den anklagades stund var kommen. Fråga efter	 fråga föll som en hagelskur över honom, tills han	 
	 bleknade av trötthet där han stod. Timme efter tim­	 me gick på detta sätt, och åhörareskaran glesnade.	 Även Maurice Wallion avlägsnade sig. Rannsak­	 ningen intresserade honom icke längre.	 Han hade konstaterat två betydelsefulla omständig­	 heter. Vid denna rannsakning hade icke nämnts ett	 ord om de blå linjerna. Icke heller hade det talats	 om den mystiska damen med altrösten och den ut­	 ländska brytningen.	 
	 
	 
	 
	 
	 16.	 
	 Det var med en oangenäm överraskning Maurice	 Wallion upptäckte att villan var bevakad. Detta sked­	 de följande dag.	 Han fick redan på långt håll sikte på mannen med	 cykeln. Detektivreportern kom gående nedifrån	 spårvägen, då han gjorde denna häpnadsväckande	 upptäckt.	 Mannen var klädd i en mörkgrå kavajkostym, bru­	 na skor och panamahatt. Han låg i gräset vid väg­	 kanten med cykeln bredvid sig. Från denna punkt	 övervakade han förstulet villans framsida utan att	 själv synas.	 Då han hörde Wallions steg på vägen, vände han	 sig makligt och låg rökande på rygg med händerna	 under nacken.	 Wallions blick var vänd rätt fram, men han hade	 en fullkomlig överblick över mannen. Det var en	 trettio års karl, över medellängd, väl utvecklad och	 med kraftiga bestämda rörelser. Hans drag voro	 hårda och grova. Mellan blossen på sin ovanligt sto­	 ra cigarrett, kastade han snabba, lurande blickar på	 Wallion.	 
	 Detektivreportern passerade honom med händerna i	 fickorna utan att ändra takten. Två minuter senare	 släppte John Anderson in honom i villan.	 Betjänten bar samma uttryck av slutenhet och un­	 dergivet lugn.	 »God dag, Andersson», sade reportern tankspritt och	 stannade för att tända en cigarrett.	 Betjänten räckte en tändsticka.	 »Nå», framkastade Wallion likgiltigt och blåste ut	 ett moln av rök. »Har ni observerat sakernas senaste	 utveckling?»	 Den gamle sköt en frågande blick.	 »Villan är bevakad», fortsatte Wallion.	 »Av polisen?» kom det kort och snabbt.	 »Nej, min käre Andersson, inte av polisen. Av de	 andra!»	 Såg journalistens skarpa blick rätt? Ryckte be­	 tjänten verkligen till?	 Här är tre möjligheter, tänkte Wallion. Antingen	 äro papperen kvar i villan, och då bevaka de den.	 Eller också bevaka de betjänten, vilken otvivelaktigt	 känner någon del av hemligheten. Eller slutligen är	 det rätt och slätt mig de äro efter.	 Ett ögonblick funderade han på att låta polisen	 överrumpla mannen med cykeln och se vad som följ­	 de. Men han övergav denna tanke som omöjlig.	 Vem var för övrigt denna främling? Det var den	 fjärde i ordningen. Först de bägge männen som flyd­	 de från mordplatsen, därpå den mystiska damen och	 nu mannen med cykeln.	 Han gick in i matsalen. Plötsligt skrattade han till	 och fortsatte hastigt ut i trädgården genom glasdör­	 rarna. På andra sidan vägen satt en smutsig, trasig	 och skäggig landstrykare med en kort kritpipa i mun­	 nen och en trasig halmhatt, mörkbrun av ålder, ned­	 dragen över ansiktet.	 
	 Wallion gick makligt några varv i trädgården och	 rökte. Plötsligt tycktes han uppmärksamma den	 sorgliga figuren på andra sidan vägen. Han öppnade	 grinden och gick utan brådska över till honom.	 »God dag, min gubbe», sade han hjärtligt. »Hur	 är det med er, är ni utan arbete?»	 Den andre såg honom nalkas med illa dold oro.	 »Oh ja-ja», mumlade han efter några sekunder lågt	 med mycket öppna a-ljud.	 Samtidigt böjde han ned huvudet och stoppade hän­	 derna i fickorna. Detektivreportern hade emellertid	 redan observerat, att han hade ovanligt välskötta	 naglar för att vara en luffare.	 »Jag skulle kunna skaffa er arbete», fortfor Wal­	 lion. »Med vedsågning», tillade han.	 »Tack-ar så mygket», mumlade mannen med bort­	 vänt huvud.	 »Ert uttal är inte svenskt», anmärkte journalisten.	 »Ni har inte varit länge i Sverige.»	 Nu vände mannen på huvudet, och deras ögon möt­	 tes. Främlingens voro nästan svarta, om av raseri el­	 ler fruktan var ovisst.	 »Varifrån kommer ni?» fortsatte journalisten.	 Mannen teg.	 Maurice Wallion gjorde sina händer klara, lutade	 sig intill honom och viskade:	 »Costazuela!»	 Främlingen drog ett djupt, väsande andetag och ru­	 sade upp. I nästa nu var han långt nedåt vägen,	 löpande som en galning.	 Reportern log bistert.	 »Nummer fem!» mumlade han.	 Det sugande ljudet av gummihjul hördes bakom	 honom och mannen i grå kostymen åkte förbi utan att	 se på honom. Den förmente luffaren var redan för­	 
	 svunnen och cyklisten ökade farten. Snart var även	 han borta.	 Wallion gick in igen. De grå ögonen ’hade en egen­	 domligt stålhård glans och det energiska ansiktet var	 allvarligare än någonsin.	 Han såg ännu för sig bilden av främlingen som	 sprang i solskenet på den dammiga vägen, mannen	 som störtade bort i vansinnig rädsla från den som	 viskade ordet »Costazuela» i hans öra.	 Var »Costazuela» en så kraftig trollformel, att den	 kom män att darra? För andra gången uppställde	 sig en fråga för Maurice Wallion: vad hade Arthur	 Hesselman med Costazuela att göra? De efterforsk­	 ningar Wallion gjort i denna riktning hade givit ett	 negativt resultat.	 Det mystiska konvolut som anlände till doktorn	 strax före mordet måste dock ha haft ett synnerli­	 gen viktigt innehåll. Det syntes av det djärva för­	 söket att hindra dess framkomst med våld. Men den	 som begick överfallet på brevbäraren måste ha känt	 konvolutets ankomsttid. Han räknade fel på en dag	 eller två, det var allt.	 Hur kunde han beräkna detta brevs ankomst?	 Det fanns endast en möjlighet.	 Då konvolutet avgick från Costazuela till Stock­	 holm, telegraferades underrättelsen därom samtidigt	 från Costazuela och hit! Endast då var det möjligt	 att beräkna brevets väg. Men vilka telegraferade?	 Naturligtvis icke den som sände brevet. Nej, sanno­	 likare då spioner. Och till vilka telegraferades? Till	 doktor Hesselmans förföljare, som blevo hans mör­	 dare.	 Utgjorde då dessa mördare en hel liga?	 Det såg ut så.	 I detta ögonblick försiggick i Maurice Wallions	 hjärna en omvärdering av hela situationen.	 
	 När den skarpsinnige reportern åtog sig den Hes­	 selmanska saken, betraktade han den som upplösning	 av ett drama, vars katastrof redan inträffat. Det	 gällde brottslingarnas uppspårande och befordrande	 till straff.	 Nu insåg han sitt misstag.	 Dramat var icke slut!	 Doktor Hesselmans död var blott en episod i det­	 samma. De okända förföljarna hade icke flytt. De	 voro fortfarande i full verksamhet ...	 Pauline kom in till honom i biblioteket och Wallion	 berättade vad som inträffat.	 »Men pappa hade intet med Costazuela att göra»,	 sade flickan undrande.	 »Jag vet det», svarade journalisten. »Jag har de si­	 sta dagarna grundligt utforskat den saken. Jag har	 till och med genomsökt den frimärkssamling koker­	 skans bror plockat ihop från doktorns bortkastade ku­	 vert. Där finns inte mer än det enda Costazuela­	 märke vars tillvaro jag förut konstaterat. Resultat:	 er far hade inte någon förbindelse av något slag med	 republiken i Mellanamerika.»	 »Nej», sade Pauline eftertänksamt. »Vad skulle väl	 det ha varit för slags förbindelse?»	 »Natten till den 27 maj var ni ansikte mot ansikte	 med en av de män som vet det», genmälde journalis­	 ten och såg på henne.	 Pauline ryste till.	 »Jag tycker det är så underligt alltsammans», sade	 hon klagande. »Vad hade pappa gjort, vad har jag	 gjort, att något sådant som detta skulle drabba oss ..»	 Detektivreportern bet ihop tänderna, men sade in­	 genting. Den gamle John gick genom biblioteket,	 tyst som en skugga. Wallion steg upp och gick efter	 honom ut i hallen. Han grep honom i axeln.	 »Ni hörde vad hon sade», mumlade han lågt och	 
	 häftigt. »Vad har hon gjort, att något sådant som	 detta drabbat henne! Kan ni tåla att en oskyldig	 flicka lider som hon? Är ni en av dem eller huru­	 dan i alla makters namn är den hemlighet som ni kän­	 ner – och gömmer för mig!»	 Gubben hade stannat. Wallion såg det arbeta i de	 stela anletsdragen, men inte ett ljud undslapp honom.	 Maurice Wallions ögon hade blivit förfärliga. Han	 skakade den gamle mannen.	 »Ni svarar mig inte», fortfor han. »Ni vill inte	 säga vem den andre är – och ändå var det ni som	 öppnade dörren för honom natten efter mordet! Det	 kunde icke vara någon annan än ni. Och om icke	 den mannen är en drömfigur, skall jag ta rätt på ho­	 nom. Polisen kan han undgå men inte mig! Och	 jag skall ta rätt på den utländska kvinnan också, jag	 skall se henne med mina ögon, vem hon än är. Jag	 skall ta upp kampen med dem alla, hör ni det!»	 Han mötte betjäntens blick och släppte nästan ofri­	 villigt sitt offer. Det var en blick som ett sårat djur	 kunde ha givit sin plågoande. Och med ens såg Wal­	 lion något sällsamt.	 Den gamle mannens kinder voro våta av tårar.	 
	 
			 
	 
	 
	 
	 
	 III.	 
	 COSTAZUELAPAPPEREN	 
	 
	 17.	 
	 Doktor Hesselmans begravning ägde rum under en	 kolossal tillströmning av nyfikna och deltagande.	 Icke på mycket länge hade något till den grad upp­	 rört det allmänna medvetandet som fallet Hesselman.	 Brottet var så meningslöst och den bekante veten­	 skapsmannens död insvept i ett så hemlighetsfullt	 dunkel, att allmänheten ej tröttnade att spekulera	 över detsamma. Det regnade skrivelser över tidnin­	 garna med uppslag och teorier. De flesta av dessa	 välmenande, oftast anonyma brev voro givetvis rikta­	 te till Dagskuriren och icke så få till M. W:n person­	 ligen.	 Dagskurirens första artiklar över Hesselmangåtan	 hade väckt en oerhörd sensation. Den allmänna me­	 ningen var, att polisen arbetade skandalöst långsamt	 och allteftersom dagarna gingo utan synbara resultat	 växte otåligheten. Storm-Nissens arrestering mot­	 togs mycket skeptiskt. Allas blickar vände sig till	 Maurice Wallion. Man begärde mera av honom.	 Dagen efter begravningen innehöll Dagskuriren föl­	 jande artikel:	 
	 »Varför fullföljer polisen icke de givna spåren?	 Var finns den mystiska damen?	 
	 Såsom var att befara har polisen låtit sig förledas	 genom Storm-Nissens arrestering att så gott som släp­	 pa alla andra spår. Vi ha skäl förmoda att de spa­	 ningar, som ägt rum efter den mystiske besökaren i	 villan natten efter mordet, vilken enligt polisens egen	 fastslagna uppfattning är den ena av mördarna, icke	 skötts med tillbörlig kraft. Man avvaktar Storm-	 Nissens bekännelse, utan tvivel.	 Men Storm-Nissen har ingenting att bekänna. Vi	 veta mycket väl att han förr eller senare skall kunna	 prestera ett alibi.	 Då har det växt mossa över spåren.	 Ingen kan försvinna spårlöst i tomma luften. Men	 även en oskicklig brottsling kan undkomma, om han	 får god tid att utplåna sina spår. Det kan vara att	 frukta att så blir fallet här, liksom det blev i Ham­	 marbyaffären, där italienarnas arrestering formligen	 hypnotiserade polisen: det mysteriet är olöst än i den­	 na dag.	 Skall så ske även med fallet Hesselman?	 Det är polisen bekant att en elegant, mörkklädd	 dam besökt doktorn före mordet. Varför har denna	 dam icke framträtt om hon är oskyldig. Polisen kan	 framkalla tre eller kanske fyra vittnen som sett den­	 na dam vid olika tillfällen nära villan. Fröken Hes­	 selman har vittnat att denna dam haft ett hemlighets­	 fullt samtal med doktorn och lämnat honom mycket	 upprörd.	 Yttermera: den reporter som skriver detta har haft	 ett telefonsamtal med en okänd dam, vars uttal för­	 rådde utländsk extraktion. Var väl icke detta sam­	 ma person? Om ej, varför försökte hon bringa oss	 att avstå från våra undersökningar i saken?	 
	 Och slutligen: vi skola framskaffa det vittne som	 omkring klockan elva på mordkvällen såg en bil susa	 över bron mellan Lidingön och staden. I denna bil	 satt en elegant dam med en mörk automobilslöja för	 ansiktet. Var icke även det samma mystiska dam	 som envisas att skymta överallt i det Hesselmanska	 dramat?	 Vi fråga öppet: vilja myndigheterna följa dessa	 anvisningar som vi nu givit? Skola de intaga sin	 vanliga avvisande hållning till pressens ärliga och	 snabba arbete? Vi önska inte bättre än att hjälpa	 polisen.	 Men vill polisen icke ha vår hjälp, så är det vårt be­	 slut och vårt löfte till läsarna att fullfölja forsknin­	 garna på egen hand. Och då få vi se vem som kom­	 mer först till målet.»	 
	 Denna djärva stöt av Dagskuriren åstadkom en	 enorm uppståndelse. I själva verket hade en hetsig	 rådplägning inne hos huvudredaktören föregått arti­	 kelns publicerande.	 Många ansågo också, att tidningen gått för långt.	 Detta var en ren utmaning mot polisen, sade de. An­	 dra, och kanske de flesta, voro fulla av entusiasm	 och funno här ett nytt bevis på pressens nästan obe­	 gränsade förmåga och makt. Hela huvudstaden di­	 skuterade saken. Alla frågade: vem är den mörka	 damen? Vilken roll spelar hon i dramat?	 En belöning hade utfästs av polisen för den som	 kunde meddela upplysningar som ledde till den andre	 mannens gripande.	 Man undrade om ett liknande pris skulle sättas på	 den mörka damens huvud.	 
	 
	 
	 
	 
	 
	 18.	 
	 Maurice Wallion satt i Hesselmanska villans bib­	 liotek och läste aftontidningarna.	 De voro i allmänhet föga blida emot honom. »En	 morgontidning», hette det, »synes ha tagit till sin	 uppgift att hålla den häktade stortjuven Storm-Nis­	 sen om ryggen. Detta kan tyckas ganska egendom­	 ligt, om man inte visste vem det är som arbetar i	 nämnda tidnings spalter. En viss ärelystnad tycks	 på det hållet råda att införa en veritabel amerikansk	 »gula-press-teknik», som vi lyckligtvis hittills varit	 förskonade från. Enligt vår mening har polisen re­	 dan utfört ett gott stycke arbete och synes reda sig	 utmärkt utan hjälp. Endast ett nervöst begär att till	 varje pris komma myndigheterna till livs kan diktera	 en motsatt åsikt.»	 Detektivreportern kramade ihop tidningen och ka­	 stade den ifrån sig.	 »Vi svenskar förneka oss aldrig då det gäller av­	 undsjuka», mumlade han bistert.	 Han fläkte upp nästa tidningsdrake och hans blick	 mötte denna rubrik:	 »Den mörka damen – en fabel eller en mystifika­	 tion?»	 »Tröst för svidande polishjärtan!» utbrast han gäc­	 kande och slängde bladet under bordet.	 Därpå sjönk han i djupa tankar, allt under det den	 ena cigarretten efter den andra förvandlades till rök	 och aska mellan hans fingrar. Den kraftiga hakan	 var ännu mera framskjuten än vanligt. Den store	 mannen var vid ett avgjort dåligt lynne.	 
	 Klockan elva kom Pauline Hesselman in för att	 säga godnatt.	 »Jag måste tacka er», sade hon med ett litet leende	 och räckte honom handen.	 »För vad?» frågade han sakta och höll fast hennes	 hand.	 »För edra djärva ord i Dagskuriren», fortsatte hon.	 »När jag läste dem kände jag, vad er hjälp betyder	 för mig.»	 »Tror ni på mig?» sporde han snabbt.	 »Ja», svarade hon. »Jag tror att ni är den enda	 som kan hjälpa och skydda mig. Det är så mörkt	 och hemskt allt detta som obönhörligt händer utan	 att jag kan hindra det. Skaffa er bara inga ovänner	 för min skull, det ber jag er.»	 Journalisten smålog.	 »Får jag blott sådana ovänner som jag kanske skaf­	 fat mig i dag», sade han, »så reder jag mig nog.»	 »Har ni då andra fiender?» frågade flickan osä­	 kert.	 »Om några av bekantskaperna från mina vand­	 ringsår döke upp», genmälde Wallion med plötsligt	 allvar, »då vore mitt liv icke mycket värt.»	 Han förde samtalet på andra ting. Efter några	 minuter steg Pauline upp, sade godnatt och gick.	 I dörren vände hon sig om.	 »Är det verkligen nödvändigt att ni ligger här i	 biblioteket på den där obekväma soffan?» frågade	 hon.	 »Nödvändigt är det kanske ej, men jag vill det»,	 svarade journalisten något oartigt.	 »Det skälet böjer jag mig naturligtvis för», små­	 log Pauline. »Godnatt.»	 Han hörde henne gå upp till sig. Strax efter kom	 betjänten och gick uppför vindeltrappan till sitt vinds­	 rum.	 
	 Detektivreportern gjorde en tyst och snabb expedi­	 tion runt bottenvåningen för att förvissa sig om att	 dörrar och fönster voro stängda. Därefter gick han	 till vila på den läderklädda soffan.	 Under sina skiftande äventyr hade han förvärvat	 vanan att sova ytterligt lätt, och denna vana hade	 mer än en gång räddat hans liv.	 Då han något efter klockan ett plötsligt slog upp	 ögonen i det kolmörka rummet, vars tunga gardiner	 voro dragna för fönstren, visste han därför med be­	 stämdhet att det var något av hans sinnen som rea­	 gerat för ett yttre fenomen och väckt honom.	 Han låg orörlig, klarvaket lyssnande. En känsla	 av fara kom hans blod att pulsera snabbare. Han	 stirrade ut i den svarta kuben av mörker och försökte	 bestämma vad det var som väckt honom så oväntat.	 En oklar förnimmelse sade honom, att det kunde	 ha varit ett blixtsnabbt ljussken. Det kunde också ha	 varit ett steg på mattan. En varelse kunde ha stått	 i mörkret vid hans bädd och sett på honom ...	 Ett starkt psykiskt obehag sade honom lika säkert,	 som om han avläst ett instruments utslag, att någon	 fanns i närheten av honom, någon som han icke	 kunde se, någon som hade ont i sinnet.	 Han hörde sitt eget fickur ticka på bordet. En	 svag ljusstrimma silade sig in mellan gardinen och	 det ena fönstret och visade den närmaste delen av en	 bokhylla. Borta vid vindeltrappan däremot rådde ett	 ogenomträngligt mörker.	 Fem minuter gingo. Han kunde svära på att un­	 der dessa fem minuter icke det minsta ljud hörts i	 hela huset.	 Icke desto mindre kände han av instinkt att någon­	 ting försiggick i mörkret omkring honom.	 Plötsligt hörde han ett svagt ljud. Det var ett	 
	 sakta klirrande av glas mot glas och kom från rum­	 met ovanför – från laboratoriet.	 En minut efteråt hade detektivreportern ljudlöst	 klätt på sig och stod lyssnande mitt på golvet. Skor­	 na hade han lämnat för att kunna röra sig utan buller.	 Han kände med en van rörelse att browningen låg i	 höftfickan. Den fick inte användas annat än i yt­	 tersta nödfall.	 Han smög bort mot vindeltrappan och lyssnade	 uppåt det svarta hålet.	 Klirrandet upprepades ej. Efter en olidlig väntan	 uppfångade han i stället ett försiktigt hasande ljud	 som då tyg gnider mot trä, och i trappan syntes någ­	 ra sekunder reflexen av ett vitt sken, vilket försvann	 lika hastigt som det kommit.	 Han begynte steg för steg flytta sig uppåt i den	 trånga vindeln, halvt beredd på ett plötsligt överfall.	 Men intet sådant kom. Det var högt till taket i	 biblioteket och trappstegen voro många, men till sist	 nådde han upp.	 Han sträckte försiktigt upp huvudet och tog en ha­	 stig överblick av laboratoriet.	 Här var något ljusare, ty gardinerna voro icke helt	 fördragna och en blek strimma föll framåt golvet.	 Reporterns skarpa blick irrade mer och mer för­	 bryllad omkring bland glasskåpen, borden och hyllor­	 na. Det var spöklikt tyst därinne. Allt stod på sin	 plats. Rummet var tomt.	 Eller rättare: det föreföll tomt. Reportern visste,	 att en levande varelse måste finnas där. Hans skar­	 pa sinnen bedrogo honom ej.	 Han stod orörlig och spejade, litet framåtlutad, be­	 redd till handling. Var han upptäckt?	 Stod det någon, kanske tätt intill honom i mörk­	 ret, och beredde sig till ett anfall?	 
	 Den elektriska knappen satt alldeles ovanför trap­	 pan, det visste han. Han beslöt att stiga upp de åter­	 stående stegen och tända ljuset, komma vad komma	 ville. Han tog ett steg uppåt.	 I det samma gled en svart skugga ljudlöst fram	 över ljusstrimman på golvet, ut ur mörkret på den	 ena sidan och in i mörkret på den andra. Wallion	 såg en skymt av en spöklik figur, svart från huvud	 till fot, klädd i någon tätt åtsittande beklädnad som	 täckte även händer och ansikte. Sedan var den bor­	 ta igen. Wallion tog ännu ett steg.	 Ett intensivt vitt sken blixtrade detektivreportern	 rätt i ansiktet. Han rusade upp och slog till. Hans	 knutna näve träffade tomma luften. Skenet slock­	 nade och medan han bländad vek tillbaka, trevande	 efter väggknappen drabbade honom ett våldsamt slag	 mitt i bröstet. Han slungade sig framåt med ut­	 bredda armar för att brottas med sin fiende, men han	 träffade intet. Med en känsla som liknade förfäran	 märkte han, att den mystiske motståndaren icke för­	 rådde sig ens med det minsta buller.	 Nu fann han knappen och det elektriska ljuset	 flammade upp. Wallions blick flög över rummet.	 Nere i vindeltrappan såg han övre delen av en	 svart mask, och ett par glödande ögon betraktade ho­	 nom en sekund. Därefter sjönko de ned och voro	 borta. Wallion rusade blint ned i mörkret. Han hör­	 de ett knäppande i dörren till hallen, och i två språng	 var han där.	 Han törnade ihop med en kropp som först gav	 vika och därpå smidigt och ursinnigt slöt sig upp	 emot honom. De slogo armarna om varandra och	 brottades i mörkret.	 Journalisten kände att han hade att göra med en	 kraftfull och vältränad motståndare. Men med en	 
	 vild glädje märkte han även att han var den över­	 lägsne. Medan de brottades, kände han att den andre	 var klädd i en trikålik beklädnad utan knappar eller	 öppningar; händerna hade samma betäckning. Det	 var en kostym, typisk för många kontinentala stortju­	 var; förmodligen hörde ett par filtskor till utrust­	 ningen. Dessa iakttagelser gjorde reportern automa­	 tiskt, under det han långsamt pressade ned den andre	 mot golvet. Den svarte kämpade allt svagare emot.	 Plötsligt vände han sig med en ållik rörelse i Wal­	 lions armar och slungade huvudet blixtsnabbt tillba­	 ka. Det fruktansvärda slaget träffade reportern mitt	 i ansiktet. Wallion släppte ofrivilligt efter, en kort	 kamp och han vacklade baklänges, medan den andre	 försvann ur hans grepp.	 Halldörren slog upp och igen, och ett gällt skratt	 ljöd utifrån.	 Wallion samlade sig och rusade efter. Ett av fönst­	 ren i hallen svängde halvöppet för vinden. Dess ned­	 re ruta var utskuren med en diamant och intryckt	 med ett tjärat papper. Journalisten stod i begrepp	 att hoppa ut, då han hörde ett betydelsefullt ljud uti­	 från.	 Det var ljudet av en motorcykel som avlägsnade	 sig nere på vägen till staden.	 »Jakten är lönlös!» mumlade han.	 Han hämtade andan. Huset Hesselmans okända	 fiender hade gjort ett nytt nattligt besök, ännu djär­	 vare än det förra. Det blev mer och mer tydligt, att	 de icke skydde någonting, då det gällde att få fatt i	 vad de åtrådde. De voro beredda till allt.	 »Till allt», upprepade Wallion och såg på sin rock­	 ärm. Den var upprispad från armbågen till handen	 av en ovanligt skarp kniv.	 
	 
	 
	 
	 
	 
	 19.	 
	 Icke förrän på morgonen, då han vid dagsljus över­	 tänkte nattens händelse, kom den tanken för honom,	 att han kanske där vid biblioteksdörren hållit gåtans	 lösning mellan sina händer. Om han bara kunnat	 hålla den svarta gestalten kvar och ropat liv i husets	 invånare, tillkallat polis! Då hade den hemlighetsful­	 le nattvandraren nödgats kasta sin mask. Vilket an­	 sikte hade visat sig under masken? Ännu ett nytt	 måhända, ännu en av de namnlösa fiender som Mau­	 rice Wallion kände omkring sig.	 Detektivreportern lämnade villan tidigt utan att tills	 vidare med ett ord antyda det skedda för någon enda	 i huset. Femtio meter nedåt vägen syntes de tydliga	 spåren av motorcykelns hjul. Märken visade att cy­	 keln legat gömd under en buske, medan dess ägare	 gjorde inbrott i villan. Själva inbrottet var ovanligt	 väl gjort i sitt slag. Rutans intryckande måste ha	 försiggått så gott som ljudlöst. Nedanför fönstret	 på marken syntes ingenting så när som på några ned­	 trampade grässtrån.	 Journalisten gick tillbaka till cykelspåret och följ­	 de det utan möda den långa vägen ned till bron. Här	 och där var det nästan osynligt på den hårda vägen,	 men litet längre bort dök det fram igen och gick rakt	 som draget med en linjal mot staden.	 Nere vid bron hade hjulen gått genom en liten vat­	 tensamling och som morgonluften var mättad av	 fukt syntes ännu ett fuktigt streck ett stycke inåt bron.	 På Ropstens-sidan försvann spåret definitivt. Detek­	 tivreportern sökte fram och åter ända upp emot	 järnvägen men utan att återfinna det. Till sist upp­	 
	 gav han försöket och tog en spårvagn in till staden	 för att anmäla inbrottet hos polisen.	 I polishuset stötte han på kommissarie Hedenborg.	 »Hallå!» utbrast denne. »Vad nu? Kommer ni	 med nyheter om den mörka damen?»	 »Inte precis om henne», genmälde journalisten.	 »Men däremot om något annat.»	 Han redogjorde för det nattliga inbrottet. Kom­	 missarien hörde på med en intensiv överraskning, som	 slutligen tog form i ett utrop.	 »Tusan hakar», brast han lös, »aldrig har jag varit	 med om något liknande. Hur vi arbeta, trasslar det	 till sig mer och mer. Ingen lös ända att gripa fatt i nå­	 gonstädes! Alltsammans är ett enda ogenomträngligt	 dunkel. Apropå, det ser i alla fall ut som ni hade rätt	 i ett avseende, herr Wallion», tillade han.	 »I vilket då?» sporde reportern utan nyfikenhet.	 »I fråga om Storm-Nissen», förklarade kommissa­	 rien. »Jag är nästan rädd vi få släppa honom igen.	 Som ni vet har han skaffat sig en advokat, och det tros	 att det vid dagens rannsakning skall framläggas ett	 alibi.»	 Wallion nickade endast.	 »Jag gratulerar polisen att åter få händerna lediga»,	 sade han.	 »Vi förmoda», fortfor polismannen, »och jag vet att	 det också är er åsikt, att brottslingarna alltjämt äro	 kvar i Stockholm. Båtar och tåg ha varit strängt be­	 vakade, tjogtals misstänkta ha skuggats av vårt folk,	 med ett ord, vi ha arbetat ursinnigt, det är rätta ut­	 trycket.»	 Han avbröt sig. Efter en stund fortsatte han i en	 annan ton:	 »Kommer ni ned till rannsakningen? Det är några	 vittnen, som komma att intressera er.»	 »Ja, jag skall komma», lovade Wallion.	 
	 Från polishuset for han ned till redaktionen. Litet	 senare på förmiddagen fick han veta att den mystiske	 motorcyklisten blivit sedd av en konstapel på Valhalla­	 vägen strax före klockan två på natten. Han var då	 klädd i gummirock och glasögon och tog vägen mot	 Odengatan. På Odengatan hade chaufförerna vid en	 bilstation observerat honom vid samma tid, och vid	 Odenplan hade några sena vandrare sett honom kom­	 ma rusande uppför backen.	 Men sedan var det slut. Om hans vidare framfärd	 kunde ingen giva minsta upplysning. Han var som	 uppslukad av jorden.	 Wallion sökte med fantasiens hjälp följa den svarte	 mannens väg i fortsättningen. Hade han svängt in på	 någon av gatorna ned mot stadens centralare delar?	 Hade han fortsatt rätt fram mot Kungsholmen, eller	 hade han vikit av mot Norrtullshållet. Fältet var fritt	 för gissningar. Samtliga dessa antaganden öppnade	 ofantliga undersökningsområden med tusen kryphål för	 en motorcykel att försvinna.	 Och försvunnen var han, tänkte journalisten. Men	 det finns mer än ett spår till rävens lya, tröstade han	 sig, och jag skall nå honom till slut.	 Klockan ett begav han sig till rannsakningen. Den	 hade ännu icke börjat. Massor av folk rörde sig i och	 omkring lokalen. Många kände igen den bekante re­	 portern, och han hörde sitt namn mumlas från alla håll.	 Han träffade några kolleger och skakade hand med	 dem, men han undvek skickligt deras frågor och ba­	 nade sig väg till en plats.	 Försvarsadvokaten gjorde sitt inträde. Det var en	 helt ung man, mera känd som författare till några	 skådespel än som advokat. Några skarpa ögon obser­	 verade, att advokaten och Maurice Wallion växlade	 en betydelsefull blick tvärs över salen, och detta väck­	 te en hel del undran.	 
	 Sorlet i salen nedtystades, och rannsakningen bör­	 jade. Den anklagades advokat reste sig.	 »Jag hemställer», sade han, »att försvarssidans vitt­	 nen höras först, enär dessa vittnesmål skola visa sig	 avgörande i vad på min klient ankommer.»	 Efter en kort överläggning fick han sin anhållan be­	 viljad. Han fortfor:	 »Ehuru det ur vissa synpunkter kunde synas över­	 flödigt har jag velat föra fram konduktören Albert	 Svensén som vittne, då hans vittnesmål skall visa att	 åtskilliga uppgifter om vad som föregick mordet icke	 äro oantastliga.»	 Wallion rynkade pannan. Vad var detta? Vad skul­	 le nu komma? Advokatens första drag förbryllade	 honom.	 Konduktören Svensén framropades och avlade sitt	 vittnesmål, som var helt kort. Han hade sett doktor	 Hesselman sent på mordkvällen. Han hade på afto­	 nen den 25 maj haft tjänstgöring på en av gula linjens	 motorvagnar. Han hade ofta tjänstgöring på denna	 linje, och han kände till utseendet många av de mera	 regelbundna trafikanterna till och från Lidingön. Kloc­	 kan hade felat några minuter i åtta, då doktor Hessel­	 man steg på vagnen vid Sturegatan och följde med ut	 till Lidingön.	 Efter dessa ord blev det en kort tystnad. Ingen för­	 stod ännu meningen, ingen mer än Wallion, som has­	 tigt lutade sig fram.	 »Får jag be vittnet upprepa sin uppgift om tiden då	 han såg doktor Hesselman», sade advokaten avmätt.	 »Några minuter före åtta», upprepade konduktören.	 »Hur kan ni vara viss om det?»	 »Jag kan bestämma tiden emedan jag mycket väl	 minns att det var min sista tur för dagen.»	 »Och ni anser att ni känner igen doktor Hesselman	 till utseendet?»	 
	 »Ja, ganska säkert.»	 Advokaten vände sig till rannsakningsdomaren.	 »Jag ber att få fästa rättens uppmärksamhet på des­	 sa uppgifter», sade han triumferande. »De strida mot	 vad som förut andragits i saken. Det har sagts att	 doktor Hesselman omkring klockan halv åtta drog sig	 tillbaka till sina rum och att han en halvtimme senare	 gav order att huset skulle stängas för natten. Hur är	 detta möjligt om han några minuter före åtta stiger på	 en spårvagn vid Sturegatan?»	 Ett mummel av överraskning hälsade dessa ord. Ad­	 vokaten kunde icke neka sig nöjet att kasta en blick åt	 Maurice Wallions håll. Den skarpsinnige reportern	 hade ett sällsamt uttryck i ansiktet, och han besvarade	 advokatens blick med ett flyktigt leende.	 »Menar den anklagades försvarare att den föregå­	 ende bevisningen skulle vara bristfällig?» frågade rann­	 sakningsdomaren.	 »Jag har icke velat framställa någon mening om	 den saken», blev det diplomatiska svaret. »Jag lämnar	 konduktören Svenséns vittnesbörd att tala för sig	 själv.»	 »Vilket det gör», genmälde domaren torrt.	 Han underkastade konduktören ett ingående kors­	 förhör. Varför hade han icke framträtt med sitt vitt­	 nesmål tidigare? Det skedda hade inte dykt upp i	 hans minne förrän nu, svarade konduktören. Fann	 inte vittnet detta märkvärdigt i betraktande av den	 vikt hans uppgifter, om de voro riktiga, kunde ha för	 målet?	 Advokaten protesterade mot en sådan fråga.	 »Var vittnet övertygad om att det var den 25 maj	 han gjorde sin iakttagelse?» fortfor domaren.	 »Ja.»	 »Kunde det inte vara den 24?»	 »Nej, visst inte.»	 
	 »Hur kan vittnet påstå det, när han glömde bort	 det hela så snart det inträffat? Dagen därpå hade ju	 tidningarna utförliga skildringar av mordet. Varför	 gick han inte till polisen då?»	 Vittnet teg.	 »Hade vittnet verkligen observerat doktor Hessel­	 man? Hade han inte snarare ett mera allmänt intryck	 av att någon person med doktorns utseende fanns	 med på vagnen?»	 Nej, det trodde inte vittnet. Så var det nog inte.	 »Svara ja eller nej! Inga undflykter!”	 »Nej.»	 »Kan vittnet gå ed på sina uppgifter?»	 Djup tystnad följde på dessa betydelsefulla ord.	 En andlös spänning rådde bland åhörareskaran.	 Domaren upprepade sin fråga i ännu myndigare ton.	 Svetten pärlade i den olycklige konduktörens panna.	 »Nej», slapp det slutligen motvilligt ur honom.	 Därmed fick han gå och sätta isig. Hans ord till­	 mättes ej mer någon betydelse. Advokaten bar neder­	 laget med ett beundransvärt lugn. Utan att vidare	 beröra konduktörens betvivlade vittnesmål framkal­	 lade han lugnt sina bägge återstående vittnen. Det	 syntes på honom, att han var viss om seger.	 »Jag går nu till att bevisa min klients alibi», för­	 klarade han. »För denna bevisning står jag delvis i	 tacksamhetsskuld till en bekant stockholmsjournalist,	 som intresserat sig för saken. Tack vare honom kan	 jag i dag bevisa att Storm-Nissen den 25 maj uppe­	 höll sig i Nackaskogen från klockan sex på eftermid­	 dagen till tolv på natten, då han återkom till staden	 med sista spårvagnen från Danvikstull. Hela denna	 tid var han i sällskap med f. d. rörarbetaren Janne	 Sköldin och ogifta Agneta Hansson. Det har kostat	 mycken möda att framskaffa dessa vittnen, men jag	 
	 har som nämnt fått hjälp från ett oväntat håll. Jag	 begär att få dessa vittnen hörda!»	 Åter gick ett sorl genom salen. Tidningsmännen	 skrevo som galningar. Rannsakningen fortgick un­	 der stegrad spänning. En timme senare var Storm-	 Nissens alibi fastslaget, ehuru med knapp nöd, och	 under stormande oväsen bland åhörarna blev han fri­	 känd.	 Därmed blev det en paus i förhandlingarna, och	 folkmassan trängde sig ut för att sprida nyheten om	 den oväntade vändningen i målet. Maurice Wallion	 växlade några fraser med den unge advokaten, vilken	 var idel leenden, och gick sedan fram till Pauline	 Hesselman, som han redan förut observerat. Hon såg	 trött och medtagen ut.	 »Storm-Nissen är frikänd!» anmärkte han.	 »Jag vet det», sade hon matt. »Jag är här för att	 säga vad jag vet om den mörka damen», tillade hon.	 »Det anade jag», genmälde Wallion och nickade.	 Han hade med säkerhet gissat att det vid dagens	 rannsakning skulle bli tal om den mörka damen. Och	 då rannsakningen efter en halvtimme åter vidtog, be­	 kräftades hans gissning av kommissarie Hedenborgs	 första ord.	 »Det har de sista dagarna talats mycket om en viss	 okänd, mörkklädd dam, som »skulle vara inblandad i	 den Hesselmanska affären», förklarade han. »Denna	 dam har icke blivit funnen, men efter – hm – vissa	 upplysningar har undersökningen nu förts därhän, att	 några vittnen måste höras rörande henne.»	 Han nämnde dessa vittnen, och de befunnos när­	 varande. Det första vittnet var en mjölkkusk, som	 kunde meddela att en beslöjad dam någon av de sista	 dagarna i mars kommit fram till honom på vägen nä­	 ra Lidingöbron och frågat efter vägen till Hessel­	 manska villan. Han hade pekat ut den väg hon skulle	 
	 gå; hon hade tackat och avlägsnat sig åt det anvi­	 sade hållet.	 »Hur vet ni att det var en av de sista dagarna i	 mars?» frågade domaren.	 »Emedan bolaget några dagar senare, den första	 april, flyttade mig till ett annat utkörningsdistrikt.»	 »Kan ni beskriva damen närmare?»	 Kusken försökte men misslyckades. Han kom en­	 dast ihåg att hon var mörkklädd och beslöjad. Han	 fick gå, och i stället ljöd namnet Pauline Hesselman.	 Kommissarien påminde om hennes berättelse rörande	 den okända damens besök hos hennes far någon tid före	 mordet. Därpå frågade han:	 »Kan ni uppge den ungefärliga tidpunkten för be­	 söket?»	 »Nej, det kan jag inte göra nu, så långt efteråt»	 »Men det var en eftermiddag?»	 »Ja, någon timme före vår middagstid, som är sju.»	 »Damen var mörkklädd, har ni sagt?»	 »Ja, hon »föreföll elegant, det var mitt intryck.»	 »Och hon grät när hon lämnade er far?»	 »Nej, hon var upprörd, men hon var snarare ond	 än ledsen.»	 »Räckte hennes samtal med doktorn så länge som	 en halvtimme.»	 »På sin höjd.»	 »Känner ni till om damen gjorde doktorn flera be­	 sök?»	 »Nej.»	 »Har ni sett henne förut eller senare?»	 »Nej.»	 »Har ni någon misstanke om vem hon är?»	 »Nej, inte det minsta.»	 »Tack, det är nog.»	 Nu kom turen till en ung bankman. Han hade	 mordkvällen gått till fots från Ropsten över till sitt	 
	 hem på Lidingön. Just vid brohuvudet på Lidingö­	 sidan hade han mött en stor, grå bil, som kom rusan­	 de ned mot bron nästan ljudlöst, och då den passe­	 rade honom som en stormvind hade han iakttagit till­	 bakalutad inuti den öppna vagnen en elegant dam i	 mörk promenadkostym och med en bilslöja för ansik­	 tet.	 »Hur mycket var klockan då?»	 »Omkring elva.»	 »Det var mycket mulet den kvällen. Hade bilen	 lyktorna tända?»	 »Nej, det hade den inte.»	 »Såg ni någon mera i vagnen, eller var damen en­	 sam?»	 »Det föresvävar mig dunkelt att någon satt bredvid	 henne, men om en man eller en kvinna är mer än jag	 vet. Jag tror nästan det var en man, tämligen liten	 i så fall.»	 Åhörarna voro åter livligt med. Vid vittnets sista	 ord hördes spridda utrop. Alla tänkte på den mysti­	 ska person, som hade hoppat ut genom arbetsrummets	 fönster.	 Domaren gjorde den unge bankmannen flera frå­	 gor, men Maurice Wallion hörde dem icke längre.	 Pauline Hesselman sjönk plötsligt tillbaka på stolen,	 alldeles likblek. Hettan, sorlet och spänningen gjorde	 henne huvudyr och hon var nära att svimma. Wallion	 banade sig väg fram till henne och halvt ledde, halvt	 bar henne ut ur salen.	 Han lät henne sätta sig ned i den svalare korridoren	 och skaffade henne ett glas vatten. Hon hämtade sig	 småningom och efter en stund reste hon sig vacklande.	 »För mig hem från detta förfärliga ställe», bad hon.	 »Å, min gud, alla de främmande ögonen, med deras	 hjärtlösa nyfikenhet, vad de pina mig!»	 
	 
	 
	 
	 
	 
	 20.	 
	 Maurice Wallion utvecklade en feberaktig verksam­	 het. Han hade uppdelat sitt arbete i tre huvudlinjer:	 1) att återfinna den andres spår;	 2) att överallt, på hotell, pensionat och främlings­	 kolonier, leta efter den mörkklädda damen; och	 3) att bedriva efterforskningar efter den grå bilen.	 Vid dessa spaningar voro Steno Beyler jämte flera	 andra av Dagskurirens yngre reporters hans medhjäl­	 pare, men huvudparten av arbetet kom givetvis på	 Wallions egen del. Det var han som uppgjorde fält­	 tågsplanerna; de andra voro de frivilliga, som glada	 gingo i elden.	 Dagen efter rannsakningen sade han till Beyler:	 »Tag reda på allt om Costazuelas konsulat!»	 »Varför det?» frågade hans kamrat förvånad.	 »Det får du nog själv se», svarade detektivreportern	 med ett mångtydigt leende.	 Beyler skakade på huvudet och gick.	 På tredje dagen uppsökte han Wallion på redaktio­	 nen.	 »Vet du vem Costazuelas konsul är?» frågade han	 ännu innan han hälsat.	 Wallion slutade att formera sin penna.	 »Konsul Thander?» sade han och såg upp. »Nej, in­	 tet vidare än att han är född i Tyskland men vistats	 länge i Sverige och blivit svensk medborgare för några	 år sedan.»	 »Ja, det är sant så långt», fullföljde den yngre jour­	 nalisten hastigt. »Men nu skall du få höra. Thander	 står för närvarande i en livlig kommunikation med	 Costazuela. Det kan tyckas ganska naturligt att ett	 
	 konsulat står i förbindelse med det land det represen­	 terar. Sverige har för övrigt en om ock obetydlig ex­	 port dit över. Men det är något hemlighetsfullt med	 en del av konsul Thanders göranden och låtanden. Jag	 erkänner att jag icke fått någon klarhet i saken. Men	 jag har funderat mycket över de två kontoristerna.»	 »Aha!» sade Wallion.	 »Varför skall konsul Thander ha två biträden på sitt	 konsulat? Det är sannerligen inte naturligt. Där finns	 inte arbete för en. Mycket mindre då för två vuxna	 män.»	 »Sedan hur länge har han haft dem?»	 »Något över tio månader.»	 »Så länge!» mumlade Wallion och rynkade pannan.	 »Det är inte det märkvärdiga», fortfor Beyler, »utan	 det är, att de unga männen kunna så dålig svenska.	 De uttrycka sig ytterst brutet och svårbegripligt. De	 tala ungefär så god svenska som de möjligen hunnit	 lära på ett år, det är min mening. Med andra ord,	 då de kommo hit kunde de inte mera svenska än jag	 kinesiska.»	 Maurice Wallion blundade med tillbakalutat hu­	 vud. Hans fingrar trummade sakta på bordkanten.	 »Kommo de således från utlandet för ett år sedan?»	 frågade han efter en stund.	 »Ja.»	 »Och blevo direkt anställda på konsulatet?»	 »Ja. Och ingen av dem är liten och spenslig och in­	 gen av dem är en förklädd kvinna!»	 De bägge journalisterna sågo på varandra. Därpå	 smålog Maurice Wallion.	 »Du svarar litet burdus på vad jag tänkte fråga. Så,	 ingen av dem ...»	 Han försjönk i tankar.	 »Äro de bägge männen på konsulatet alla dagar?»	 frågade han.	 
	 »Nej, långt därifrån. De sitta där några timmar då	 och då, men försvinna dessemellan på de mest ovän­	 tade sätt. Jag har försökt skugga dem men misslyckats	 totalt. De ha ett sätt att göra sig osynliga som är feno­	 menalt och låter en misstänka en uppövad förmåga.»	 »Hur se de ut?»	 »Den ene är medellång, välbyggd, med kraftiga	 muskler och en atlets rörelser, tämligen grovt slätrakat	 ansikte och bruna ögon. Den andre är något längre	 och smalare, inte så kraftigt byggd, snarare något vek­	 lig, mycket solbränd och likaledes slätrakad och mörk­	 ögd. Bägge äro välklädda och ha många kostymer och	 hattar att välja på, märkligt nog för ett par kontorister.	 De bo på var sitt håll i billiga hyrda rum helt nära	 konsulatet.»	 »Vad tala de för språk sinsemellan?»	 »Det kan jag inte med visshet avgöra. Men jag	 skulle mycket missta mig, om icke bådas modersmål	 är spanska.»	 Wallion letade tankspritt efter en cigarrett.	 »Naturligtvis!» mumlade han för sig själv. »Natur­	 ligtvis, det visste jag ...»	 Slutligen hittade han en goldtip och tände den.	 »Såg du londontelegrammet som kom i förmid­	 dags?» frågade han.	 »Nej», sade Beyler, »jag har inte varit här förrän nu.»	 »Det är redan uppsatt. Här är ett avdrag.»	 Beyler tog en korrekturremsa och läste:	 
	 ”Costazuelarevolutionen i nytt skede.	 
	 London, fredag. Det förljudes att general Quivera	 med upprorsarmén nu står knappa tio mil från hu­	 vudstaden. En drabbning väntas i varje stund. De	 norra provinserna ha förklarat sig för Quivera.»	 Han kastade den lilla lappen på bordet.	 »Det är ett av de vanliga telegrammen», sade han	 
	 och skrattade. »Det har varit tyst om revolutionen i	 Costazuela en tid, men jag förmodar det är det na­	 turliga tillståndet där nere.»	 Wallions ögon fingo ett underligt uttryck. Det var	 som om han några sekunder såg mycket långt bort	 mot en anad horisont.	 »Har du aldrig tänkt?» frågade han lugnt, »att revo­	 lutionen i Costazuela kan ha att göra med doktor Hes­	 selmans död?»	 Steno Beyler ryckte till.	 »Vad i all världen menar du?» utbrast han häpen.	 »Vad hade min morbror med Costazuela att göra?»	 »Jag har redan gjort mig själv den frågan», sva­	 rade Wallion och lade bort cigarretten.	 »Och svaret?»	 »Svaret har jag icke funnit. Men du vet, att en	 vecka före hans död anlände faktiskt en viktig för­	 sändelse från republiken till honom. Doktorn må ha	 haft litet eller intet att göra med Costazuela, men det­	 ta faktum med brevet är ofrånkomligt.»	 Beyler slog ut med händerna.	 »Men det är till den grad obegripligt», började han.	 »Vänta!» avbröt Wallion. »Det är ett faktum till	 som är ofrånkomligt. Det finns i Stockholm personer,	 som hade det största intresse av att hindra denna för­	 sändelses framkomst. De måste från Costazuela ha	 underrättats om avgångstiden, beräknade sedan kon­	 volutets gång över haven och gjorde så till sist ett	 djärvt rånförsök mot brevbäraren. Var skulle denna	 intrigs trådar ha samlats bättre än på konsulatet?»	 »Men skulle konspirerande utlänningar söka sig till	 konsulatet?» var Beylers motfråga.	 »Ja, om konsuln står på deras sida!»	 Steno Beyler lutade sig över bordet.	 »Det är en djärv tanke», sade han lågt.	 Wallion reste sig.	 
	 »Den är inte djärv ty den är logisk», svarade han.	 »Och det var orsaken till att jag bad dig ta reda på	 vad som försiggår på Costazuelas konsulat.»	 Han tog sin hatt.	 »Men sammanhanget mellan revolutionen och min	 morbrors död är icke mindre mystiskt för det», in­	 vände Beyler otåligt. »Är det din teori om det ovan­	 liga som är ansvarig för sammanställningen?»	 »Nej», sade Wallion och vände sig om. »Men vid	 den tid då det hemlighetsfulla konvolutet avgick från	 Costazuela, hade Quivera just vunnit en blodig seger	 över regeringstrupperna och president Strozzis fall	 ansågs omedelbart förestående. Förstår du än eller	 vad?»	 Beyler nickade överraskad.	 »Det är verkligen som om jag anade något samband	 under det där», mumlade han.	 »Vad anar du?» avbröt Maurice Wallion honom	 åter och spände de grå ögonen i sin kamrat. »Kom	 ihåg, att doktor Hesselman har aldrig varit i Costa­	 zuela och har aldrig haft några slags förbindelser med	 Costazuela.»	 »Då äro vi gåtans lösning lika fjärran som någon­	 sin», sade Beyler mörkt.	 »Nej, min vän», genmälde detektivreportern i det	 han öppnade dörren. »Nu börjar jag se en skymt av	 lösningen!»	 
	 
	 
	 
	 
	 21.	 
	 Republiken Costazuelas konsulat låg i ett av de	 mörka gamla husen vid Stora Nygatan.	 Wallion trevade sig uppför en svart illaluktande	 trappa. Uppkommen på en smal avsats såg han fram­	 
	 för sig en glasdörr med orden »Consulado de Costa­	 zuela, 10–½ 3».	 Han öppnade dörren och steg in i en halvmörk tam­	 bur, från vilken flera dörrar ledde åt olika håll. Den	 mellersta av dem stod öppen.	 Detektivreportern gick in. Han befann sig i ett	 avlångt, dystert kontorsrum med ett illa medfaret	 ekskrank och några höga pulpeter innanför. Vid den	 närmaste satt en medelålders, fetlagd herre och skrev.	 Wallion lade hatten på skranket med en liten smäll.	 Den andre satte pennan i bläckhornet, läskade det	 skrivna, vek ihop papperet, stoppade det i ett kuvert	 och skrev adress.	 Därpå vände han sig till detektivreportern, som	 lugnt granskade honom medan han väntade. Det var	 en undersätsig, robust karl med kortklippt hår, små	 hängande mustascher och breda anletsdrag. Ögonen	 voro ovanligt små men skarpa och rörliga.	 »Varmed kan jag stå till tjänst?» frågade han med	 nonchalant artighet.	 Det föreföll reportern som om det blev ett knappt	 märkbart uppehåll före sista ordet, just då den fet­	 lagde konsuln fick ögonen på hans ansikte.	 »Jag kommer från Dagskuriren», sade han. »Mitt	 namn är Wallion. Talar jag med konsul Thander?»	 Under några sekunder tycktes konsulns pupiller	 öppnas mer och mer, tills de stirrade på detektivre­	 portern med en intensiv och forskande skärpa.	 »Ja, jag är konsul Thander», blev svaret. »Vad	 förskaffar mig nöjet?»	 »Jag kommer för att få några upplysningar», för­	 klarade reportern.	 »Var så god och sitt», inbjöd konsuln med en vårds­	 lös gest.	 Wallion gick innanför skranket och slog sig ned	 mitt emot den andre. Ingen som såg dessa lugna,	 
	 grå ögon, skulle ha kunnat misstänka, att de iakttogo	 varje detalj i rummet.	 En dörr till ett inre rum var stängd. Fanns det	 någon därinne? Pulpeten bredvid konsulns bar spår	 av att någon nyss suttit där. En penna låg vårdslöst	 kastad på skrivunderlägget, och pennan lyste ännu	 fuktig av bläck. Vem hade suttit där?	 Konsuln betraktade honom avvaktande, bekvämt	 tillbakalutad i den höga stolen.	 »Då konsul Thander är den ende i Stockholm som	 ingående känner costazulanska förhållanden», bör­	 jade journalisten, »har jag vänt mig hit, så mycket	 naturligare som jag hört att ni någon tid vistats i	 Costazuela, herr konsul.»	 Det sista i en frågande ton. Om Wallion hoppats	 att den andre skulle förråda överraskning misstog han	 sig.	 »Det är länge sedan», mumlade konsuln. »Förhål­	 landena ha ändrats sedan dess.»	 »Har ni läst det sista telegrammet?» sporde jour­	 nalisten. »Det är just med anledning av det jag kom­	 mer hit», tillade han.	 »Jag har fått ett telegram», sade konsuln. »General	 Quivera marscherar på huvudstaden. Är det det ni	 syftar på.»	 »Ja», fortsatte Wallion. »Vem är egentligen denne	 Quivera?»	 Konsulns förbindliga uttryck försvann ett ögon­	 blick.	 »Quivera är en lycksökare», svarade han med hård	 röst, »ja, jag vore frestad att säga: han är en bandit.»	 Det var något av raseri i hans stämma.	 »Den allmänna tron i Europa», fortsatte han, »är	 att Quivera kämpar en strid för rätt och frihet mot	 Strozzi. Jag kan försäkra er att Quiveras seger skul­	 le bli en fruktansvärd olycka för många i Costazuela.»	 
	 Wallion gjorde några anteckningar.	 »Jag har sett uppges att Strozzi har indianblod i	 sina ådror», anmärkte han.	 »Hans mor var indianska», svarade konsuln. »Hans	 presidentskap har varit strängt men rättvist. Jag kan	 försäkra att Strozzi är en bildad och intelligent man,,,	 en boren gentleman.»	 »Ni känner honom personligen?»	 »Jag sammanträffade med honom då jag var i Ame­	 rika», sade konsuln. »Det var emellertid innan han	 blev president.»	 »Alltså innan han störtade Quivera, den förutva­	 rande presidenten», sade journalisten. »Vill ni vara av	 den godheten att ge mig en kort historik över Strozzis	 karriär?»	 Konsuln lindade sin urkedja mellan fingrarna.	 »Mycket gärna», mumlade han och såg på klockan.	 I detsamma ringde en telefon inne i det andra rum­	 met. Konsuln spratt till, ursäktade sig och skyndade	 ut, i det han omsorgsfullt stängde dörren efter sig.	 Wallion försökte höra vad som sades, men inte ett	 ljud förnams därinifrån. Han hade gärna velat	 smyga sig fram till dörren. En instinkt sade honom	 dock i tid att han var bevakad, och han satt kvar på	 sin plats, undrande om de bägge mystiska männen	 funnos i närheten och höllo ögonen på honom. 
	 Då konsuln återkom satt journalisten och lekte med	 en blåpenna, som han tagit på pulpeten. Konsulns an­	 siktsuttryck hade förändrats, han var en hårsmån	 blekare än förut och kastade en blixtsnabb förstulen	 blick på sin besökare.	 Han satte sig åter.	 »Alltså», återtog han med synbar ansträngning, »ni	 begär en historik. Strozzi har kallats en usurpator,	 men med orätt. Han befriade landet från en olidlig	 
	 börda, ty Quivera var en sådan. Quivera var något	 av en spelare eller – en anarkist. Han påtvingade	 republiken reformer, för vilka den ej var mogen, han	 kringskar de högre klassernas rättigheter genom de­	 mokratiska lagar, och hans utrikespolitik ledde Costa­	 zuela in i äventyrligheter, som så när störtade landet.	 Slutligen var måttet rågat. För tre år sedan blev Qui­	 veras välde krossat på en enda natt. Han fick nätt	 och jämnt tid att med några trogna fly på en liten	 ångjakt från huvudstaden. Den som åvägabragte det­	 ta var Strozzi. Understödd av landets aristokrati ha­	 de han i tysthet samlat folk och slog till. Som sagt,	 en natt var nog. Strozzi blev president, och han har	 varit det alltsedan.»	 »Men Quivera kom igen», anmärkte reportern då	 den andre tystnade.	 »Quivera kom igen», upprepade konsuln. »För nå­	 got över ett år sedan landsteg han i norra delen av	 Costazuela och hälsades med jubel av det pack hans	 sluga lagstiftning hade gynnat. Det dröjde inte länge	 förrän han var befälhavare för en upprorsarmé och	 tog upp kampen med Strozzi.»	 Nu tystnade den berättande igen. Hans ögon hade	 de sista minuterna oavbrutet följt blåpennan i repor­	 terns hand. Denna gjorde ej mer några anteckningar.	 Medan han lyssnade lät han blåpennan beskriva me­	 ningslösa och underliga kurvor på papperet. En del	 av dem fingo form av invecklade zigzaglinjer. Det	 var på dem konsuln stirrade.	 »Striden har rasat fram och åter», fortfor han.	 »Strozzis första åtgärd hade emellertid varit att sätta	 upp reguljära trupper, och ehuru en del av dem gingo	 över till Quivera, lyckades Strozzi länge hålla upprors­	 männen i schack. Men ni antecknar ju ingenting, herr	 Wallion», avbröt han sig.	 
	 »Nej», sade reportern, »jag koncentrerar mig på att	 lyssna.»	 Blåpennan gled planlöst hit och dit. Det var som	 om den förhäxat konsuln. Slutligen fortsatte han:	 »I höstas stod det olycksaliga slaget vid Svarta flo­	 den, som försämrade Strozzis ställning på det olyck­	 ligaste och bragte nya skaror under Quiveras upp­	 rorsfanor. Sedan dess har Quivera oupphörligt haft	 nya framgångar. Och det ser verkligen ut – som om	 han nu – till sist – skulle bli den som – hembär	 segern ...»	 Konsuln drog upp en näsduk och torkade sig i pan­	 nan. De sista orden hade kommit fullständigt auto­	 matiskt. Hans ögon lämnade icke papperet med de	 blå linjerna.	 Reportern lade ifrån sig blåpennan och fångade	 den andres blick.	 »Ser ni på mina zigzaglinjer?» frågade han leende.	 »Försöker ni tyda dem?»	 »Nej, gör ni?» genmälde den andre hest.	 »Kanhända!» svarade reportern och rev papperet i	 små bitar.	 Sedan reste han sig.	 »Strozzi är alltså en slagen man», anmärkte han.	 »Hans tid är ute!»	 »Den är ute för denna gång», sade konsuln.	 »Då skall jag inte besvära längre», fortfor journa­	 listen. »Tusen tack för edra värderika upplysningar,	 herr konsul.»	 De bugade sig artigt för varandra. I konsulns an­	 sikte syntes ett uttryck av lättnad.	 »Dagskuriren intresserar sig sålunda för Costa­	 zuelas öden», anmärkte han. »Revolutioner äro ju	 eljest vardagsmat där nere.»	 »Naturligtvis intresserar oss inte revolutionen i och 
	 
	 för sig», svarade detektivreportern kallt. »Men vi ha	 observerat att den står i ett visst samband med en an­	 nan sak av det största intresse.»	 »Verkligen?» sade konsuln. »Med vilken, om jag	 får fråga?»	 »Med Hesselmanska målet», svarade Wallion.	 De bägge männens blickar möttes åter, och i den	 andres ögon läste detektivreportern – skräck!	 Konsuln hade fattat ett krampaktigt grepp om sto­	 lens armstöd.	 »Men om ni misstar er?» mumlade han.	 »Jag tänkte på den möjligheten», genmälde Wallion.	 »Men nu är jag säker. Adjö, herr konsul!»	 
	 
	 
	 
	 
	 22.	 
	 Wallion, Beyler och Pauline drucko kaffe i biblio­	 teket. Detektivreportern gick tankfullt fram och till­	 baka med händerna i rockfickorna.	 »Det är min övertygelse», sade han, »att de båda	 männen gömde sig för mig. Åtminstone den ene satt	 på kontoret strax innan jag kom in.»	 »Och du tror att dessa män äro delaktiga i morbrors	 – död?» frågade Steno.	 »Jag tror att de skola söka visa ett väl konstruerat	 alibi för den ödesdigra kvällen», svarade detektivre­	 portern. »Däremot kan det hända, att den ene av	 dem var mannen med cykeln och den andre den dåligt	 förklädde luffaren, som döko upp kring villan. Vad	 konsuln beträffar är det troligt, att han spelar rollen	 av den som vet och skyddar, men att han ej är aktiv	 deltagare.»	 »Är det inte otänkbart att en man i konsul Thanders	 
	 ställning inlåter sig i så mörka affärer», sade Pauline	 halvt tvivlande.	 »Vad riskerar han?» genmälde Wallion. »Om han	 är tillräckligt slug, och det är han, blir risken lika med	 noll. Rättvisan skall ej kunna nå honom. Kanhända	 hade det varit farligare för honom att vägra deltaga!	 Det är också en möjlighet.»	 »Var det inte överdriven ärlighet att öppet säga ho­	 nom att du uppsökte honom för den Hesselmanska	 affären?» framkastade Steno. »Nu vet han, att han	 är observerad och kommer att bli ännu försiktigare än	 förut.»	 »Nej», genmälde Wallion. »Att jag icke dolde vad	 han redan misstänkte, skall vid närmare besinning	 lugna hans farhågor. Vid det här laget har han re­	 sonerat sig till den uppfattningen, att mitt besök var	 helt naturligt – och så var det också!»	 Steno Beyler skrattade till.	 »Du gör i allmänhet tvärtemot vad andra skulle	 göra!» utbrast han.	 »Då är det därför att andra i allmänhet inte göra	 vad de borde!» svarade Wallion i samma ton.	 Pauline satt tyst. Hon funderade synbarligen på	 något.	 »Om våra okända fiender söka de papper ni talat	 om, herr Wallion, tror ni inte då att de misstänka	 mig att ha dem i mitt förvar?» frågade hon plötsligt.	 »Lyckligtvis inte», sade Wallion allvarligt. »De tro	 inte ens längre, att papperen finnas i villan.»	 »Hur kan ni veta det?»	 »Därför att man inte mera spionerar på villan. De	 ha förmodligen nu samma uppfattning som jag, näm­	 ligen att den andre har papperen.»	 Steno Beyler rusade upp.	 »Vad är det du säger?» utbrast han. »Men den an­	 dre är ju en av dem!»	 
	 »Hur vet du det?» genmälde detektiv reportern lugnt.	 »Herre gud, den andre är ju den ene av mördarna!	 Är det icke nog?»	 »Nåväl, men efter mordet? Kan det inte hända	 att den andre står i opposition till de övriga? Jo, det	 måste du medge. Och det är efter alla tecken att	 döma just vad han gör.»	 »Varav sluter du det?»	 »Av följande: natten efter doktorns död trängde	 den andre in i villan och tog papperen ur deras göm­	 ställe. Jag kände icke detta gömställe då, men nu	 känner jag det. Men – och detta är det mystiska –	 ehuru den andre således hade papperen i sitt våld,	 trängde mannen med masken också in i villan på jakt	 efter samma dyrbara papper, naturligtvis utan att	 finna dem. Detta tyder på att den andre handlar mot	 de övrigas vetskap och i strid med deras intressen,	 inte sant?»	 »Jo», mumlade Steno överraskad.	 Wallion slutade sin vandring, tog händerna ur fic­	 korna och gick fram till den mellersta bokhyllan.	 »Se här papperens gömställe!» sade han och tog	 ned en av de stora, skinnbundna volymerna. Han	 höll upp den och visade de andra. Det var en tysk	 anatomi i folio.	 »Gömställe – det där!» utropade Steno misstroget.	 »Just det här», sade detektivreportern och slog upp	 den bakre pärmen. »Här baktill är som ni ser en	 slags ficka för planscher. Denna ficka är tom, men	 nere på dess botten har jag upptäckt smulor av rött	 sigill-lack. Rött lack förekommer inte på planscher	 men väl på viktiga papper.»	 »När upptäckte ni det där?» frågade Pauline.	 »I går morse», svarade Wallion och satte boken på	 sin plats. »Här finnas lågt räknat två tusen volymer,	 alla stående i den mest militäriska ordning, led vid	 
	 led. Döm om min överraskning då jag kom att fästa	 blicken på den boken och fann den stående slarvigt	 inskjuten bland de andra, tydligen i stor brådska och	 i mörkret, ty den stod också till yttermera visso upp	 och ned. Så skulle doktorn vid lugn besinning icke	 placerat en bok. Så snart jag gjorde denna upptäckt,	 föresvävade det mig strax att jag, som det ofta hän­	 der, halvt omedvetet lagt märke till dess avvikande	 placering redan strax efter den andres nattliga besök.	 I en blixt stod sanningen för mig. Det var han som	 tagit ned den och berövat fickan dess dyrbara inne­	 håll! Och en följdsats härav: den andre kände pap­	 perens gömställe!»	 »Ja det är tydligt», medgav Steno. »Ingen männi­	 ska letar väl igenom två tusen digra luntor! Han 
	 måste ha känt bokens hemlighet!»	 »Nåväl, långt efter papperens bortförande beva­	 kade de okända ännu villan och gjorde till sist ett	 djärvt inbrott för att söka efter dem. Alltså: efter	 mordet arbetade den andre på egen hand och förekom	 de andra.»	 »Men då», utropade Steno, »förfölja de kanhända	 i detta nu honom i stället för oss!»	 »Sannolikt», sade Wallion. »Men de ha icke läm­	 nat oss ur sikte, tänker jag.»	 Pauline suckade.	 »Mig förefaller mysteriet oförklarligare än någon­	 sin», sade hon. »Skall det någonsin bli möjligt att	 sprida ljus över pappas död?»	 Detektivreportern drack ur sitt kaffe.	 »Ännu har jag inte uppgivit saken», sade han lång­	 samt. »Har jag givit er anledning att tro det?»	 »Nej, nej», sade Pauline och såg upp på honom.	 »Men det finnes hemligheter som ingen makt i världen	 kan tränga in i, tror ni inte det?»	 
	 Maurice Wallion rätade ut sig i sin fulla längd.	 Hans haka blev mera markerad.	 »Jag har under mitt händelserika liv träffat en enda	 sådan hemlighet», sade han. »Detta skall icke bli den	 andra. Men det är tid att vi gå, Beyler», avbröt han	 sig. »Vi måste uträtta mycket i dag som du vet.»	 De togo avsked och Pauline följde dem ut. I dör­	 ren sade detektivreportern:	 »Vill ni göra mig en tjänst, fröken Pauline?»	 »Gärna», svarade hon, »vad då?»	 »Om John Andersson far in till staden utan att ni	 skickar honom, så ring upp mig på redaktionen och	 meddela det!»	 
	 
	 
	 
	 
	 23.	 
	 Medan de sutto i spårvagnen sade Beyler:	 »Jag gör bäst i att fortsätta bevakningen av kon­	 sulatet, anser du inte det?»	 »Du skall inte blott bevaka konsulatet», svarade	 Wallion, »utan du skall skugga de två unga männen	 så långt det är möjligt utan att de fatta misstankar,	 och du skall i minnet anteckna utseendet av alla som	 komma dit. Kan du inte utföra det ensam så tag nå­	 gon av de andra till hjälp, exempelvis Malte Beck­	 man. Han har en briljant förmåga att förkläda sig	 och kan vara dig till stor nytta.»	 Han teg ett ögonblick.	 »Jag håller på med en annan undersökning som jag	 hoppas få ett positivt resultat av», fortfor han. »Kän­	 ner du Max Gallenberg?»	 »Privatdetektiven?» sade Beyler. »Ja visst, han är	 specialist på trassliga arvstvister, skilsmässor och så­	 dant, tror jag.»	 »Just han. En skicklig spårhund, om han får en	 
	 viss begränsad uppgift att sköta, annars just ingen­	 ting. Jag har satt honom att ta reda på vilka perso­	 ner från Costazuela som i detta nu befinna sig i Stock­	 holm. Det är inte så lätt som det låter, men det till­	 hör hans specialområde, och han är mycket nitisk.»	 »Det är en stor förtjänst», anmärkte Beyler.	 »Han har en till», genmälde Wallion. »Han är	 ovanligt tystlåten.»	 Då Wallion kom ned på redaktionen satte han sig	 att studera de blå zigzaglinjerna.	 Han hade icke suttit lutad över dem mer än en	 halvtimme, då det ringde i telefonen.	 »Dagskuriren!» sade han med luren för örat.	 »Är det herr Wallion?» frågade en mjuk, behaglig	 röst som han väl kände.	 »Ja, goddag fröken Pauline. Vad har hänt?»	 »Det som ni förutsåg. Ni begärde att jag skulle	 ringa upp er, om gamle John lämnar villan utan att	 jag sänt honom. Just nu har han gått ut stora vägen,	 och går nedåt hållstationen.»	 »Ensam?» frågade detektivreportern hastigt.	 »Ja, och han går mycket fort.»	 »Ser ni honom ännu?»	 »Ja, genom fönstret.»	 »Är det ingen annan på vägen? Ingen som går	 bakom honom?»	 »Nej, ingen alls. Nu försvinner han i vägkröken.»	 »Hur är han klädd?»	 »I en svart kostym och rundkullig hatt.»	 »Och bär ett paket?»	 »Ja, ett stort brunt. Hur visste ni det?»	 »Jag gissade det. Tack för er påpasslighet. Adjö.»	 Han ringde hastigt av och sprang upp. Han såg	 på klockan; den var precis två.	 En kvart senare kom en stillsam medelålders herre	 med guldbågade glasögon och gråsprängda, nedhän­	 
	 gande mustascher åkande i bil uppåt Sturegatan och	 steg ur vid Valhallavägen.	 Han betalade bilen och skickade i väg den. Därpå	 gick han märkvärdigt nog över till hållplatsen för	 spårvagnarna från Lidingön och ställde sig med sin	 överrock på armen bland tre eller fyra andra vän­	 tande.	 Den första spårvagnen gick ifrån honom, medan	 han närsynt fumlade med att tända sin cigarr. Därpå,	 när den nästa kom, drog han ned panamahatten längre	 över pannan och steg fram. Hans blick gled över de	 i vagnen sittande och han äntrade upp på bakre platt­	 formen. Medan vagnen gungande och susande förde	 honom ned för Sturegatan stod han och blossade be­	 låtet på cigarren och syntes tänka på just ingenting.	 Alldeles framför honom inne i vagnen satt en enkel,	 sextioårs man med ett blekt, trött, rynkigt ansikte.	 Han var klädd i svart kostym och rundkullig hatt och	 hade ett brunt paket i knät.	 Den medelålders herrn med glasögonen och musta­	 scherna observerade ej att den gamle mannen kastade	 en flyktig blick på honom strax efter det han stigit på.	 Just då höll herrn med glasögonen på att torka sina	 ögon med en stor näsduk. Annars hade den gamle	 mannen måhända fäst sig vid att det bakom glasögo­	 nen fanns ett par ovanligt genomträngande grå ögon.	 För övrigt tycktes det vara en mani av den gamle	 mannen att oupphörligt kasta oroliga blickar på sina	 medpassagerare. Han granskade dem med snabba,	 forskande ögonkast som antydde en ovanlig nervosi­	 tet.	 Vid Stureplan reste han sig hastigt och skyndade	 ur vagnen förbi herrn med glasögonen. Denne skulle	 också ur vid denna station, men i motsats till den	 andre väntade han till allra sist.	 Märkvärdigt nog råkade den närsynte herrn gå ef­	 
	 ter mannen med bruna paketet tvärs över Stureplan	 och in på Biblioteksgatan, hela tiden på ett avstånd av	 femtio eller sextio steg.	 Det bruna paketets bärare hade kommit så långt	 som till första tvärgatan, då han stannade. Han vände	 sig om och ställde sig att nervöst granska alla som	 kommo.	 Herrn med glasögonen gick mycket långsamt, lätt­	 jefullt svängande sin käpp. Ett skyltfönster väckte	 hans intresse, och han sneddade över gatan.	 Hade han varit mindre närsynt skulle han i den	 speglande rutan sett mannen med paketet lämna sin	 utkikspost och fortsätta sin väg. Hur det var flane­	 rade han vidare gatan framåt, och fortfarande var det	 sextio steg mellan honom och den andre, ehuru de nu	 gingo på olika trottoarer.	 Den gamle mannen stannade snart åter, denna gång	 utanför en cigarraffär. Han tycktes tveka mellan	 denna och pappershandeln bredvid, men plötsligt steg	 han in i den senare. Herrn med glasögonen gick in	 i porten snett emot.	 Efter några minuter visade sig mannens silhuett bak­	 om butikdörren och han kom ut, kastande en lång	 blick åt alla håll. Därpå fortsatte han sin väg och	 vek av uppåt Mästersamuelsgatan. Då han försvun­	 nit bakom hörnet, kom en individ i överrock och	 sportmössa ut ur samma port där den närsynte herrn	 försvunnit. Han tände en stor pipa och gick bort mot	 hörnet. Hans utseende var avgjort obehagligt. Ett	 brett plåster tvärs över näsroten vanställde hela an­	 siktet, och ett par små uppvridnia svarta mustascher	 sökte fåfängt förbättra intrycket.	 Han såg skarpt uppåt Mästersamuelsgatan, och ef­	 ter några sekunder tog han vägen framåt denna gata,	 hundra steg eller mera efter mannen med paketet.	 Mannen med plåstret saktade farten. Gatan var	 
	 nästan folktom». Avståndet mellan honom och det	 bruna paketet ökades betydligt.	 Det bruna paketet passerade Norrlandsgatan. Plå­	 stermannen gick makligt efter.	 Plötsligt tog han pipan ur munnen. Det såg ut som	 om han sett något otroligt, något som gjorde honom	 häpen och ursinnig.	 Vad han såg var en liten spenslig herre, också han	 i överrock och sportmössa. Däri var intet egendom­	 ligt. Det egendomliga var, att denne herre gick un­	 gefär mitt emellan det bruna paketet och plåsterman­	 nen, åt samma håll och i samma takt som dessa.	 Det var alldeles tydligt att han skuggade den gamle.	 Men så väl gjorde han detta, att plåstermannen icke	 förstod det förrän nu, ehuru han kom ihåg, att han	 observerat den lilla figuren redan nere vid Biblioteks­	 gatan.	 Plåstermannen föreföll villrådig men han fortsatte	 sin väg. Nu var det bruna paketet långt uppe vid Re­	 geringsgatan.	 Här stannade den gamle och såg tillbaka. Hade han	 varit snabbare i vändningen, skulle han ha fått se en	 liten figur smidigt dyka in i en portgång. Nu såg han	 bara en enda människa på en lång sträcka av gatan.	 Det var en lång ful karl i överrock och sportmössa	 som stod och bolmade på en pipa utanför fönstret till	 en antikvarisk bokhandel.	 Det bruna paketet försvann bakom hörnet. Den	 lille herrn kom fram ur porten igen, skyndade uppför	 backen och gled runt hörnet som en ål. Då gjorde	 plåstermannen något ganska märkligt. Han tog till	 att stormspringa hela gatan ända upp till hörnet!	 Kommen dit tvärstannade han och ställde sig att röka	 på trottoarkanten som om han inte hade någon bråd­	 ska i världen!	 Litet efteråt var emellertid tågordningen densam­	 
	 ma som förut. Först kom det bruna paketet, femtio	 steg bakom flanerade den lille herrn och ytterligare	 femtio steg längre bort gick plåstermannen.	 Regeringsgatan var jämförelsevis folkrik. Den	 lille herrn behövde inte springa in i portgångarna var­	 je gång den gamle vände sig, vilket skedde ganska	 ofta. Han gick endast lugnt vidare, och så gjorde	 också plåstermannen.	 Tydligen trodde den gamle icke att han var för­	 följd. Han fruktade endast att bliva det. På en trot­	 toar där hundratals personer röra sig i samma rikt­	 ning är det mycket svårt att se om man är skuggad	 eller ej, såvida ej förföljaren är alltför oskicklig eller	 blir igenkänd. Här i detta fall var förföljaren tydli­	 gen varken oskicklig eller igenkänd.	 En enda gång tillgrep mannen knepet att tvärstan­	 na vid ett fönster. Då stannade också den lille herrn	 och betraktade med intresse ett lager barnstrumpor.	 Men plåstermannen gick lugnt in i en cigarrbutik	 och köpte en ask Splendo.	 När han kom ut igen hade de båda andra lämnat	 sina fönster, och han hade blott att avsluta processio­	 nen som förut.	 Men nu gick han tydligen och funderade på något,	 ty pannan var rynkad och ögonen skarpa och hårda.	 Det bruna paketet kom allt närmare Gustav Adolfs	 torg.	 Då tycktes plåstermannen fatta ett beslut. Han	 knackade ur pipan, stoppade den i fickan och ökade	 farten.	 Efter ett ögonblick var han tätt inpå den lille herrn	 och granskade honom förstulet. Det var en gulhyad	 man med smalt fint ansikte och en skarp profil. Han	 hade långa svarta ögonbryn och ett par små väl vår­	 dade mustascher. Rörande de senare gjorde plåster­	 mannen den reflexionen att de onekligen voro äkta.	 
	 Han passerade den andre och tog samtidigt upp näs­	 duken, med vilken han putsade näsan. Då näsduken	 sjönk, befanns näsan så väl putsad att det misspry­	 dande plåstret var borta. Men plåstermannen var	 ännu inte nöjd. Näsduken kom åter i arbete, och	 då den definitivt stoppades ned, voro även mustascher­	 na försvunna.	 Just då den gamle mannen svängde ned på Gustav	 Adolfs torg lades en hand på hans axel.	 Det rynkiga ansiktet vitnade. Långsamt vände den	 gamle mannen sig om och mötte blicken ur ett par	 grå ögon.	 »Herr Wallion!» stammade han.	 Detektivreportern betraktade honom skarpt.	 »Är ni inte bra oförsiktig nu, Andersson?» frågade	 han allvarligt.	 Betjänten klämde paketet intill sig.	 »Vad menar ni, herr Wallion?» sade han ansträngt.	 »Jag menar att ni borde se efter vem som går bak­	 om er», fortfor Wallion.	 Betjänten kastade en skygg blick uppåt gatan och	 ryggade tillbaka.	 Mannen med de svarta mustascherna kom obeslut­	 samt närmare, gick över gatan och stannade i hörnet	 utan att se åt deras håll.	 »Varför är ni här?» frågade Wallion betjänten.	 »För hushållets räkning», svarade denne nervöst.	 »Att döma av paketet har ni redan gjort edra upp­	 köp?»	 »Ja, ja, herr Wallion ...»	 Betjänten hade knappt uttalat namnet Wallion, förr­	 än mannen i andra hörnet hastigt steg ned från trot­	 toaren och sneddade över torget.	 Wallion var i en dilemma. Han ville inte släppa be­	 tjänten, men han skulle också gärna velat följa den	 andre.	 
	 »Vet ni varför den där mannen följde efter er?»	 frågade han rakt på sak.	 Wallion utpekade mannen med svarta mustascher­	 na, vilken höll på att stiga upp i en bil.	 »Den där mannen i bilen», sade han. »Vem är	 det?»	 »Jag har aldrig sett honom», svarade betjänten.	 Bilen rusade iväg nedåt Fredsgatan, och detektiv­	 reportern sökte fåfängt läsa numret. Den försvann i	 massan av åkdon.	 »Vet ni att jag gjort er en tjänst?» sporde han litet	 otåligt. »Vart var ni på väg, då jag hejdade er?»	 »Till spårvagnen, herr Wallion.»	 »Har ni således uträttat, vad ni skall?»	 En kort tvekan.	 »Ja, herr Wallion.»	 »Nå, då få vi sällskap», sade reportern. »Jag skall	 också ut till Lidingön.»	 De gingo tillsammans över torget. Betjänten höll	 paketet hårt under armen, men hans ansikte var ut­	 tryckslöst.	 
				 
	 
	 
	 
	 
	 IV.	 
	 DEN MÖRKA DAMEN FÖR­	 KLARAR ÖPPET KRIG	 
	 
	 24.	 
	 Maurice Wallion väntade med otålighet underrät­	 telser från Max Gallenberg. Men det var som om	 denne försvunnit från jordens yta. I sin bostad hade	 han icke varit på tre dagar. Inga telefonpåringnin­	 gar nådde honom.	 Ett ögonblick fruktade Wallion att en olycka kun­	 de ha hänt. De okända voro i stånd till vad som hälst,	 tänkte han. En framrusande bil, en nedfallande tegel­	 sten, ett knivhugg i en portgång, ett dråpslag bak­	 ifrån i mörkret, det behövdes blott en säker hand så	 kunde något av detta ske. Men då skulle åtminstone	 kroppen bliva upptäckt, och någon rapport därom	 hade icke ingått.	 Wallion tittade in på redaktionen och underrätta­	 des att redaktören ville tala med honom. Han ryckte	 på axlarna och gick in.	 »Jag är icke nöjd med Hesselmanska kampanjen»,	 hälsade honom chefen. »Allmänheten är otålig. Här	 är ett ringande i telefonerna dagarna i ända. ’Har	 man ingen spaning på mördarna? Har den mörka da­	 
	 men varit synlig? Vad gör Maurice Wallion?’ Och	 så vidare! Vad gör ni egentligen?»	 Detektivreportern svarade ej genast. Han hade pri­	 vilegium på vissa friheter, och han tände lugnt en	 cigarrett.	 »Vi äro fyra man i arbete», sade han sedan. »Jag,	 Beyler och Beckman av de våra, dessutom Max Gal­	 lenberg. Och så polisen naturligtvis.»	 »Nå, vad har ni uträttat? Tidningen har på flera	 dagar inte innehållit en halv spalt i saken. Det är	 ofattbart. Den här affären är ju bräddfull av sen­	 sation. Släpp ut litet, man begär inte bättre.»	 Wallion tänkte, att hans chef hade rätt. Dagsku­	 riren hade verkligen de sista dagarna icke innehållit	 mycket nytt i Hesselmansaken. Hans tankar stan­	 nade ett ögonblick vid konsulatet. Om han publice­	 rade vissa fakta rörande Costazuelas konsulat, skulle	 allmänheten flämta av häpnad. Men det tänkte han	 inte göra – ännu.	 Däremot hade en annan sak lekt honom i hågen,	 och nu fattade han sitt beslut.	 »Om ni fordrar det», sade han, »så släpper jag i	 morgon ut en artikel, som jag lovar skall bli den sen­	 sationellaste vi haft rörande fallet Hesselman.»	 Chefen såg upp och ljusnade.	 »Det låter höra sig», utbrast han. »Nåväl, jag ford­	 rar det. Ge allmänheten vad den vill ha. Ge den	 sanningen med tredubbla rubriker!»	 Audiensen var slut och detektivreportern gick till	 sitt arbete.	 Han satte sig vid skrivbordet och tog sig en fun­	 derare.	 Efter en stund tog han fram de blå zigzaglinjerna	 ur en låda. Han rullade upp den långa remsan och	 betraktade den tankfullt.	 Den nyckfulla dansande blå linjen hade en sällsam	 
	 tjusning för honom. Han visste, att den gömde en	 hemlighet, att den i sina fantastiska slingor säkerli­	 gen höll lösningen till den Hesselmanska gåtan dold.	 Och likväl kunde han med hela sitt skarpsinne, med	 hela sin intuitiva kraft icke lösa det stumma budska­	 pet. Där låg det framför honom, det utgjorde ett	 nedskrivet, fullständigt meddelande – och han för­	 stod det icke.	 Hur kunde en zigzaglinje, ett oberäkneligt, menings­	 löst pennstreck bevara i sig en hemlighet?	 Och likväl var det så!	 Doktor Hesselman hade mottagit det och läst det.	 Dess hemlighetsfulla viskning hade fyllt honom med	 skräck.	 Med de andra, kortare linjerna rådde samma för­	 hållande. Även de hade givit doktorn betydelse­	 fulla budskap.	 Den blå linjen på dörren slutligen, hade icke den	 varit dödens sändebud?	 Om dessa zigzaglinjer voro kurvor, som återgåvo	 det mänskliga talet, behövdes icke då ett instrument	 för att framställa dem, och ett annat för att avläsa	 dem? Var det i så fall möjligt att en dylik linje kunde	 visa sig på en vitmålad dörr?	 Wallion skakade på huvudet. Linjen på dörren var	 grovt ditritad och i stor brådska. Den hade gjorts	 för hand med en vanlig blåpenna.	 De övriga zigzaglinjerna företedde också vissa olik­	 heter. Den första och längsta var omsorgsfullt skri­	 ven med en mjuk stålpenna och blått bläck. Den var	 smal och lika jämn över allt, från början och till slu­	 tet. De andra tre däremot voro mera hastigt ned­	 tecknade, än grövre, än finare, med små tvekande hak	 och brott här och där. De hade det gemensamt, att	 de löpte ut i en svagt slingrande avslutning som på en	 
	 av dem raknade till en vårdslös släng, lik slängen un­	 der en namnteckning.	 Medan detektivreportern gjorde dessa iakttagelser	 med hjälp av sitt förstoringsglas, stadgade sig hos ho­	 nom den övertygelse han på sista tiden börjat hysa:	 det blå spåret är en chifferskrift, en underlig och svår­	 tydd sådan visserligen men likväl en chifferskrift och	 ingenting annat!	 
	 
	 
	 
	 25.	 
	 Nästa dag innehöll Dagskuriren en artikel som	 väckte till nytt liv intresset för den Hesselmanska gå­	 tan. Den var illustrerad med avbildningar av samt­	 liga zigzaglinjerna.	 Artikeln hade följande utseende:	 
	 »Nya sensationella fakta i den Hesselmanska affären.	 Den blå chifferskriften. – Dess betydelse för mordet.	 Dagskuriren framlägger en hittills okänd bevissamling	 för sina läsare.	 
	 Det har under några dagar vilat en dov stillhet	 över Hesselmangåtan, och många av våra läsare ha	 förvånat sig däröver. Den misstanken har framkastats	 att spaningarna avstannat av brist på resultat. Vi	 skynda nu att lugna dem som i rättvisans intresse	 känt oro och besvikelse häröver.	 Spaningarna fortgå alltjämt. Varken polisen eller	 vi ha ett enda ögonblick slappats i våra ansträngnin­	 gar att finna doktor Hesselmans banemän.	 För någon tid sedan framlade Dagskuriren en se­	 rie fakta som bevisade den mörkklädda damens in­	 blandning i dramat och ledde till att den allmänna	 
	 uppmärksamheten fästes vid denna betydelsefulla	 punkt. I dag kunna vi framlägga en ny, ännu mera	 uppseendeväckande bevissamling. Det har lyckats oss	 att till fullo fastslå	 
	 den blå chifferns ödesdigra inflytande.	 
	 Den blå chiffern har tills nu varit allmänheten obe­	 kant. Endast polisen och några invigda ha känt dess	 tillvaro, och polisen har hittills icke tillmätt den nå­	 got värde för målet.	 Likväl ha vi funnit, att den blå chiffern helt enkelt	 har en avgörande betydelse för hela undersökningens	 gång. Den blå chiffern har i sig den Hesselmanska	 gåtans lösning!	 Vad är då den blå chifferskriften?	 Den andra januari detta år – således nära fem må­	 nader före mordet – ankom till doktor Hesselman ett	 litet postpaket, vars avsändningsort var Hamburg.	 Det innehöll en remsa av skrivmaskinspapper, 1 m.	 14 cm. lång och 2 cm. bred. Från remsans ena ände	 till den andra löper en blixtliknande blå zigzaglinje,	 åstadkommen med en mjuk stålpenna och vanligt blått	 bläck. Detta är den första chifferskriften.	 Den åstadkom bevisligen en stark upphetsning pa­	 rad med oro hos mottagaren. Doktor Hesselman var	 alltifrån den andra januari en förändrad man, ner­	 vös och grubblande. Han hade tolkat chifferbudska­	 pet och visste att det var	 
	 ett vittnesbörd om stundande olyckor.	 
	 Den 23 mars blev doktorns flygel av villan stängd	 för alla, även hans egen dotter. Intet mänskligt öga	 fick längre se vad som försiggick i dessa tysta rum.	 Det är ett betydelsefullt faktum, att chifferbudskapet	 nummer två anlände tre dagar senare, den 26 mars!	 
	 Doktor Hesselman lever från detta ögonblick som	 en enstöring, kastar om ett helt livs lugna vanor och	 visar slutligen symtom till förföljelsemani. Det ödes­	 digra ögonblicket närmar sig.	 En månad senare, den 30 april, ankommer chiffer­	 budskapet nummer tre, icke synnerligen långt men sä­	 kerligen av ett olycksbådande innehåll.	 Hemlighetsfulla personer gå ut och in i villan. Den	 mörka damen visar sig. Vad försiggick under denna	 sista månad i den stängda flygeln?	 Den 20 maj håller doktor Hesselman budskapet	 nummer fyra i sin hand. Han läser det; vad har den­	 na sällsamma zigzaglinje att säga honom? Måhända	 ser han redan sitt öde framför sig.	 Den 25 maj är inne. På morgonen denna dag ob­	 serveras på yttersidan av dörren från doktorns ar­	 betsrum till trädgården den sista blå zigzaglinjen, dit­	 klottrad av en spökhand. Den är helt kort. Doktorn	 ser den och blir häftigt uppskakad. Men han tiger	 alltjämt. Vi kunna dock, trots hans tystnad, fram­	 ställa den vissa förmodan, att	 
	 zigzaglinjen på dörren är ett förebud till mordet.	 
	 Samma kväll inträffar katastrofen. Doktor Hes­	 selman återfinnes död på golvet i sitt arbetsrum. Så­	 lunda har tragedien snörrätt, obönhörligt och med	 förfärande hast gått till sin höjdpunkt.	 Ingen som med oförvillad syn ser dessa nu fram­	 dragna fakta framför sig, skall våga förneka att de	 blå zigzaglinjerna på det fruktansvärdaste sätt domi­	 nera hela händelseförloppet. De giva inledningen,	 de åtfölja och markera dramats utveckling och de	 förutsäga det blodiga slutet.	 Vilken olycklig makt ligger det då i dessa skenbart	 
	 meningslösa streck, som ett barn eller en dåre kunde	 ha frambragt? Vi veta det icke ännu, men vi skola	 framkasta en förmodan.	 Gång på gång har det visat sig, att en drivfjäder i	 det Hesselmanska dramat varit begäret att åtkomma	 vissa papper som bevisligen funnos i doktorns ägo	 före hans död men bortstulos ur villan natten efter	 mordet. Det är antagligt, att de blå chifferbudskapen	 beröra just dessa papper, denna mystiska dokument­	 samling. Det är tänkbart, upprepa vi, att chiffer­	 skrifterna hota och ställa doktorn till svars för att	 han håller papperen gömda. Från vem eller vilka	 budskapen komma är det emellertid ännu för tidigt	 att yttra sig om. Men det blå spåret leder var och	 en som kan följa det direkt till mördarna!	 Vi hava gjort ansträngningar att tolka de egendom­	 liga chifferbrevens innehåll men hittills förgäves. Då	 varje timme är dyrbar utfästa vi härmed	 
	 en belöning av femhundra kronor	 
	 åt den förste av våra läsare som kan lämna sådana	 anvisningar, att de hemlighetsfulla zigzaglinjerna bli­	 va läsbara!	 Några detaljer kunna vi icke giva utöver det ovan	 antydda. Men vi vilja lämna en enda fingervisning.	 Det är ytterst sannolikt att åtminstone vissa av chif­	 ferbudskapen äro avfattade på svenska. Visserligen	 kan detta förefalla överflödigt att nämna, men vår	 mening torde vara begriplig för dem som satt sig mera	 grundligt in i målet.	 Vi ha ansett det vara vår plikt att offentliggöra hit­	 tills kända fakta rörande den blå chiffern. Därmed	 nöja vi oss denna gång, men vi skola återkomma.»	 
	 Detta var Dagskurirens artikel om de blå zigzaglin­	 jerna. Tillsammans med de egendomliga bilderna av	 linjerna gjorde den en storartad effekt och drev åter	 upp allmänhetens intresse till kokpunkten.	 Men från denna dag fick Hesselmangåtan ett nytt	 namn hos den stora allmänheten:	 »Det blå spårets mysterium.»	 
	 
	 
	 
	 
	 26.	 
	 Redan samma eftermiddag började ett och annat	 brev med förslag till förklaring av det blå chiffret in­	 komma till Dagskuriren. Men de innehöllo ingenting	 av värde.	 Maurice Wallion hade heller icke väntat att de	 skulle göra det. Han underkände icke den stora pub­	 likens intelligens, men han trodde icke att någon an­	 nan i en handvändning kunde göra vad han själv för­	 gäves använt veckor på.	 »Indignerad polisman!» angrep i en insändare till	 Kvällsbladet Wallions taktik på det häftigaste. »Från­	 sett det apokryfiska värdet av dessa fantasier», skrev	 han, »är det beklagligt att allmänheten genom dylikt	 ovederhäftigt prat bibringas en skev uppfattning om	 de faktiska förhållandena, varav i sin tur följer att	 polisen hindras och förhånas i sitt arbete.»	 Malte Beckman läste upp denna insändare med sitt	 oefterhärmliga patos, och under några minuter gap­	 skrattade hela Dagskuriren.	 »Det vanliga knepet!» ropade en röst.	 »Tag reda på vem som skrivit smörjan!» yrkade en	 annan.	 Beyler åtog sig att parera stöten, och följande mor­	 
	 gon syntes på en bemärkt plats i Dagskuriren föl­	 jande notis:	 
	 »Vi och konkurrenterna. Kvällsbladet innehöll i går	 ett som vanligt obehärskat anfall på vårt arbete i Hes­	 selmansaken. Då det emellertid kommit till vår kän­	 nedom att »Indignerad polisman» i verkliga livet är	 högst civil och bekläder en post på Kvällsbladets re­	 daktion anse vi onödigt att kosta på ett sakligt bemö­	 tande. Vi skola i sinom tid motivera vårt framläg­	 gande av »det blå spåret» på ett sådant sätt, att till	 och med Kvällsbladet skall känna sig övertygat.»	 Publiken hade mycket roligt åt denna lilla notväx­	 ling mellan tvenne pressmakter. I allmänhet voro	 sympatierna avgjort på Dagskurirens sida.	 Påföljande fredagskväll blev Wallion överkörd av	 en vilt framrusande motorcyklist vid Nybroplan.	 Han slungades våldsamt i gatan men steg oskadad	 upp med en förstörd sommarrock. Cyklisten försvann i	 en virvelvind av bensinrök. Ingen hade observerat	 hans nummer. Ingen såg hans ansikte under bilmas­	 ken.	 Wallion sade ingenting om saken. Han gick in på	 Strand Hotel för att äta middag. Vid kaffet begärde	 han Kvällsbladet. Han fläkte upp den rosafärgade	 draken och nästan genast föll hans blick på detta pri­	 vattelegram:	 
	 »Inbördeskriget i Costazuela.	 
	 London, torsdag. Efter de sista sammandrabbnin­	 garna äro regeringstrupperna stadda på flykt. Gene­	 ral Quivera har europeiska officerare och modärnt ar­	 tilleri till sitt förfogande. Han har bombarderat	 Porto Imperial tre mil från huvudstaden, och hans	 slutliga seger anses blott vara en tidsfråga.»	 
	 Detektivreportern upphörde plötsligt att förnimma	 fiolernas mjältsjuka vinande. Han började gräva i	 fickorna efter en gold-tip och ögonen mörknade. Änt­	 ligen kom ett uttryck av lättnad i den grå blicken;	 han fann en cigarrett och tände den.	 När det första lätta rökmolnet drev ut över terras­	 sens balustrad, fann hans tankar form. Fyra ord,	 det var allt:	 »Det gäller hans liv!»	 En bils signalhorn brummade länge och envist djupt	 nere på kajen. Men Wallion rökte och tänkte:	 »Det gäller mitt liv också, men framför allt hans.	 Det är högsta tid för dem att handla. De skola icke	 sky någonting, jag tror tvärtom att ett nytt mord in­	 går i deras planer!»	 Någonting vitt låg med ens på hans bord. Det var	 ett litet kuvert med påskrift »Mr Wallion». En upp­	 passerska hade stannat bredvid hans stol.	 »Till er!» sade hon med ett yrkesenligt småleende.	 »Från sällskapet därborta!»	 Reportern steg hastigt upp.	 »Från vem?» utbrast han och vände sig om.	 »Från bordet i hörnet. Å kors, nu är de borta»,	 avbröt sig blondinen häpen. »De satt där alldeles	 nyss.»	 Wallion slet upp kuvertet och drog ut en bit kar­	 tong. Med tryckbokstäver stod präntat tvärs över	 kortet:	 »Mr Wallion har fått en öppen varning. Han är	 säkerligen för intelligent att ådraga sig en ny.»	 Ingen underskrift. Man hade förutsatt att motta­	 garen skulle förstå.	 Mottagaren förstod. Och ett ögonblick – endast ett	 ögonblick – kände han hjärtat slå snabbare. Detta	 var således den formella krigsförklaringen. Och fient­	 ligheterna voro redan öppnade. Episoden med mo­	 
	 torcyklisten utgjorde svaret på hans artikel om blå	 spåret. Han var farlig, man skulle icke längre ha	 fördrag med honom!	 Han stoppade kortet i fickan.	 »Beskriv dem!» sade han till uppasserskan.	 »Det var en herre och en dam», svarade flickan.	 »Han var liten och spenslig, hon lång och elegant,	 klädd i en blå promenaddräkt och en liten svart siden­	 hatt med blå bilslöja. De talade utländska men damen	 beställde på svenska av mig ...»	 »Jag vet», avbröt Wallion och log. »De voro mör­	 ka båda två, och han hade små svarta mustascher, in­	 te sant?»	 »Jo», sade flickan. »Och panamahatt.»	 Reportern betalade och rusade till hissen. Den kom	 just upp. Wallion sprang in i den.	 »Fort ned, jag har brått!»	 Ett mynt, och hissen föll ned. Wallion sprang ge­	 nom vestibulen, fick tag i en portier och högg honom i	 armen.	 »Vart gick den unga damen i blå bilslöja som nyss	 kom ned med hissen i sällskap med en herre?»	 »En bil väntade på dem», svarade portieren och rör­	 de vid mössan. »Vart de foro såg jag inte.»	 »Var det en droskbil?»	 »Det tror jag knappast, den var ytterst stor och	 elegant», sade portieren eftersinnande.	 »Grå?» utropade reportern häftigt.	 »Nej, absolut inte. Brun, chokladfärgad, vill jag	 minnas.»	 Wallion stod och stirrade ut i den violetta som­	 marskymningen. Åter voro de spårlöst borta, des­	 sa okända fiender, som han aldrig fick se i vitögat.	 Som tysta spöken döko de upp bakom hans rygg, vis­	 kade hotande ord i hans öra och försvunno.	 »En öppen varning!» tänkte reportern ursinnig.	 
	 »General Quiveras segrar i Costazuela fördärvar en ny	 grå paletå för en reporter i Stockholm! Det är logik!	 Det är rasande bra logik!»	 Och han gapskrattade till portierens oerhörda häp­	 nad.	 Han tog fram kortet och granskade det. Det var	 en fast och lugn hand som med en hård blyerts ritat	 de få tecknen. Han var viss om att den mörka da­	 men gjort det. Så nära hade de icke varit varandra	 förut, tänkte han. Var detta en slump eller hade han	 verkligen blivit skuggad? Han ryckte på axlarna och	 log åter. Nästa drag blir mitt, mumlade han. Han	 återvände in för att söka närmaste telefon.	 »Får jag Dagskuriren», började han. »Tack! Är	 Beyler inne. Goddag, ja det är Wallion. Har Beck­	 man hörts av?»	 »Nej, inte sedan han gick vid tretiden. Varför frå­	 gar du?»	 »Emedan jag tror att något är på färde. Såg du	 telegrammet?»	 »Om Costazuela, ja.»	 »Gott, det verkade ögonblickligt.»	 Och Wallion berättade episoderna med motorcykli­	 sten och med kortet. Beyler blev upprörd.	 »Kan något hända Pauline?» ropade han.	 »Jag har övervägt den möjligheten. Vi skola fara	 ut till henne senare i kväll. Nu måste vi först av	 allt ha fatt i Beckman, om det går!»	 »Varför skulle det inte gå?»	 »Vi få se. Jag kommer i bil om en stund.»	 Tio minuter senare dök Wallion upp i Dagskurirens	 reporterrum. Beyler rusade emot honom.	 »Någon har ringt till dig!» ropade han.	 Wallion rynkade pannan.	 »Vem?»	 »Det vet vi inte. Det var en mans röst, och han	 
	 föreföll brådskande och upphetsad. Han ville tala	 med dig, och då du inte var här, gav han en häls­	 ning ...»	 »En hälsning?» upprepade Wallion. »Hur löd den?»	 »Tag reda på Beckman!»	 Wallion ryckte till, lutade sig fram och såg Beyler	 i ögonen. Beyler var blek.	 »Var det allt?» mumlade detektivreportern efter en	 minut eller mer.	 »Det var allt!»	 Ett litet väggur slog någonstans åtta med snabba,	 nervösa slag. Telefonerna ringde oupphörligt i de	 olika rummen.	 »Wallion», viskade Beyler. »Var är Beckman?»	 Detektivreportern rätade upp sig.	 »Beckman bevakar i kväll konsulatet vid Nygatan»,	 svarade han. »Han är där ännu. Förmodligen kom	 telefonbudet från honom.»	 »Tror du verkligen det?» sade Beyler ivrigt.	 Wallion vände bort huvudet.	 »Kom», mumlade han, »vi måste fara dit!»	 
	 
	 
	 
	 
	 27.	 
	 Deras bil rusade ljudlöst över Vasabron genom de	 violetta dagrarna.	 Plötsligt talade Wallion åter.	 »Blå spåret», sade han. »Vad är det som utgör dess	 tjusning och fasa? Vilken kvinna måste icke denna	 mörka okända vara, som vågat förklara mig öppet	 krig! Nu skall jag icke få ro mer, förrän jag sett	 henne i ögonen. De andra räkna jag icke, det är henne	 jag slåss med, jag känner det i mitt innersta, och jag	 skall rycka slöjan från hennes ansikte, jag skall!»	 
	 Beyler betraktade sin äldre kamrat från sidan. I	 detta nu såg Maurice Wallion farlig ut. De grå ögo­	 nen gnistrade, de långa fingrarna lekte nervöst med	 cigarretten.	 »Jag förstår icke», mumlade Beyler, »varför ha de	 icke hellre rymt fältet långt före detta?»	 »Förstår du icke!» utbrast detektivreportern och	 vände sig mot honom. »Förstår du icke att de just	 nu planlägga ett nytt brott, att de äro i strid med den	 andre, att jag icke för något pris får tränga fram till	 sanningen förrän det är försent!»	 Bilen flög in på den mörka Nygatan och saktade	 farten. Wallion lutade sig fram och vidrörde chauf­	 förens axel.	 »Inte längre nu!» sade han.	 De stego ur och gingo gatan fram. Mycket folk	 rörde sig fram och åter, och spårvagnarna gledo vi­	 nande förbi med skrällande klockor.	 Mitt i trängseln stannade de och sågo tvärs över	 gatan upp mot ett mörkt, smalt hus. Två trappor upp	 syntes på de smutsiga rutorna orden »Konsul Thander,	 generalagentur, kontor». Gröna gardiner voro dragna	 för fönstren.	 »Det är mörkt däruppe», sade Beyler dämpat.	 »Naturligtvis!» mumlade Wallion.	 De hade bakom sig de gult lysande fönstren till ett	 kafé. Beyler kände väl till det, ty från dess fönster­	 bord hade han många och långa kvällar bevakat kon­	 sulatet. Han försökte se in mellan gardinerna.	 »Beckman är kanske där», framkastade han.	 »På kaféet?» sade Wallion som forskande blickade	 in i vimlet. »Nej, min vän, det är han inte. Men låt	 oss gå in.»	 De gingo in i kaféet, som var nästan fullt av gäster,	 ätande, drickande och rökande. Beckman var icke	 där. Fönsterborden voro upptagna av andra. En	 
	 konstapel satt vid det ena, tärande en biff med porter.	 Han gjorde honnör, då han kände igen detektivrepor­	 tern.	 »Goddag, konstapel», sade Wallion. »Hur länge har	 ni varit här?»	 »Fem minuter», sade konstapeln dovt med munnen	 full.	 Wallion ryckte på axlarna och gick fram till disken.	 Värdinnan hälsade på sina kunder, som hon de sista	 veckorna lärt sig vänta som stamgäster.	 »Jag trodde min kamrat Beckman var här», sade	 reportern. »Har ni inte sett honom i kväll?»	 Värdinnans örhängen kommo i skakning.	 »Han var här», utropade hon. »Men tänk så synd	 har ni inte hört det, han blev illamående, den stackars	 herr Beckman ...»	 »Illamående?»	 »Ja riktigt sjuk ju! Den andra herrn måste rent	 av leda honom härifrån!»	 Tidningsmännen växlade en blick.	 »Det har jag inte hört», genmälde Wallion. »När	 inträffade det?»	 »För knappt en timme sedan, eller hur, Tora?»	 En lång, mörk flicka kom fram och bekräftade vär­	 dinnans ord.	 »Vem var den andra herrn?» frågade reportern.	 »Jag vet inte», sade värdinnan.	 »Vet Tora det?»	 »Nej, herr Wallion.»	 »Men hur gick det till?»	 »Herr Beckman satt ensam där vid högra bordet	 och skrev då och då i sin bok», berättade flickan. »Rätt	 som det var föll han tillbaka på stolen och blev all­	 deles blek ...»	 »Ja, han svimmade rent av», inföll värdinnan.	 
	 »... och då reste sig den andre herrn som satt vid	 bordet bakom ...»	 »Den andre herrn!» avbröt Wallion. »Vem var det?	 Hur såg han ut?»	 Flickan skakade på huvudet.	 »Vet inte. Han hade bruna ögon, inga mustascher,	 lagom lång och såg stark ut.»	 »Så! Han reste sig alltså?»	 »...och blev mycket ivrig. ’Han har svimt. Herr	 Beckman har svimt!’ skrek han (flickan härmade ett	 dåligt uttal) och så telefonerade han efter en bil och	 hjälpte honom in i den och så for de sin väg.»	 »Var det allt?»	 »Ja. Och så att kaffet inte blev betalt.»	 »Beckman drack således kaffe. Finns koppen kvar,	 odiskad menar jag?»	 Värdinnan ruskade storögd på huvudet. Wallion	 sade hastigt adjö och drog Beyler med sig.	 »Till Riddarhustorget!»	 »Närmaste bilstation?»	 »Ja visst!»	 Vid torget stodo endast två biler inne.	 »Har det varit körning ifrån något kafé på Nygatan	 sista timmen?» sporde tidningsmännen chaufförerna.	 Svaret blev nekande. Man kände inte till någon så­	 dan körning.	 Under loppet av en kvart gingo tidningsmännen	 fram och åter vid bilstationen, frågande varje inkom­	 mande chaufför utan att få ett jakande svar. Den	 rätta bilen (om den var tagen därifrån, vilket var	 ovisst) kom ej tillbaka.	 »Vi förspilla tiden», mumlade Wallion som rökte	 vilt. »Det kan ha varit en mycket lång körning, bilen	 kan ha gått i kras, chauffören kan ha blivit utsatt för	 våld, vad vet jag!»	 »Där kommer en till», sade Beyler.	 
	 En röd cadillac girade ned mot dem i en vid sväng	 och landade vid trottoarkanten.	 »Har ni haft körning från Nygatan för en timme	 sen?»	 Till deras förvåning svarade chauffören med en	 svordom.	 »Ja det har jag», utbrast han, »och fan ska ta den	 utländska lymmeln om jag ser honom igen.»	 Wallion steg närmare.	 »Lurade han er?» frågade han och smålog.	 »Lurade!» brusade chauffören ut och äntrade ned ur	 bilen. »Lurade! En krona och sjuttio öre utom	 dricks!»	 Detektivreportern tog upp sin börs.	 »Det betalar jag», sade han leende. »Vart körde	 ni?»	 Chauffören skramlade med pengarna, sedan han	 räknat dem noga. Så tittade han upp på Wallion.	 »Vart jag körde?» upprepade han.	 Wallion nickade. Då gick ett brett leende över	 chaufförens ansikte.	 »Deckare, va?» sporde han slugt.	 »Inte precis», svarade Wallion tålmodigt. »Vart	 körde ni?»	 »Jo det skall jag tala om», sade chauffören medan	 han stoppade ned pengarna. »När jag kom till ka­	 féet var det en berusad herre där som den utländska	 fan stuvade in i bilen och så steg han in själv och sade:	 ’Kör till Östermalmsgatan 33!’ sade han.»	 »Vad!» utbrusto Wallion och Beyler på en gång.	 »Östermalmsgatan 33!» upprepade den förre.	 »Beckmans egen adress!» ropade den andre.	 »När jag stannat utanför 33:an», fortfor chauffören	 utan att låta sig avbryta, »hjälpte den utländska lym­	 meln ut den andra herrn och bad mig vänta medan	 han ledde in honom. Jag väntade några minuter, då	 
	 kom han ut ur huset igen ensam och befallde mig att	 köra till Hamngatan 5. När jag så kommer över	 Norrmalmstorg vinkar en polis åt mig. ’Dörrn står	 öppen!’ säger han och jag vänder mig om. Jo myc­	 ket riktigt: dörren öppen och bilen tom! Han hade	 hoppat ur i något hörn, den förbannade utlänningen!»	 »Hur var han klädd?»	 »I ljusgrå kavajkostym och hård halmhatt och bruna	 skor.»	 »Varför använde ni uttrycket utländsk?»	 »Det märktes väl på uttal och så ...»	 »Nå, än den andra herrn?»	 »Ja den», småskrattade chauffören, »han var mogen.	 Sanslös nästan.»	 Wallion öppnade bildörren.	 »Till Östermalmsgatan 33!» sade han. »Släpp på	 alla hästkrafter ni har!»	 Bilen satte i väg.	 »Jag blir allt mer och mer förbryllad», sade Beyler.	 »Beckmans egen adress! Kan du förstå detta?»	 Wallion svarade icke, men cigarretten brast mellan	 hans fingrar och tobaken ströddes för vinden.	 »Tänker du anmäla det hos polisen?» fortfor Bey­	 ler.	 Detektivreporterns näsborrar skälvde.	 »Nej!» brummade han enstavigt.	 Under resten av färden fick Beyler icke ett ord ur	 honom. Innan bilen ännu stannat var Wallion nere	 på trottoaren och utan att invänta sin kamrat gick	 han in i porten, uppför trapporna. Beyler var honom	 i hälarna och såg honom trycka ned handtaget på en	 olåst dörr. De kommo in i en smal korridor. Längst	 bort i denna var en dörr, och tvärs över dörren stod	 präntat med blåkrita dessa ord:	 »War so god stig in Maurice Wallion!»	 Beyler ryckte till och såg hastigt från sidan på sin	 
	 kamrat. Till sin förvåning såg han ett flyktigt leende	 plötsligt skilja detektivreporterns läppar.	 Wallion vände sig till honom.	 »De skämta ännu!» sade han. »Då lever Beckman!»	 Han öppnade dörren och gick in.	 De stodo i Beckmans sovrum. Vid sängen stod en	 stol med ett glas vatten, Beckmans klocka och plånbok,	 hans krage och halsduk, samt hans anteckningsbok	 uppslagen. På sängen låg Beckman själv med upp­	 knäppt väst, blek, håret i oordning.	 Han sov djupt.	 Den guldbågade pincenezen satt alltjämt kvar över	 hans slutna ögon, det röda håret flammade över hans	 bleka panna, kindkotorna lyste kallfuktiga. Men han	 sov lugnt och djupt.	 Wallion lutade sig över honom och lade handen på	 hans hjärta.	 »Sömnmedel!» sade han.	 Därpå rätade han upp sin långa gestalt och drog av	 sig kavajen ...	 Fem minuter efteråt satt Beckman på sängkanten	 med huvudet drypande av vatten. Han stirrade från­	 varande omkring sig och mumlade med tjock röst:	 »Kaffet ... nånting i kaffet ... borde ha förstått ...	 kaffet ...»	 »Pah!» sade Wallion försmädligt. »Naturligtvis	 borde du ha förstått det!»	 Beckman andades tungt och tog sig om huvudet med	 bägge händerna.	 Wallion såg på Beyler med en vältalig åtbörd och	 tog upp anteckningsboken.	 På det uppslagna stället funnos några lösa rader	 nedkastade av Beckmans hand. Där stod:	 »Vakten vid fönsterbordet (börjad kl. halv 4. Ingen­	 ting å färde. Konsuln inne.	 
	 Kl. 5.20: Motorcyklist stannar en kvart och för­	 svinner igen. N:r 5 utan tvivel.	 Kl. 6.15: En brun bil stannar utanför. Dam i blå	 tailor-made, svart sidenhatt och bilslöja stiger ur.	 Liten svart herre i panamahatt sitter kvar. Gick hon	 upp till konsuln? Nu kommer hon igen. Bort i vi­	 nande fart. Numret på bilen osynligt. Privat.	 Kl. 7: En karl i blå kostym av sjömanssnitt med en	 brun halsduk knuten om halsen och yvigt rött skägg	 samt en svart mössa med skärm har sedan en halv­	 timme stått i gränden till vänster. Han ser slö och	 halvt berusad ut, men han har ögonen med sig. Vad	 väntar han på? Vem är det? Konsuln vid fönstret.	 Oro i lägret?	 Kl. 7.20: Nu! Bruna bilen tillbaka tom men i storm­	 fart. Konsuln syns gestikulera vilt uppe i fönstret.	 Något är på färde. Den röde slusken står och halv­	 sover med händerna i fickorna helt nära porten. Jag	 måste ut. Något är på väg att ske! Konsuln kom­	 mer ...»	 Där slutade anteckningarna. Men inunder hade en	 kraftig ehuru förvänd stil tillagt:	 »Tyvärr kunde herr B. icke utföra sin avsikt. Han	 blev illamående. Tack emellertid för vinken om röd­	 skägget! Tag hand om er kollega, herr Wallion, han	 behöver det!»	 Detektivreportern kastade föraktligt boken på sän­	 gen.	 »Beckman!» sade han häftigt. »Vad är det som	 hänt dig?»	 »Jag har varit i kontakt med de okända!» sade den	 olycklige journalisten svagt.	 »Hur sågo de ut?»	 »Jag såg dem inte.»	 »Hur många voro de?»	 »Det vet jag inte.»	 
	 »Försök att tänka! Du såg dock kvinnan i bilslö­	 jan?»	 »Ja.»	 »Du såg mannen i hennes sällskap?»	 »Ja.»	 »Du såg rödskägget?»	 »Ja, men jag vet inte om han hör till saken.»	 »Läs då!» utbrast Wallion och satte boken för ögo­	 nen på honom. »De tacka dig ju för vinken!»	 Beckman läste, ögonen blinkade vilt och han sjönk	 stönande tillbaka mot kuddarna.	 »Konsuln kom, har du skrivit! Vad hände sedan?»	 fortsatte Wallion kallt.	 »Sedan? Sedan minns jag ingenting.»	 Beckman mötte detektivreporterns blick och vred	 sig oroligt.	 »Jag satt och vaktade på konsulns rörelser», mum­	 lade han. »Någon sträckte sig fram bakom mig och	 begärde att få låna en tidning på mitt bord, minns jag.	 Jag drack ur mitt kaffe skrev några rader i boken och	 så skulle jag resa mig. Då svartnade det ...»	 »Oskuldsfulle!» sade detektivreportern mellan tän­	 derna. »Vet du inte vilka vi äro ute emot? Ormar,	 säger jag dig! Om någon ber att få låna en tidning	 av dig eller en tändsticka eller en pennkniv – inregi­	 strera honom i din hjärna, säger jag! Du är alltid emot	 dem och de alltid emot dig, dag och natt, tills allt är	 förbi!»	 »Jag har lärt mig det nu», mumlade Beckman öd­	 mjukt.	 Wallion gick fram och åter med händerna i fickorna.	 Hans tankar voro redan inne på ett nytt spår.	 De andra två sågo tysta upp på honom, så som man	 tåligt och hoppfullt ser på en skicklig spelare vilken	 ännu med ett djärvt drag kan rädda partiet.	 Efter ett par minuter började Wallion häftigt leta	 
	 i fickorna. Beyler ljusnade, ty detta tecken kände han	 igen. Detektivreportern fann en goldtip och tände	 den.	 »Gossar!» sade han. »Låt oss rådslå!»	 Han blåste ut ett rökmoln.	 »Vi ha lidit nederlag!» fortfor han. »Vi ha blivit	 kastade från spåret. Man har lekt med oss, lekt myc­	 ket hårdhänt till och med. Då gäller det för oss att	 beräkna orsaken, den tillräckliga grunden!»	 »Costazuelatelegrammet», framkastade Beyler.	 Wallion nickade.	 »Ja», fortfor han. »Men är det en tillräcklig grund?	 Nej, gossar, telegrammet var blott en hävstång. Nå­	 got har troligen, tack vare denna hävstång, förändrats	 i situationen!»	 Han rökte med välbehag en minut.	 »Med ett ord», slutade han. »Något nytt har hänt	 i Hesselmansaken i kväll!»	 »Men vad? Vad?» utropade de andra två.	 De väntade med spänning.	 »Antingen», sade detektivreportern. »Antingen ha	 de spårat upp den andre ...»	 »Den andre! Mannen med papperen! Och då?»	 »Då är den andre såld», sade Wallion.	 Beyler sprang »upp.	 »Det var därför vi just nu drevos från spåret, me­	 nar du?»	 »Antingen det ...»	 »Eller också?»	 »Ja, eller också ...»	 Detektivreporterns skarpa ansikte hade antagit en	 underligt frånvarande min.	 »Beyler!» sade han med ens. »Det är nödvändigt	 att vi genast fara ut till villan.»	 
	 
	 
	 
	 
	 
	 28.	 
	 Villan låg fullkomligt tyst och övergiven, med varje	 dörr och varje fönster väl stängt. Varken i trädgår­	 den eller på vägarna ovanför och nedanför syntes en	 enda levande varelse.	 De bägge männen skyndade hastigt uppför sandgån­	 gen, och Wallion ringde. Nästan genast öppnades	 dörren av kammarjungfrun, som tigande släppte in	 dem.	 »Är Pauline inne?» frågade Beyler lågt och fort.	 Flickan pekade på biblioteksdörren. Wallion hej­	 dade sin kamrat med en rörelse. Paulines röst trängde	 ut till dem.	 »Jag måste!» sade den mjuka rösten brådskande.	 »Det är av största vikt, jag måste tala med honom!	 Vet ni inte var han finns? – När kommer han till­	 baka till redaktionen? – Men förstår ni då inte, det	 gäller Hesselmansaken!»	 De sågo den unga flickan i sin svarta sorgdräkt stå	 orörlig som en staty vid telefonen. Hennes vänstra	 hand lekte nervöst med en näsduk, och den vackra	 profilen lyste vit mot gardinernas skugga.	 »Ja, ja, bed honom ringa! – Men om han inte kom­	 mer? – Det blir för sent, det blir för sent! – Nej,	 det är herr Wallion jag måste träffa, nu i kväll. – Ja.	 – Det är nödvändigt. – Tack!»	 Hon stod alltjämt orörlig, sedan hon lagt ned luren,	 men hon lade plötsligt handen över ögonen med en	 trött och sorgsen suck.	 »Jag har kommit», sade Wallion och gick in i biblio­	 teket. »Jag står till er tjänst, jag och Steno!»	 
	 Pauline vände sig blixtsnabbt om. Hennes läppar	 skälvde till: så kom med ens ett litet leende av glädje.	 Dräkten frasade då hon med framsträckta händer	 skyndade emot dem.	 »Vad jag blev glad», sade hon endast.	 Wallion tog hennes händer.	 »Det har alltså hänt något?» genmälde han och såg	 forskande på henne.	 »Ja», sade Pauline och nickade med flickaktigt all­	 var. »Vet ni det redan?»	 »Jag har gissat det», svarade detektivreportern.	 »När försvann han?»	 »Omkring klockan halv tre. Sedan kom han inte	 mer tillbaka!»	 »Mottog han något meddelande under dagen?»	 »Nej, det tror jag inte.»	 Detektivreportern såg tankfullt framför sig.	 »Då måste han ha varit inne i staden på förmidda­	 gen, inte sant?»	 »Jo», sade Pauline förvånad. »Han var inne för	 hushållets räkning, vid ett-tiden.»	 »Aha», mumlade Wallion och gick till telefonen.	 »Dagskuriren!» sade han kort. »Tack! – Det är	 Wallion. När sattes Costazuelatelegrammet ut i vårt	 fönster vid Stureplan? – Vid ett-tiden, jag trodde	 det. Tack!»	 Wallion smålog, då han lade ifrån sig luren.	 »Och klockan halv tre försvann han. Ingenting är	 naturligare!»	 Beyler såg från den ene till den andre.	 »Vad är detta?» sade han oförstående. »Vem är	 försvunnen?»	 Wallion kisade på honom genom cigarrettröken.	 »Du har ingen fantasi», mumlade han. »För en halv­	 
	 timme sedan, hos Beckman, kommo vi överens om,	 att antingen ha de nu spårat upp den andre, eller	 också ...»	 »Ja, eller, sade du?»	 »Det är detta eller, som inträffat.»	 »Nå, men?»	 »Betjänten Andersson har försvunnit!»	 Beyler, som höll på att ta av sig handskarna, tap­	 pade den ena utan att märka det.	 »John försvunnen? Omöjligt!» utropade han.	 »Han är borta, Steno», sade Pauline litet otåligt.	 »Borta utan ett ord till förklaring.»	 »Borta!» upprepade Beyler. »Men detta är rena	 vanvettet! Då har han blivit – – »	 Wallion såg med uppdragna ögonbryn på honom.	 Hos de bägge journalisterna och den unga flickan	 rörde sig samma tanke.	 »Nej», sade detektivreportern. »Han har icke blivit	 bortförd med våld, han har gått av egen fri vilja.»	 Wallion gick till vindeltrappan.	 »Jag önskar se hans rum», sade han.	 De gingo alla tre upp i vindsvåningen. Betjäntens	 rum ovanpå laboratoriet var helt litet med ett fönster	 mot trädgården. Möblerna utgjordes av en järnsäng,	 ett bord, en stol och en gammal chiffonjé. Vid dör­	 ren hängde en svart kostym och en rund hatt.	 Wallion såg sig omkring. Därpå öppnade han en	 liten tapetdörr till en garderob: den var fullkomligt	 tom. Han drog ut lådorna i chiffonjén: även de voro	 tomma. Han ryckte upp sängkläderna och skakade	 om dem. Han slog upp fönstret och granskade skif­	 fertaket runt omkring.	 Därefter vände han sig om.	 »John Andersson har min synnerliga beundran»,	 sade han med ett snabbt leende. »Han gör allting	 
	 väl. Även sitt försvinnande har han utfört med om­	 sorg.»	 »Inga spår?» frågade Beyler. »Intet brev?»	 »Ingenting!»	 Det hade blivit mörkare än nyss, och en regnskur	 gick prasslande fram över huset; de återvände tysta	 till biblioteket.	 »Wallion», sade Beyler häftigt. »Du väntade An­	 derssons försvinnande?»	 »Ja», svarade reportern kort.	 »Men varför, i alla makters namn – varför?»	 Wallion drog ned gardinerna och tände en av de	 elektriska lamporna.	 »Låt oss resonera», sade han lugnt.	 Pauline betraktade honom och hennes ögon före­	 föllo nästan svarta i det starka skenet.	 »Vet ni var John är?» frågade hon.	 Wallion skakade på huvudet.	 »Nej», svarade han. »Men jag förmodar att han	 sökt upp den andre.»	 »Den andre?» sade flickan viskande.	 Beyler sprang fram.	 »Nej, hör du Wallion!» började han hetsigt.	 Men detektivreportern höll upp handen.	 »Ställningen är denna. Vi bilda i närvarande stund	 tre grupper av i Hesselmansaken intresserade. Först:	 de okända med den mörka damen, konsul Thander	 och enligt min räkning tre okända män. Bland dessa	 befinna sig mördarna. För det andra: vi. För det	 tredje: den andre, den man ni mötte i hallen natten	 efter mordet, fröken Pauline. Han har Costazuela­	 papperen i sin hand. Det är dessa papper de okända	 vilja åt, så mycket veta vi. Nåväl, nu har det visat	 sig att, så snart Quivera gjort ett framsteg i Costa­	 zuela ha de okändas ansträngningar fördubblats att	 
	 återfå papperen. Samtidigt har jag kunnat konsta­	 tera, att betjänten Andersson vet mera om den andre	 än någon av oss. Det är min övertygelse, att Anders­	 son fann den andre ännu i arbetsrummet på kvällen	 den 25 maj då han klättrade in genom fönstret. Jag	 vet, att det var Andersson som bragte elektriska ljuset	 att slockna för att underlätta den andres flykt. Jag	 har slutligen skäl att tro, att Andersson sökte sätta sig	 i förbindelse med den andre vid flera tillfällen, sär­	 skilt den dagen då jag hejdade honom på Gustav	 Adolfs torg. Det var av alla dessa skäl jag väntade,	 att betjänten efter det viktiga Costazuelatelegrammet	 i dag skulle uppsöka, måhända varna den andre, som	 nu verkligen är i en överhängande fara. Om jag bara	 kunde få visshet ...»	 Wallion försjönk i tankar.	 »Visshet om vad?»	 »Om vem den andre i verkligheten är.»	 »En mördare», ropade Beyler.	 »Nej», utbrast detektivreportern livligt. »Varför en	 mördare? Det är inte nödvändigt. Tvärtom, det	 stämmer mycket illa med situationen. Tänk dig, att	 doktor Hesselman kände honom sedan gammalt! Och	 att han bad doktor Hesselman om hjälp mot de okän­	 da fienderna! Antag, att den andre hölls gömd av	 doktorn här i flygeln, den låsta flygeln!	 Det hade kommit eld i de grå ögonen. De andra	 kände det som om de fått en elektrisk stöt, då de möt­	 te Wallions lysande blick.	 »Jag skisserade redan på natten den 25 maj upp	 scenen vid doktorns död», fortfor Wallion. »Den sce­	 nen måste jag nu omkonstruera. Jag tänker mig att	 de okända anhållit om ett sammanträffande. Den	 andre finns i huset men håller sig gömd. De okända	 infinna sig, hota, doktorn rycker fram sin revolver och	 
	 skjuter. Det är denna kula som går genom fönstret	 och fastnar i väggen. Mannen vid fönstret skjuter i	 samma ögonblick och sträcker den olyckliga doktorn	 till golvet. De okända söka i skrivbordet efter pap­	 peren; då visar sig den andre i dörren till biblioteket.	 Han får ett skott emot sig, som stannar i dörrposten.	 De okända fly; den andre inser genast att även han	 måste fly. Han låser dörren och står ännu rådvill	 då betjänten finner honom och hjälper honom att kom­	 ma undan.»	 »I sanning», utropade Beyler efter en stunds tyst­	 nad, »vad du säger stämmer med alla kända fakta! Jag	 tror att du har rätt!»	 Pauline hade suttit tyst med sänkt huvud.	 Nu såg hon hastigt upp.	 »Om den andre var gömd i huset», sade hon lugnt,	 »måste John ha vetat allt från första början!»	 »Det är inte nog», svarade Wallion. »Han måste	 ha känt den andre tillräckligt väl för att förstå, att	 han icke kunde vara mördaren!»	 »Ja», sade den unga flickan genast. »John skulle	 icke skyddat honom, om han hyst ett spår tvivel, det	 kunna vi utgå ifrån.»	 Detektivreportern såg på klockan.	 »Jag är fullkomligt ense med er», genmälde han små­	 leende och steg upp. »Därför är också betjäntens för­	 svinnande ett gott tecken!»	 Det såg ut som om Pauline förstod honom, hennes	 vita ansikte lyste upp, och hon nickade.	 »Ni menar att han försöker hjälpa oss?» sade hon.	 »Icke oss, men den andre. Och till sist kanske det	 skall visa sig vara samma sak!»	 Det kom ett häpet och otåligt utrop från Beyler:	 »Du talar i gåtor!» sade han.	 »Jag skall snart tala tydligare», genmälde detektiv­	 reportern.	 
	 
	 
	 
	 
	 
	 29.	 
	 DET BLÅ SPÅRETS MYSTERIUM BJUDER EN NY	 ÖVERRASKNING	 
	 Betjänten John Andersson försvunnen.	 
	 Den sällsamma Hesselmanaffären, som alltjämt kom­	 mer med nya förvånande vändningar, synes nu blivit	 ställd på sin spets, i det den olycklige doktor Hessel­	 mans betjänt John Andersson spårlöst försvunnit. Om	 motivet härtill vet polisen ingenting. Det framgår emel­	 lertid att Andersson omkring klockan ½ 3 på fre­	 dagsmiddagen ensam avlägsnade sig från villan på Li­	 dingön, och har han sedan icke avhörts. Vid avvikandet	 var han förmodligen iklädd grå kavajkostym, svarta	 skor och grå resmössa samt bar en liten svart hand­	 väska med nickelbeslag. Andersson är 64 år gammal,	 medellång, robust byggd, slätrakad, blå ögon, marke­	 rade drag, gråsprängt hår.	 Droskbilen A 8853 har kört honom till Värmdön.	 Polisen igångsatte sent på kvällen sina efterforsknin­	 gar. Man lyckades snart nog konstatera, att A. omkring	 klockan 8 på kvällen vid Gustav Adolfs torg anropade	 droskbilen A 8853 och lät köra utåt Värmdön. Chauf­	 fören fann honom mycket upprörd. Vägen togs förbi	 Nacka och över Skurubro. Vid Gustavsberg gjordes	 ett kort uppehåll, varunder A. nervöst vandrade fram	 och åter på vägen, studerande en karta. Därefter fort­	 sattes uppåt Värmdö kyrka, förbi denna och ungefär	 ⅔ av vägen till Lindalen. Här betalades och avskeda­	 des bilen. Från denna punkt saknas alla spår av den	 försvunnenförsvunne. Trakten kommer att grundligt genomsö­	 kas. Det är polisens mening, att A. i ett anfall av ner­	 
	 vositet, orsakad av den senaste tidens sorgliga händel­	 ser, berövat sig livet.	 Emellertid kvarstår i så fall obesvarad den frågan:	 vad gjorde A. under tiden ½ 3–8 e. m., en tid av mer	 än fem timmar? Vi anse det av vikt att bringa ljus­	 över denna omständighet.»	 Så löd Dagskurirens framställning följande mor­	 gon utan kommentarer.	 I reporterrummet rådde allmän förtjusning. De	 unga journalisthjärnorna brunno av entusiasm, ty man	 kände redan till Wallions och Beckmans sälsamma	 äventyr på fredagen och visste att Wallion hade en	 stor andel i nattens undersökning.	 »Ingen tidning har något om saken mer än vi! Detta	 är Dagskurirens eget krig mot förbrytarna!»	 »Var är Wallion?»	 »Han måste släppa oss på spåret!»	 »Skrev han själv?»	 »Ja, var uppe klockan 2 i natt och skrev ut i fly­	 gande fläng, sedan i väg igen!»	 »Leve Wallion! Leve pressen!»	 Reporterklungan frustade som unga hästar och form­	 ligen stegrade sig av livsglädje.	 Klockan tolv inträdde Maurice Wallion, blek av	 trötthet, men nyrakad och elegant som alltid och med	 den eviga goldtipen mellan läpparna.	 Ett glädjetjut mötte honom och han log.	 »Var har du varit? Nyheter? Nyheter?»	 Han satte sig och såg på dem i tur och ordning.	 »Jag har inte sovit i natt», sade han. »Jag tänker	 sova nu, på en matta under ett bord.»	 »Det ge vi fan! Nyheter!»	 Han blåste ut en rökring och stack fingret genom	 den.	 »Det får inte sägas», sade han. »Det får inte tryc­	 kas – ännu. Men John Andersson steg på en mo­	 
	 torbåt nära Lindalen i går kväll. Det är det absolut	 sista jag fått veta. En okänd motorbåt.»	 »Som väntade på honom?» frågade en röst.	 Detektivreportern nickade.	 »Ja, som väntade på honom!»	 »Härligt, härligt! Med fem motorracers genom­	 snoka vi hela skärgården på en vecka!»	 »Om han inte gått till havs, kanske till Finland», in­	 sköt Wallion torrt.	 »Vi följa efter! Släpp oss lösa på spåret!»	 »Vi få se, gossar. Motorbåten var en vanlig gul­	 betsad roddbåt med evinrude. Sådana finnas i hun­	 dratal i skärgården.»	 »Men med en evinrude går man inte till Finland.»	 »Om inte en större båt möter! Se där är Beyler,	 adjö med er nu, gossar!»	 Wallion tog Beyler under armen och förde honom	 in i sitt privatrum.	 »Allt lugnt i villan?» frågade han. »Det är bra, din	 kusin behöver inte vara orolig. Vi skrida framåt, min	 käre Beyler, vi skrida framåt. Nu väntar jag bara på	 Gallenbergs rapport, han bör vara här när som helst.»	 Detektivreportern gick enligt sin vana fram och åter	 med händerna i fickorna. Beyler var tyst och ned­	 slagen.	 »Låt oss rekapitulera gårdagens händelser», sade	 Wallion. »Det blir en hel lista. Klockan 1 läser An­	 dersson Costazuelatelegrammet i depeschfönstret. Kloc­	 kan ½ 3 försvinner han. Klockan ½ 4 börjar Beck­	 man vakten i kafét. Klockan 6 kör en motorcykel	 över mig. Motorcykel observeras vid konsulatet. D:o	 brun bil. D:o okänd rödskäggig man. Klockan 7,20	 bortföres Beckman. Okänd röst i telefonen ber oss	 ta reda på Beckman. Klockan ½ 8 får jag varningen	 på Strand Hotell. Brun bil synlig där. Klockan 8	 äro vi vid kafét. Samtidigt tar betjänten bil från Gu­	 
	 stav Adolfs torg till Värmdön. Klockan ½ 9 äro vi	 hos Beckman. Klockan 9 i villan. Ungefär en halv­	 timme senare stiger betjänten ombord på okänd mo­	 torbåt nära Lindalen. Slut – tills vidare. Vad sä­	 ger du?»	 Beyler visslade plötsligt.	 »Wallion!» utbrast han. »Rösten i telefonen och	 rödskägget, nu förstår jag äntligen!»	 »Ja», nickade detektivreportern. »Det måste ju vara	 detektiven Gallenberg, finns helt enkelt ingen annan	 möjlighet. Därför var han dem i spåren i går kväll	 och därför skall han avlägga rapport i dag.»	 Maurice Wallion avbröt sig och vände sig om.	 »Bravo, Gallenberg», sade han lugnt. »Jag vet ingen	 mer än jag själv som kan öppna en dörr så tyst som	 ni!»	 Innanför den stängda dörren stod en tämligen liten	 mager man i extravagant senapsgul kostym av ameri­	 kanskt snitt. Ett vitt bandage var lindat kring hans	 kantiga bakhuvud, och hans magra, rörliga ansikte var	 blekt men leende. De långa armarna och raka ax­	 larna antydde kraft, de mörkblå, skarpa ögonen snabb­	 tänkt beslutsamhet.	 Wallion skakade hand med honom och sköt fram	 en stol. Max Gallenberg satte sig tungt.	 »Lyckats eller misslyckats?» frågade Wallion lako­	 niskt.	 »Lyckats!» svarade detektiven lika lakoniskt.	 Wallion granskade intresserad bandaget.	 »Inte utan blessyrer?»	 »Sandpåse!» sade Gallenberg kallt. »Har legat sans­	 lös från klockan nio i går kväll till sex i dag!»	 Wallion vräkte sig baklänges i en stol.	 »Hör du det, Beyler!» utbrast han och småskrat­	 tade belåtet. »På det sättet ha vi nu alla varit i el­	 den! Hur gick det till?»	 
	 »En cigarr», bad detektiven.	 Beyler gav honom en, som han tände med verklig	 vällust.	 »A-ah», sade han ur djupet av ett doftande moln.	 »Jag kan åter tänka!»	 De bägge andra sågo med spänning på honom. Wal­	 lions ögon brunno.	 »Ni har lyckats?» mumlade han. »Ni har namnen?»	 »Ja, jag har namnen.»	 »Äntligen!» sade detektivreportern med nästan vi­	 skande röst. »Äntligen! De äro fem?»	 »Ja, jag har följt edra order och jag har kunnat	 fastslå att fem och icke flera än fem personer äro våra	 motståndare. En av dem känner ni.»	 »Jag känner tre.»	 Gallenberg såg överraskad upp.	 »Thander var given», fortfor Wallion. »Evanston	 och Gonzales likaså i egenskap av hans biträden. De	 äro bifigurer, dem bryr jag mig inte om. Jag frågar	 endast efter en ...»	 Gallenberg nickade.	 »Ni har rätt», sade han. »Det är endast en att fråga	 efter: spelets drottning – den mörka damen!»	 Han hade ofrivilligt dämpat rösten.	 »Den mörka damen!» upprepade han. »Hon är un­	 derbar! Jag har arbetat tio år i facket, men aldrig	 träffat någon som kan mäta sig med henne. Kommer	 ni ihåg spionen Ada Gyldenstern? Hon var ett barn	 mot Inez Robeira!»	 Wallion och Beyler rusade upp.	 »Inez Robeira!» utbrast detektivreportern.	 Han såg med flammande ögon först på Gallenberg	 och sedan på Beyler.	 »Beyler», sade han hest. »Detta är namnet, detta	 är det enda namnet i världen för oss! Vi ha den mörka	 kvinnans namn i våra händer!»	 
	 Han slog Gallenberg häftigt på axeln.	 »Fort allt vad ni vet om Inez Robeira! Nu skall	 bataljen börja på allvar!»	 Detektiven gjorde en grimas och rättade på sitt ban­	 dage.	 »Den har redan börjat», sade han. »De skona icke	 sina motståndare. Men jag vill gå i ordning. Vi ha	 i dag 13 juni. Den 2 juni fick jag uppdraget av er,	 herr Wallion. Jag har arbetat tio dygn i saken, dag	 och natt och det är ett av de svåraste arbeten jag haft.	 Det är att förbigå, hur jag spionerade ut de två kon­	 sulatbiträdena; ni känner redan deras namn och bo­	 stad.»	 Wallion nickade.	 »Jag utgick från konsul Thander som bekant stor­	 het i ekvationen», fortfor detektiven. »I fem dygn läm­	 nade jag honom icke ur sikte. Jag skulle i detalj kun­	 na redogöra för allt vad han företog sig från den	 tredje till den åttonde juni. Men – han företog sig	 ingenting av vikt. Jag följde varje hans steg, varje	 hans rörelse. Han var alltför slug. Som hans egen	 skugga jagade jag honom. Under dessa fem dygn be­	 gagnade jag tolv olika förklädnader; tre gånger sam­	 talade jag med honom, en gång som bettlare, en annan	 som chaufför, en tredje som reparatör från gasverket.	 Han genomskådade mig icke, men han måste ha vetat	 att man skuggade honom, till den grad öppna och	 oskyldiga voro alla hans handlingar. Han träffade	 ingen, han besökte intet misstänkt ställe. Till sist bör­	 jade jag betvivla att ni sänt mig på rätt spår. Men	 jag vore icke den spårhund jag är om jag icke till	 sist överlistat honom. En kväll gick konsul Thander	 på Operan ...»	 »På Operan?»	 »Naturligtvis satt jag på bänken bakom. Bredvid	 konsuln var en tom plats. Under första akten kom	 
	 hon. Jag hade aldrig sett henne förr, men jag visste	 att det måste vara hon. Mitt under Wagnerlarmet sam­	 talade de viskande.»	 »Nå?»	 »De talade spanska, jag förstod icke ett ord, men	 två gånger hörde jag namnet Hesselman och en gång	 namnet Wallion. Konsuln tycktes vara mycket upp­	 rörd och man hyssjade åt honom; hon svarade ho­	 nom kallt, korthugget, nästan föraktfullt. Efter andra	 akten reste de sig och gingo ned till Operakällaren.	 Jag satte mig vid bordet bakom henne. Konsuln såg	 nedslagen och kuvad ut, och deras samtal hade upp­	 hört. Under supén reste hon sig och gick lugnt ut utan	 att säga farväl och kvarlämnande sin väska. Kypa­	 ren kom in med det beställda, och konsuln gav ho­	 nom nya order. Jag väntade därför lugnt, men plöts­	 ligt mötte jag konsulns blick, och han hånlog. Han	 skrev hastigt något på ett kort och kyparen gav mig	 det. Det såg ut så här!»	 Gallenberg slängde ett kort på bordet. De två jour­	 nalisterna lutade sig fram och läste:	 »Föremålet för ert intresse har farit hem. Gör	 sammaledes, unge man!»	 Wallion höjde ögonbrynen.	 »Överlistad således?» mumlade han.	 »Nej», fortfor detektiven med hopbitna tänder. »Än­	 då inte överlistad! Jag bugade mig artigt för kon­	 suln, som hånfullt stirrade på mig, och så rusade jag	 ut. Damen hade beställt en bil. Denna bil togs från	 Karl XII:s torg, och det var ett lekverk att få tag i	 chauffören. Han hade kört henne till Stureplan, till	 Anglais, och dit for jag.»	 »Nå, bor hon där?» frågade Beyler ivrigt, då detek­	 tiven teg en minut.	 »Nej, visst inte. Betjäningen på Anglais hade emel­	 lertid iakttagit henne, ty de funno det besynnerligt,	 
	 att hon inte gick in i hotellet, då hon steg ur vid dess	 ingång. Efter en stund gick hon över till refugen	 och tog spårvagn uppåt Sturegatan. Jag beräknade	 tiden då detta skett, och fann att jag hade två eller	 tre tåg att välja på. Märk nu att hennes ovanliga	 skönhet och elegans gör henne observerad överallt.	 Det var en timmes arbete att söka upp en konduktör,	 som mycket riktigt särskilt observerat den »vackra	 mörka damen» vid denna tid. Han var entusiastisk,	 han beskrev henne i detalj. Hon hade stigit av spår­	 vagnen vid första station på Karlavägen. Där stod jag	 nu, men som alltid förde mig instinkten rätt. Jag såg	 en bilstation i närheten, och mina efterforskningar gav	 detta resultat: från spårvagnen hade hon gått direkt	 till en ny bil! Denna bil hade fört henne till Söder­	 malm, eller närmare bestämt till Götgatan 14, och där,	 mina herrar, tog spåret slut eller rättare föreföll att	 göra det!»	 Gallenberg tystnade och stirrade tankfullt på cigar­	 rens stigande rökstrimma. Därpå återtog han:	 »Det var en skicklig manöver, men den misslycka­	 des. Spåret var för färskt.»	 »Ni gjorde er sak bra», nickade Wallion. »För övrigt	 var det oförsiktigt av henne, att stiga av just utanför	 Anglais: det fäste personalens uppmärksamhet vid	 henne. Men förmodligen hade hon givit chauffören	 första bästa adress.»	 »Ja, och tillägg, att hennes ovanliga skönhet gör	 henne till ett byte för allas blickar!»	 »Utan tvivel», sade Wallion. »Alltså: vi voro vid	 Götgatan 14. Ni rekognoscerade platsen ...»	 »Och fann att det är ett av dessa moderna hus, där	 man bor fullkomligt okänd. En ström av folk rör sig	 ut och in i affärer, raksalonger och agenturer. Den ene	 bryr sig icke om den andre. I detta hus har konsul	 Thander hyrt bostad åt en viss sin »släkting», som ny­	 
	 ligen återkommit från utlandet. Denna släkting är den	 mörka damen!»	 Wallion, som häftigt gick fram och åter, tvärstan­	 nade.	 »Gallenberg», utbrast han. »Ni är värd er vikt i	 guld!»	 »Vänta», sade detektiven. »Ännu hade jag icke hen­	 nes namn. Det fick jag först genom inbrottet.»	 »Inbrottet?» mumlade Wallion och rynkade pannan.	 »Klumpigt, men nödvändigt», sade Gallenberg.	 »Och ni gjorde inbrott hos henne?»	 »Nej, för tusan, hos hennes bror. Jag skuggade	 henne oavlåtligt. Hon gjorde ingenting misstänkt. Jag	 var förtvivlad. Äntligen i torsdags mottog hon ett be­	 sök. Det var den lille gule mannen med svarta musta­	 scherna. På kvällen kände jag allt om hans bostad	 ute i Råsunda, men intet om honom själv. På fredags­	 förmiddagen for han in till staden. Jag lät honom	 löpa. Klockan 4 på middagen avlade jag besök i hans	 bostad med hjälp av vissa verktyg, och inom en kvart	 visste jag att han är kapten i president Strozzis armé,	 att den mörka damen är hans syster och att deras	 namn äro Antonio Robeira och Inez Robeira.»	 
	 
	 
	 
	 
	 30.	 
	 Maurice Wallion hade ryckt till sig en penna.	 »Detta är oerhört viktiga upplysningar», sade han	 medan han skrev. »Låt oss fylla i fiendens rulla sådan	 de ter sig för närvarande.»	 Han läste från papperet:	 »Nr 1. Inez Robeira, ’den mörka damen’.	 »Nr 2. Antonio Robeira, kapten, den förras bror.	 Småväxt, gulhyad med smalt fint ansikte och skarp	 
	 profil. Långa svarta ögonbryn och små svarta musta­	 scher, mörkbruna ögon.	 »Nr 3. Konsul Thander. Signalement onödigt.	 »Nr 4. Evanston, konsulattjänsteman. Medellång,	 välbyggd, atletisk. Grovt, slätrakat ansikte. Bruna	 ögon.	 »Nr 5. GonzalasGonzales, konsulattjänsteman, motorcyklist.	 Tämligen lång, smal, vekligt byggd, solbränd, slätra­	 kad, bruna ögon.»	 Max Gallenberg nickade och drog fram ett annat	 papper.	 »Som ett komplement se här listan på deras adres­	 ser», inföll han.	 Detektivreportern tog bägge papperen och stoppa­	 de dem i fickan.	 »Ni har dock ännu inte berättat, hur ni fått det där	 bandaget», sade han. »Inte heller varför en viss röd­	 skäggig man uppträdde på Nygatan i går. Inte heller	 varför en viss detektiv uppsköt sin viktiga rapport	 tills i dag.»	 Max Gallenberg sträckte ut handen och tog det num­	 mer av Dagskuriren, som låg på bordet. Han pekade	 på rubriken »John Anderssons försvinnande».	 »Detta är skälet», sade han. »Jag fick aldrig tid att	 gå upp till er. Betjäntens märkvärdiga flykt satte	 snurran i gång igen. Då jag lämnade Robeiras bo­	 stad och for in till staden fick jag se Costazuelatele­	 grammet och fann det nödvändigt att bibehålla kon­	 takten med den mystiska ligan. Som en rödskäggig,	 halvfull sjöman visade jag mig vid konsulatet, och	 jag infann mig lagom för att se Gonzales lämna	 platsen med sin motorcykel. Det var oro i luften, och	 plötsligt kom en brun bil susande och stannade utan­	 för konsulatet. Konsuln visade sig, och talade med	 chauffören. Då inträffade en oväntad händelse. Från	 
	 kaféet på andra sidan gatan kommo två män ut. Döm	 om min häpnad då jag fann den ene vara Evanston!	 Den andre föreföll berusad, hatten föll av honom och	 jag kände igen er kollega Beckman. Bägge stego upp	 i en droskbil och foro bort, medan jag stod kvar, för­	 virrad och överrumplad. Då steg konsuln i sin tur	 upp i den bruna bilen. Jag störtade in i en cigarr­	 bod och skickade i hast en varning till Dagskuri­	 ren, därpå ut igen för att se den bruna bilen åla sig	 fram genom trafiken långt borta på Nygatan. Jag	 sprang efter som en vansinnig och såg den försvinna	 över Riddarhustorget mot Gustav Adolfs torg. Jag	 förvandlade mig hastigt i en port till mitt vanliga jag,	 tog en bil vid Riddarhustorget och följde efter. På	 Norrbro stod den bruna bilen stilla på grund av en mi­	 nuts trafikstopp! Då vi nu kommo loss följde jag den	 utan möda i kölvattnet. Den tog vägen till Strand	 Hotel och stannade där utan att konsuln steg ur. Hor­	 net gav en lång signal, och efter ett ögonblick kom Inez	 Robeira och hennes bror utspringande. Bilen rusade	 av med dem i karriär, och jag efter i min droska. Jak­	 ten gick över Norrmalmstorg, Hamngatan upp och in	 på Regeringsgatan. Där stannade den bruna bilen	 i närheten av ett automatkafé, backade in på	 en sidogata och vart stående. Jag nödgades stiga av	 vid första bästa port och avskeda min bil. Snett emot	 mig upptäckte jag nu först en man, som stod och syss­	 lade med sin motorcykel, det var Gonzales. Han lyfte	 i samma stund huvudet, mötte tvärs över gatan den	 mörka damens blick och gjorde en snabb nekande gest.	 Kapten Robeira kom fram till gathörnet och stannade	 där, rökande och utan att ens kasta en blick åt Gon­	 zales håll.»	 »Vänta», sade Wallion. »Situationen är alltså den­	 na: snett emot automatkaféet står Gonzales med sin	 motorcykel, på närmaste sidogata den bruna (bilen med	 
	 konsuln och Inez Robeira, i gathörnet står Antonio Ro­	 beira och i en port längre bort är ni!»	 Gallenberg nickade.	 »Det var tydligen automatkaféet man bevakade»,	 fortfor han. »Jag rökte en cigarr, medan jag fun­	 derade på saken. Med ens gör Antonio Robeira ett	 tecken och drar sig in på sidogatan; samtidigt ru­	 sar Gonzales in i den port vid vilken han stått. Auto­	 matkaféets dörr öppnas och ut träder – jag gnugga­	 de ögonen – ut träder doktor Hesselmans betjänt med	 en resväska i handen! Han ser sig spanande omkring	 och går sedan med hastiga steg mot Gustav Adolfs	 torg. Då dyker den bruna bilen fram vid sitt hörn och	 följer sakta spinnande efter sitt rov, sedan Antonio	 Robeira svingat sig upp. Även Gonzales leder sin ma­	 skin åt samma håll, så här.»	 Gallenbergs snabba händer utförde en pantomim på	 bordskanten.	 »Och ni?» utstötte Beyler med spänning.	 »Jag, jag kommer här, allra sist. Nu hade jag	 sammanhanget klart, och min första tanke var att	 varna betjänten, men jag hann icke. Andersson hop­	 pade hastigt upp i en bil och körde bort över Norrbro.	 Den bruna bilen stannade en sekund för att låta kon­	 suln stiga ur; Gonzales överlämnade motorcykeln i	 hans händer och tog konsulns plats i bilen. Därpå	 satte även den fart och rusade bort i betjäntens spår.	 Konsuln besteg cykeln och försvann nedåt Fredsga­	 tan. Han var således ur räkningen. Innan den bruna	 bilen ens hunnit ned till Skeppsbron var jag efter dem	 i en präktig, tystgående Fiat. Färden gick i högsta	 tillåtna fart upp på Söder, ned till Danviken och ut	 mot Nacka. Då vi körde över Skurubron var avstån­	 det mellan mig och den bruna bilen tre eller fyra­	 hundra meter; av betjäntens bil såg jag inte en skymt.	 I vägkrökarna försvann även den bruna, men jag kun­	 
	 de icke tappa bort den, ty spåren efter bägge bilerna	 syntes tydligt i dammet. Vi närmade oss Gustavsberg,	 och jag blev mer och mer förbryllad. Att betjänten	 var stadd på flykt förstod jag, men denna menings­	 lösa hetsjakt utåt Värmdön var mig en gåta. Vad	 ville betjänten, vart ämnade han sig?»	 »Den frågan kan jag besvara», sade Wallion. »Han	 hade uppgjort med den andre att möta honom med	 motorbåt nära Lindalen.»	 Detektiven ryckte till.	 »Den andre?» utbrast han.	 »Ja», nickade Wallion. »Men fortsätt!»	 Max Gallenberg såg ned framför sig med rynkade	 ögonbryn.	 »Fortsättningen är helt kort», sade han efter en	 stund. »Vid ett ställe kröker vägen i S-form. Den	 bruna bilen försvann i första kröken och jag höll ögo­	 nen på nästa krök för att få se den dyka upp där.	 Men den kom aldrig! Blixtsnabbt insåg jag, att den	 stoppat och stod stilla någonstans framför mig. Jag	 lät genast även min bil stanna och smög mig framåt	 vägen för att rekognoscera. Då jag kommit runt krö­	 ken fick jag se syskonen Robeira stå orörliga bredvid	 sin bil. Jag hann nätt och jämnt observera att Gon­	 zales ej var med dem, då jag hörde något bakom mig	 och ett dråpslag träffade mig i nacken. Bilen, skogen	 och himlen dansade runt, och jag miste sansen.»	 »Det var Gonzales», mumlade Wallion. »De visste	 således att de voro förföljda.»	 »Först i dag klockan sex på morgonen vaknade jag	 till liv igen», fortfor detektiven. »Jag frös som en	 hund, och fann mig liggande under en gran ett gott	 stycke från vägen. Jag förmodar de släpade mig dit.»	 »Men er bil?» utbrast Beyler. »Den väntade ju	 på er!»	 Gallenberg ryckte på axlarna och log.	 
	 »Jag har redan sökt upp chauffören», sade detek­	 tiven. »Karlen berättade, att sedan han väntat en	 stund kom en elegant klädd, mörk dam fram från	 kröken, betalade honom och tillsade honom att åter­	 vända till staden, emedan hans passagerare ämnade	 följa med dem i stället. Den beskedlige karlen lydde	 order utan vidare reflexioner och for hem, lämnande	 mig åt mitt öde. Det är alltihop.»	 Wallion marscherade fram och åter.	 »Tänker ni göra polissak av överfallet?» frågade	 han efter en stund.	 Gallenberg reste sig och sträckte på sina smidiga	 lemmar.	 »Nej», svarade han torrt, »men min räkning på	 Dagskuriren blir så mycket större. Jag antar ni före­	 drar det så?»	 Wallion nickade gillande.	 »Ja», sade han med eftertryck. »Ni skulle kunna	 anmäla dem för överfallet, men vad mer? Vi vilja	 inte ha dem fast för en sådan bagatell (Gallenberg	 gjorde en grimas); vi vilja ha dem fast för mordet	 på doktor Hesselman!»	 »Vi sakna blott bevisen», inföll Beyler bittert.	 »Lugn, min son!» sade detektivreportern och höjde	 ögonbrynen. »Kapten Robeira som hoppade ut genom	 arbetsrummets fönster kl. 11 på kvällen den 25 maj,	 hur tror du han skall kunna visa sitt alibi, när det	 kommer därhän?»	 »Du tror således, att det var han?» blev Beylers mot­	 fråga.	 »Jag skall kunna bevisa det, när jag funnit den	 andre och när jag löst de blå chiffren.»	 »Två nätta problem!»	 »Rätt svarat, min vän – två nätta problem, just i	 min smak!» fortfor Wallion med en glimt i ögat. »Vad	 
	 beträffar blå spåret svär jag att ha löst dess gåta inom	 tre dygn!»	 Beyler såg hastigt upp; Maurice Wallions röst hade	 antagit en klang som han kände igen. Detektivrepor­	 terns blick var fäst på honom, hård och kall som stål,	 och Beyler kände sina tysta invändningar smälta bort	 för denna blick som dimmor. Wallion märkte det och	 log.	 »Varför icke inom två?» försökte Beyler skämta.	 »Därför att vi också har annat att göra. Tre dygn	 är dock maximum: det gäller att begagna tiden, innan	 nästa Costazuelatelegram kommer!»	 I detsamma öppnades dörren och Beckman kom in	 med hatten i nacken.	 »Det var bra», sade Wallion lugnt. »Låt oss alltså	 hålla krigsråd!»	 
	 
			 
	 
	 
	 
	 
	 V.	 
	 DET BLÅ SPÅRET	 
	 
	 31.	 
	 Junisol och söndagsstillhet härskade över Stock­	 holm, då Dagskurirens bil flög genom staden på väg	 till Värmdön. I bilen sutto Wallion, Gallenberg och	 Beyler. Klockan var nio på förmiddagen, och vita	 båtar lade ut från alla stadens kajer, men åt männen	 i bilen hade söndagen ingenting att ge av sitt ljusa	 lugn, för dem var det en dag som alla andra, en dag	 med spända nerver och vaksamma hjärnor. Inez Ro­	 beira, det är skarpa ögon som speja efter er!	 »Min käre Gallenberg», sade detektivreportern ef­	 ter en lång tystnad. »Våra fiender ha begått sitt för­	 sta missgrepp! De borde aldrig ha låtit er komma un­	 dan med livet!»	 Gallenberg hoppade till.	 »Åh tusan heller!» utbrast han livligt.	 »Jag menar ur deras synpunkt», förtydligade detek­	 tivreportern en smula cyniskt. »Hur enkelt hade det	 inte varit att låta er försvinna för alltid eller åtmin­	 stone för så lång tid de behöva! När de inte dragit	 ut konsekvenserna blir hela överfallet ett missgrepp.	 Nu veta de, att vi veta allt. Vi äro dem närmare än	 någonsin!»	 
	 »Men om inte Gonzales utdelat det där slaget, hade	 Gallenberg följt dem i spåren alltjämt», mumlade	 Beyler.	 Maurice Wallion avfyrade ett väldigt rökmoln.	 »Nå än sedan?» svarade han lugnt.	 De andra vände sig överraskade mot honom.	 »Än sedan?» fortfor han. »Hade Gallenberg i lugn	 och ro fått följa dem, skulle han ha sett dem leta efter	 den försvunna betjänten. Var detta i och för sig	 komprometterande? Nej! Först när de fått Costa­	 zuela-papperen i sitt våld, först då blir det nödvändigt	 för dem att göra sig osynliga. De kunde lugnt ha	 låtit er följa dem, Gallenberg, ni hade ändå icke fått	 se något, som jag icke redan visste!»	 Max Gallenberg mulnade och gjorde en otålig åt­	 börd.	 »Är ni så viss om att de icke i detta nu ha papperen,	 herr Wallion?»	 »Ja, ty varken de eller jag veta ännu, var den andre	 finns!»	 »Men det var tänkbart att betjäntens spår skulle	 leda dem till den andre!»	 »Nej, det var icke tänkbart! Och varför! Jo, där­	 för att betjänten aldrig hade givit sig av, om han icke	 vetat, att han på en viss given punkt icke mera lämna­	 de några spår efter sig!»	 »Och var finns denna givna punkt?»	 »Vid vattnet! En båt lämnar inga spår i vattnet,	 eller hur, Gallenberg?»	 Gallenberg ryckte på axlarna men teg.	 Bilen hade hunnit en god bit in på Värmdön, innan	 den på en vink av Gallenberg stannade. Vägen krökte	 här kring ett skogsparti, och detektiven pekade upp	 mot skogsbrynet.	 »Där var det», sade han.	 De stego ur och gingo runt vägkröken. Där läm­	 
	 nade Gallenberg vägen och gick tjugu steg upp i sko­	 gen.	 »Här blev jag slagen till marken», sade han. »Ni	 finner att jag härifrån kunde observera den bruna	 bilen som hade stannat hundra meter längre bort på	 vägen. Här är en sten uppriven ur sin fördjupning av	 mig då jag föll. Där bakom trädet har Gonzales klack	 rubbat mossan, då han kastade sig över mig. Detta	 ställe är osynligt från den punkt där min egen bil	 stannat.»	 Han fortsatte rätt in i skogen, tätt följd av Wallion,	 till dess vägen var bortskymd av träden. De trängde	 in i ett snår av låga granar. Gallenberg föll på knä	 och kröp in under ett nedhängande tak av grenar, un­	 der vilka marken var brun av barr.	 »Här låg jag då jag återfick sansen», förklarade de­	 tektivens torra röst inne i skuggan.	 Maurice Wallion var redan i färd med att under­	 söka marken. Nu kröp han in till detektiven.	 »Aha», sade han. »Ni låg på vänstra sidan med ar­	 marna på ryggen, då ni vaknade.»	 »Ja», sade Gallenberg, »och den där roten var en	 fan så otrevlig huvudgärd, det försäkrar jag.»	 »Men varför denna ställning?» mumlade reportern.	 »Är det en orm som legat här? Nej, det är ett rep.	 Gonzales hade ett rep i vänstra handen då han andra	 gången kröp in till er. Man tänkte binda er, men	 Inez Robeira blev otålig ...»	 »Inez Robeira!» utbrast Beyler.	 »Ja visst, det var hon som bar Gallenberg vid be­	 nen, medan Gonzales knogade vid huvudet. Se här,	 hennes klackar, tre, fyra, fem gånger hårt nedtryckta.»	 Reportern sprang upp och började hastigt gå mot	 vänster.	 »Man lämnade er åt ert öde. Man nästan springer,	 man har fått bråttom. Det är tanken på den flyende	 
	 betjänten som kommer över dem. Det bär av till den	 bruna bilen.»	 Wallion gick nu förut, följd av de andra, och efter	 en minut stodo de på landsvägen hundra meter bort­	 om kröken.	 »Här väntade den bruna bilen», bekräftade Gallen­	 berg. »Men spåren äro för längesedan utplånade av	 lördagens trafik.»	 Wallion nickade och gick tillbaka mot kröken.	 »Hurudana hjulringar har den bruna bilen?» fråga­	 de han plötsligt.	 »Nästan nya med cirkelrunda upphöjningar», sva­	 rade Gallenberg genast.	 Wallion visslade för sig själv.	 »Det regnade omkring klockan sju på morgonen»,	 sade han efter en stund. »Sedan dess har det inte	 regnat. Det regnade inte mer än att det torkade upp	 på en eller två timmar. Se här!»	 Och han pekade ned på vägen.	 De voro nästan vid kröken nu. Alla tre stodo och	 sågo ned på landsvägskanten, invid själva diket.	 »Den bruna bilen igen!» utbrast Gallenberg bestört.	 På vägkanten syntes de klara spåren av bilringar	 med runda nabbar, tydligen inpressade medan vägen	 varit våt.	 »Den har stått stilla här!» fortsatte Gallenberg med	 en jakthunds iver. »Och där, där har någon hoppat	 över diket!»	 »En man till på köpet», sade Wallion. »En man som	 tog raka vägen in i skogen och sedan kom tillbaka	 tämligen hastigt.»	 Detektivreportern hoppade i sin tur över diket.	 »Vänta ett ögonblick!» sade han.	 Han följde spåren in i skogen men kom nästan ge­	 nast tillbaka ned till vägen, småskrattande.	 
	 »Ni beredde den där mannen en obehaglig överrask­	 ning, Gallenberg!» ropade han på långt håll.	 »Jag?»	 »Ja, just ni. När han fick se, att ni var borta, storm­	 sprang han tillbaka till bilen. Se här, vilket skutt han	 tog över diket!»	 Gallenberg skakade på huvudet.	 »Nu förstår jag inte?» mumlade han.	 »Nå, då skall jag tala tydligare. Den där mannen,	 vare sig det nu var Gonzales, Evanston eller Robeira,	 hade för avsikt att hämta er!»	 Gallenberg ryckte av sig hatten och torkade svetten	 ur pannan. Han stirrade ned på spåren.	 »Hämta mig? Vart?»	 »Till ett säkert ställe, där ni inte kunde tala om vad	 som hänt. På fredagskvällen flyttade de i all hast upp	 er i skogen för att sedermera återkomma, sedan betjän­	 tens förföljande avslutats. Men mitt och polisens upp­	 trädande på Värmdön några timmar senare skrämde	 bort dem. Först på lördagsmorgonen, då det börjar	 regna och vägarna följaktligen i möjligaste mån bliva	 folktomma, komma de tillbaka hit, beredda att föra	 bort er. Men då var ni redan långt härifrån, efter som	 ni återfick sansen klockan sex och dessa spår bevis­	 ligen icke gjorts före sju.»	 Max Gallenberg hade blivit blodröd i synen.	 »Hämta mig!» mumlade han rasande. »Hämta mig	 som en säck! Det ska de få igen!»	 Wallion kisade road ned på honom i solskenet.	 »Låt oss fortsätta till Lindalen», sade han.	 De stego upp i bilen.	 »Men», sade Beyler, »varav sluter ni att Gonzales	 använde en sandpåse som tillhygge?»	 »Fin sand utrunnen på mossan; sanden hade hun­	 nit torka och sipprat ut!» sade Wallion. »Kör!»	 
	 
	 
	 
	 
	 
	 32.	 
	 Bilen hade längesedan passerat Värmdö kyrka och	 rusat förbi vik efter vik, som på höger hand sträckte	 våta armar fram mot landsvägen, då Maurice Wallion	 gav tecken att stanna.	 »Hitintill men icke vidare nådde polisen», förkla­	 rade han. »Här var det betjänten skickade tillbaka	 sin bil och fortsatte till fots med sin kappsäck och sin	 karta.»	 Detektivreportern steg ur och de andra följde	 exemplet. Till höger höjde sig längs vägen en skog­	 bevuxen ås, som något längre bort avlöstes av ängs­	 mark, vilken sträckte sig ned mot en stenig strand.	 Ingen byggnad av något slag syntes; vägen låg tom	 och öde. Detektivreportern såg sig uppmärksamt om­	 kring några minuter och gick därpå tio eller tjugu steg	 framåt vägen.	 »Jag ansåg mig icke skyldig», anmärkte han, »att	 underrätta polisen om att betjänten lämnade landsvä­	 gen här! De borde ha sett det själva.»	 Han pekade in mellan ett par buskar. Gallenberg	 störtade sig över spåret, nosande och morrande.	 »Klart som dagen», flämtade han ivrigt. »Se här,	 herr Beyler, han ställde ifrån sig kappsäcken på gräs­	 vallen medan han själv tog sig upp. Därpå – aha –	 se bara – han sprang hastigt över gläntan och kastade	 sig raklång ned här bakom stenen. Måste ha hört nå­	 gonting på vägen!»	 Beyler, som icke såg ett smul av vad detektiven på­	 stod sig se, nickade vist.	 »Ja», sade Wallion gillande. »Någonting passerade	 på vägen, dock ej Inez Robeiras bil, ty den skulle ha	 stannat där betjäntens bil stannade. För övrigt an­	 
	 lände de ej till platsen förrän tjugu minuter senare.	 När vägen åter var klar, kunna vi antaga att be­	 tjänten reste sig och sökte sig fram utmed höjdens	 vänstra sida ned emot sjön. Här sipprar en rännil ned	 från höjden. Andersson hoppade över den och läm­	 nade därvid detta tydliga avtryck av sina klackar. Nu	 är saken enkel: till vänster mjuk ängsmark, till höger	 mossbevuxet berg. På ingendera finnas spår. Alltså	 gick karlen rakt framåt på den hårda sluttningen här,	 i riktning mot sjön.»	 De gingo nu hastigt längs sluttningen och hade efter	 några minuter sjön framför sig. En lastångare på ut­	 gående sände en rad blanka vågryggar mot stranden,	 vars klippor lyste i fotografiskt skarpa linjer i sol­	 ljuset. En svag lukt av stenkolsrök blandade sig med	 barrdoften.	 »Där bakom udden väntade en gul roddbåt, med	 evinrudemotor och en ensam man vid rodret, på vår	 vän betjänten, vilken också mycket riktigt steg om­	 bord som om det varit det naturligaste i världen.»	 »Hur har du fått veta det?» frågade Beyler.	 »Tack vare kärleken, som övervinner allt», svarade	 detektivreportern småskrattande.	 De andra sågo häpna på honom.	 »Ännu klockan elva på fredagskvällen satt ett äl­	 skande par och suckade i backen på andra sidan vass­	 viken», fortfor Wallion. »De hade gudskelov suttit där	 troget och kuttrat sedan före nio. Eftersom de funnit	 motorbåten störande, kunde de ge alla nödiga upplys­	 ningar om den. De hade aldrig sett den förr, och	 kände ej igen mannen. Den avlägsnade sig utåt Grin­	 dafjärden, med betjänten ombord.»	 Beyler och Gallenberg brusto i skratt.	 »Ni är oemotståndlig», utbrast den senare. »Allt,	 till och med kärleken, måste tjäna er!»	 Maurice Wallion slutade med ens att le.	 
	 »Tig!» sade han lågt och häftigt.	 Lastångarens svallvågor hade nått fram och sköljde	 vitnande över strandstenarna. Detektivreportern stod	 och lyssnade med framskjutet huvud, men det var ej	 på vågornas plaskande han lyssnade.	 »Det är någon på udden bakom klippan!» sade han	 sakta. »Sprid er, gossar, vem det än är skola vi se	 honom i synen!»	 Han började snabbt och tyst gå fram mot udden. I	 nästa ögonblick hördes ett utrop av raseri på andra	 sidan klippan, och ett huvud dök upp.	 »Beyler, Gallenberg, pass på!» skrek Wallion.	 En man, klädd i mörkgrå bilistkostym med bilmask,	 störtade förbi dem. Gallenberg, som var närmast, ka­	 stade sig emot honom och grep honom i högra axeln.	 Den okände yttrade icke ett ljud. Han riktade med	 vänstra handen ett våldsamt slag mot detektiven, som	 släppte taget i axeln för att parera stöten. Beyler	 och Wallion skyndade ursinniga fram för att hjälpa	 honom.	 »Gonzales!» röt Gallenberg och gav den andre ett	 fruktansvärt slag i bröstet. »Det är Gonzales! Här har	 du för sandpåsen!»	 Den andre svarade med en blixtsnabb stöt som slun­	 gade Gallenberg sprattlande bland stenarna. Beyler	 såg den maskerade mannen tätt inpå sig, men journa­	 listens knutna näve träffade blott med en dov smäll	 lädret på den andres lyftade arm, och därpå var flyk­	 tingen långt förbi.	 Max Gallenberg reste sig och ryckte upp revolvern.	 »Ingen revolver!» ropade Wallion i det han rusade	 förbi i bilistens spår.	 Detektiven svor men stoppade ned vapnet. Flyk­	 tingen tog vägen med en tränad löpares snabbhet upp	 mot skogen, men Wallion var tätt efter. Beyler och	 Gallenberg började i sin tur springa, tagande vägen	 
	 mera åt vänster för att avskära reträtten för den fly­	 ende.	 Flämtande kommo de upp på åsen och sågo Dags­	 kurirens bil stående nere på landsvägen. Chauffören	 satt på fotsteget och läste lugnt sin tidning. Varken	 Wallion eller flyktingen voro i sikte. De sågo för­	 vånade på varandra.	 Då hördes de skarpa smällarna från en motorcykel	 som sättes i gång. Ljudet kom från höger och när­	 made sig hastigt. I detsamma ropade Wallions röst:	 »Se upp! Hejda honom!»	 De rusade i fyrsprång ned mot vägen. Nedhukad	 på sin motorcykel kom mannen i grå läderkostymen som	 en stormvind. Chauffören vid bilen fick brått. Han	 slängde tidningen och kastade sig våghalsigt mot den	 framstormande motorcykeln. Men hans händer grepo	 blott i luften och av farten i sitt angrepp fortsatte han	 över vägkanten och rullade ned i diket, under det mo­	 torcykeln med en hånfull hornsignal susade förbi bi­	 len och i ett dammoln jagade nedåt den tomma vägen.	 Maurice Wallion kom gående med en cigarrett i	 munnen och händerna i fickorna.	 »För tusan, Johnny, är det flugor du jagar där i di­	 ket?» frågade han.	 Han steg upp i bilen utan att avvakta den olycklige	 chaufförens svar.	 »Fort, mina herrar, tillbaka till staden!»	 »Men – motorcyklisten?» flämtade Gallenberg.	 Detektivreportern ryckte på axlarna.	 »Han är långt för hin i våld. Nu äro Inez Robeira	 och jag jämnspelta, det är allt.»	 »Jämnspelta», frågade Beyler. »Varför det?»	 »Vi ha bägge följt betjäntens spår ända till vattnet.	 Full fart, Johnny!»	 Han lutade sig tillbaka och rökte likgiltigt. Men	 Beyler observerade att hans näsvingar skälvde.	 
	 
	 
	 
	 
	 
	 33.	 
	 Då bilen rullade nedför Götgatsbacken lät Wallion	 stoppa den. Han steg ned på trottoaren och stod för­	 sänkt i tankar.	 »Nya order, gossar!» sade han plötsligt och såg upp	 på dem. »Vi behöva en motorbåt. Du, Beyler, skall	 anskaffa en sådan tills i morgon. Från och med nu	 lämnas alla utom Inez Robeira ur räkningen. Hon	 skall skuggas dag och natt. Jag börjar vakten. Hon	 skall ej kunna ta ett steg utan att vi se det.»	 »Nå än jag, vad skall jag göra?» ropade Max Gal­	 lenberg. »Jag har litet att göra upp med dem, jag	 också.»	 »Ni skall tills i morgon ta reda på vem den bruna	 bilen tillhör och var dess garage är», fortsatte Wallion.	 »Använd på ett diplomatiskt sätt polisens journaler.	 Tag Beyler eller Beckman till hjälp, om ni behöver.»	 Han rökte en stund utan att bekymra sig om ström­	 men av söndagsklädda människor som oupphörligt gled	 förbi honom.	 »Vänta!» tillade han. »Håll reda på den chaufför	 som körde er till Värmdön i fredags kväll. Vi behöva	 honom måhända som vittne. I väg nu!»	 Han viftade med handen efter dem och stod så	 ensam kvar. Han såg upp mot huset, vid vilket han	 stigit av. Det var nummer fjorton.	 Detektivreporterns snabba blick gled över de blank­	 polerade skyltarna på båda sidor om porten. Där	 fanns en läkare, en rakstuga, en damfrisersalong, en	 redaktion, agenturer, ateljéer. Ingen portvakt. Till	 höger en biografteaters anslagstavlor.	 Maurice Wallion slungade cigarretten och gick in.	 
	 Han lät hissen stiga till andra våningen och befann	 sig nu i en tämligen smal, hög och dunkel förstuga	 med en rad av stängda dörrar. Skyltarna angåvo af­	 färslokaler, och bakom en av dörrarna ljöd med jämna	 mellanrum den spröda klangen av en skrivmaskins	 klocka.	 Till höger öppnade sig i rät vinkel en annan korri­	 dor, och efter någon tvekan gick Wallion in i den	 skumma gången. Här var ännu en rad av dörrar, men	 dessa voro endast försedda med privata visitkort. De­	 tektivreportern bestod vart och ett med en hökblick,	 under det han ljudlöst rörde sig längs korridoren. På	 en av dörrarna fanns intet kort, och där blev journa­	 listen stående stilla.	 Hans grå ögon började lysa.	 »Och likväl finns där hennes visitkort!» mumlade	 han.	 Han lutade sig ned och granskade målningen mel­	 lan låset och dörrhandtaget. Där syntes de svaga lin­	 jerna av ett oregelbundet streck, gjort med blyerts.	 Under en minut stod reportern orörlig och endast stir­	 rade på detta svaga streck. Det hade följande utse­	 ende:	 
	 
	 
	 Maurice Wallion kunde ej slita blicken därifrån.	 »Det liknar en dåres namnteckning», tänkte han och	 kände det hetta kring pannan.	 
	 Han ryckte fram anteckningsboken och kopierade	 linjen. Därefter rätade han upp sig och hans haka	 sköt fram.	 »Ett zigzagstreck, ditlekt av en tanklös hand!»	 tänkte han med ett bistert leende. »Och ändå, ändå,	 det är ditt tecken, Inez Robeira!»	 Han hörde en dörr öppnas i yttre förstugan, och två	 damröster avlägsnade sig nedför trapporna. Då tyst­	 naden kommit tillbaka, lade han örat intill dörren och	 lyssnade. Men han hörde ingenting. Åter kände han	 den nervösa hettan kring pannan.	 Om hon icke var där? Om något försiggick ute i	 staden just nu, medan han stod här? Om? Plötsligt	 såg han Pauline, vit av ångest med vidöppna blå ögon.	 Hon var ensam där ute. Om? Han kände sitt lugn	 svikta som ett träd i en stormil.	 Då hörde han ett buller på andra sidan dörren, ett	 svagt prassel av tyg, ett steg. Det fanns således nå­	 gon där, och denne någon var en kvinna, var hon!	 Han lyssnade intensivt med slutna ögon men hörde in­	 genting mer. Men hon var där, han hade hört henne,	 och han lämnade korridoren lika tyst som han kommit.	 Nu var han viss om att behärska situationen. Spin­	 deln var där: det gällde att bevaka nätet.	 Han hörde hissgrinden rassla i bottenvåningen. Li­	 norna dallrade i trumman och hissen steg. Detektivre­	 portern stannade i trappan och såg baksidan av hissen	 glida förbi. Genom de mattslipade rutorna såg han	 konturerna av en man, och i detsamma stannade his­	 sen. Grinden rasslade åter, detektivreportern drog sig	 blixtsnabbt ned bakom hisstrumman, och sekunden efter	 såg han skymten av en smärt, kortväxt man i elegant	 grå kostym, då mannen med en säkerhet som visade	 kännedom om lokalen gick in i sidokorridoren. Det	 var Antonio Robeira.	 Med några ljudlösa rörelser var reportern ända uppe	 
	 vid korridorens mynning. Mannen stannade vid den	 namnlösa dörren, och därpå hörde lyssnaren honom	 knacka på dörrspegeln.	 Wallions läppar rörde sig tyst:	 »Ett – ett – ett två tre fyra – ett två tre fyra!»	 Ett lås knäppte, en dörr öppnades och stängdes sakta.	 Wallion lutade sig fram. Korridoren var tom.	 »Varför just Antonio Robeira?» frågade reportern.	 »Varför inte Gonzales som har en rapport att avge?»	 Han bet sig i läppen, medan han funderade. Med	 ens lyfte han lyssnande på huvudet.	 »Åhå, svaret är inte långt borta!»	 Röster närmade sig nedifrån porten och steg hör­	 des i trappan. Rösterna ljödo dovt genom hisstrum­	 man, och reporterns tränade öra uppfångade ett och	 annat ord. De kommande voro två män, och de ta­	 lade spanska.	 Innan stegen nått upp i andra trappan, var Maurice	 Wallion uppe i den tredje. Hans rörelser voro snab­	 bare och tystare än en katts.	 Rösterna exploderade i några nervösa fraser och	 tystnade. Nu voro stegen uppe, nu vände de sig mot	 sidokorridoren. Reporterns huvud dök fram bakom	 hisstrumman, och med ett enda ögonkast hade han	 känt igen Gonzales och Evanston, innan de försvunno	 i korridorens vinkel.	 Åter susade hissen, men genom suset hörde Wallion	 de två männens knackning på den namnlösa dörren.	 Han räknade spänt:	 »Ett två – ett två tre!»	 Hissen gled förbi andra våningen, och reportern höll	 sig utanför dess synfält, tills den var förbi. En dörr	 smällde igen i korridoren. Han gick fram och tittade	 in i den: den var åter tom.	 Steg hördes i trapporna. Wallion insåg att han inte	 kunde stanna längre utan att väcka misstankar.	 
	 Han gick ned på gatan.	 »Krigsråd således!» mumlade han tankfullt. »Gon­	 zales avger naturligtvis rapport. Gärna för mig!»	 Anteckningsboken kom åter fram, och under kopian	 av zigzaglinjen på dörren skrev han:	 »För Antonio Robeira: 1 –1 – 4 – 4. För Gon­	 zales och Evanston: 2 – 3.»	 Han gick några slag fram och åter. Icke ens för	 sig själv skulle han ha medgivit, att han var både oro­	 lig och förbryllad.	 Det var intet tvivel om att Inez Robeira och hennes	 liga visste, vilken fara de löpte. Skulle den mörka	 damen kunna bevisa sitt alibi, om hon blev häktad för	 mordet? Skulle hennes bror kunna det? Skulle Gon­	 zales kunna det, han som säkerligen förde den grå bi­	 len mordkvällen?	 Wallion besvarade sina egna frågor med ett överty­	 gat: nej!	 Varför stannade de då?	 Voro costazuelapapperen så fruktansvärda, att fem	 personer voro beredda att offra allt för deras åter­	 fående?	 I så fall ...	 Detektivreportern blir stående, slagen av en tanke.	 I så fall ...	 Varför icke låta häkta dem nu?	 Men han skakade genast på huvudet.	 Den andre! Om denna häktning avslöjar en hem­	 lighet, fasansfullare för familjen Hesselman än för	 Robeira-ligan? Om den andre är en förrädare? Om	 han är något ännu värre?	 Och detektivreportern tänker på Pauline.	 »Jag måste först veta det jag redan anar», säger	 han sig. »Jag måste se med egna ögon vem den an­	 dre är!»	 
	 
	 
	 
	 
	 
	 34.	 
	 Maurice Wallions privatbostad låg vid Valhallavä­	 gen med utsikt åt Gärdet.	 Hit kom sent på måndagskvällen Steno Beyler, och	 detektivreportern tog emot honom med förströdd upp­	 syn, en smula blek och trött.	 »Jag har hyrt en motorbåt», började Beyler i det	 han uttröttad kastade sig i en stol.	 »Det är bra», mumlade Wallion med sin oundvikliga	 goldtip mellan läpparna. »Ta av dig i skjortärmarna	 och fortsätt!»	 »Hur vet du att det är mer?»	 »Det syns på ögonen. Säg det först som sist! Jag	 vet vad det är, det är deras drag efter oss, eller hur?	 Alltså – de ha också hyrt en motorbåt?»	 Beyler slog handen i bordet.	 »Nej – de ha köpt en!» utbrast han.	 Detektivreportern stannade i sin björngång och stir­	 rade upp i taket. Han smålog.	 »Madame Robeira arbetar i stor stil», anmärkte han.	 »Hon har min beundran. Hur dags avslutades köpet?»	 »Klockan fem.»	 »Av vem?»	 »Av konsul Thander. Båten är bankir Eisbergers	 Nicolette, femton knop. Priset erlades kontant av	 konsuln.»	 Wallion satte sig vid skrivbordet och lutade huvu­	 det i händerna.	 »Har båten överlämnats?»	 »Konsuln skall skicka ned en mekaniker i morgon	 förmiddag, sägs det.»	 
	 »Mekanikerns namn: Gonzales», anmärkte Wallion	 torrt. »Var har du fått veta detta?»	 »På Metropol, av Eisberger själv.»	 »Har du sett Gallenberg i kväll?»	 »Nej.»	 »Vem bevakar Götgatan 14 i kväll?»	 »Beckman. Hoppner skall avlösa honom.»	 Wallion nickade tankspritt. Lampan belyste hans	 nedlutade ansikte, och för en sekund hände vad som	 ofta hänt Steno Beyler: han såg icke den kände kamra­	 tens utan en främlings, en okänds ansikte framför sig.	 Dragen voro fårade, skarpa, bleka, mungiporna ned­	 dragna, hakan oförsonligt hård, och ögonen – dessa	 underliga grå ögon, en sjöfarares eller en bergsbos	 ögon, utan fruktan för något på jorden!	 Vem var han, varifrån kom han? Lönlösa frågor:	 under de två år Maurice Wallion varit detektivrepor­	 ter vid Dagskuriren hade han aldrig med ett ord be­	 rört sitt förflutna. Man visste att han varit reporter i	 Petit Parisien, deltagit i en nordpolsexpedition, käm­	 pat med i boerkriget, vistats långa tider i Brasilien, In­	 dien och Kina. Därutöver – ingenting!	 Beyler ryckte till. Den andre hade blixtsnabbt sett	 upp och betraktade honom forskande.	 »Varför ser du på mig?» sade Wallion lågt. »Tänkte	 du på detsamma som jag? Det förflutna?»	 Han skrattade till.	 »Ser du, skillnaden är den att du gissar, men jag	 vet, vet!»	 Linjalen som han lekt med brast med en smäll mitt	 i tu, och han slängde bitarna i golvet. Han steg upp	 och sträckte armarna över huvudet.	 »Nej!» utbröt han med annan röst. »Ingen vila på	 vägen! Åt helvetet med det förgångna. Till arbetet,	 Beyler!»	 
	 Han grep några pappersremsor på skrivunderlägget	 och höll upp dem i lampskenet. Beyler kände igen	 de blå chiffren.	 »Det är nonsens att tro dessa zigzaglinjer betyda nå­	 got», anmärkte Wallion. »Och ändå göra de det, ändå	 ha de en betydelse.»	 Han bredde ut den längsta remsan i hela dess längd	 och lät fingret följa den slingrande kurvan.	 »Det som här är skrivet läste doktor Hesselman bok­	 stav för bokstav, ord för ord, och vad han läste för­	 skräckte honom. Natt efter natt har jag sökt avtvinga	 zigzaglinjerna deras hemlighet, men där finnas inga	 tecken, inga hållpunkter, ingenting. Endast en full­	 ständigt okontrollerbar kurva!»	 Han tog de andra, kortare chiffren och följde även	 dem med fingret.	 »Observerar du något sällsamt med dessa linjer?»	 fortfor han. »Inte? Ser du inte, att man skrivit dem	 som man skriver en handstil. Som när ett barn låtsas	 att det skriver ett brev. Ja, jag vågar påstå, att en	 annan skrivit nummer 2 och 4 än den som skrivit nr	 3, och att ännu en annan skrivit nummer 1!»	 Beyler betraktade papperslapparna med nytt intresse	 och såg därefter upp på sin kamrat.	 »Sannerligen», medgav han, »jag tror du har rätt!	 Här förekommer verkligen tre utpräglade stilar!»	 »Av vilka den första är den redbaraste», tillfogade	 Wallion. »Antag därför att nummer ett är av alla	 chiffren det mest typiska, eller rättare: det i vilket kon­	 struktionen bäst framträder. Hurudan är då konstruk­	 tionen?»	 Detektivreportern tände en cigarrett och fortfor utan	 att vänta på svar:	 »Konstruktionen är helt tydlig. Från en tänkt me­	 
	 dellinje längs remsans mitt ger kurvan utslag än uppåt	 än nedåt. Här börjar den exempelvis med två utslag	 uppåt, därpå fem nedåt, därpå ett upp och ett ned, två	 upp o. s. v. Antag att 1 upp = a, 2 upp = b ...»	 Steno Beyler ropade till, helt glad.	 »Ja, så måste det vara!» utbrast han ljusnande.	 »Ingalunda», genmälde detektivreportern lugnt.	 »Jag ämnade tillägga, att ett dylikt antagande är all­	 deles felaktigt. Märk, att kurvan aldrig ger utslag	 mer än fem gånger i rad åt samma håll. Gå igenom	 hela chiffren och du får se, att kurvan slår ett, två,	 tre, fyra eller fem gånger utan att vända – men	 aldrig sex eller mera. På det sättet få vi således blott	 tio olika tecken eller vida mindre än halva alfabetet.	 Där hade vi ingenting för besväret.»	 Han teg litet, medan han med ett förstoringsglas	 granskade den blå kurvan. En rökspiral, också den	 blå, steg liksom gäckande från cigarretten mellan hans	 fingrar.	 »Mixa dig en grogg», sade han frånvarande utan	 att lyfta ögonen från chiffret.	 »En åt dig och en åt mig», skrattade Beyler i det	 han lydde order. »Elias blir utan ...»	 Detektivreportern föreföll ha glömt allt i världen	 utom det blå chiffret. Cigarrettröken virvlade kring	 den gula lampkupan. Skrivbordet såg ut som ett slag­	 fält, översållat med askhögar, brända tändstickor,	 plundrade cigarrettaskar och skarpslipade pennor.	 En timme gick. Tornuren i fjärran mätte klingande	 ut tolvslaget.	 Alltjämt arbetade Wallion. Beyler, nedsjunken i	 en länstol, betraktade honom förstulet. Svetten lyste	 på detektivreporterns panna. Han mumlade mystiska	 ord, som ljödo likt besvärjelser, och skrev oupphör­	 ligt ned rader av siffror, som han ett ögonblick be­	 
	 grundade och därefter med ett förargat mummel strök	 över.	 Klockan slog ett. Spårvagnarna nere på Valhalla­	 vägen hade tystnat. Högen av papperslappar växte på	 skrivbordet. Wallion tog fram sin anteckningsbok.	 »För Antonio Robeira 1, 1, 4, 4», sade han för sig	 själv. »För Gonzales och Evanston bara 2, 3. Ligger	 det något i dessa siffror?»	 Beyler hade försjunkit i dvala, där han satt, men i	 ett nu flög han upp. Wallion hade utstött ett mäktigt	 härskri.	 »Kom hit, Beyler!» ropade han och viftade med an­	 teckningarna. »Kom hit och jämför slutet av chiff­	 ret nummer tre med linjen på Inez Robeiras dörr!»	 Beyler gned sig i ögonen och lutade sig över bordet.	 Han lade den uppslagna boken bredvid chiffret.	 »De äro lika!» sade han nästan genast.	 Han jämförde ännu en gång med stigande förvåning.	 »I detalj lika!» upprepade han.	 Wallion nickade.	 »De äro fullkomligt identiska», bestyrkte han. »Chiff­	 ret nummer tre slutar med: två upp, fem ned, fyra upp,	 fyra ned plus en avslutande släng. Linjen på dörren	 likadant. Men denna linje på dörren, vad är den om ej	 Inez Robeiras eget namn, med vilket hon också under­	 tecknat chiffret?»	 Han betraktade chiffern med en mer och mer lysande	 blick.	 »2 – 5 – 4 – 4, det är för litet att vara ett helt	 namn», sade han. »Men om det vore hennes initialer?»	 Han rusade upp och kastade av sig rocken.	 »Jag är på spåret», utbrast han. »Gå och lägg dig	 på min soffa, Beyler, jag skall väcka dig, när jag löst	 de blå chiffren!»	 
	 
	 
	 
	 
	 
	 35.	 
	 Steno vaknade vid en kraftig ruskning.	 Det var ljus dag, fönstren stodo vidöppna och en	 frisk bris svepte in från Gärdet. Från kasernerna	 ljödo trumpetsignaler; det var reveljen.	 Maurice Wallion stod leende lutad över honom.	 »Evreka, gossebarn, evreka!» ropade han. »Jag har	 funnit det!»	 Beyler satte sig upp och gäspade. Mitt i gäspningen	 tittade han plötsligt på Wallion. Hans minne kom till­	 baka, och han rusade upp.	 »Funnit det?» och han grep den andre vid axlarna.	 »Funnit – vad?»	 Han vågade icke fullborda frågan. Detektivrepor­	 tern drog honom med sig till bordet.	 »Jag har funnit det blå chiffrets lösning», sade han.	 »Hör på!»	 Han grep en penna och började utan vidare.	 »I det ögonblick jag gjorde mig den frågan: betyder	 2 – 5 – 4 – 4 Inez Robeiras initialer? i samma	 stund var det som om en slöja gled undan, och jag	 tyckte mig se vägen till lösning framför mig. Inez	 Robeiras initialer, det vill säga två bokstäver. Men	 om fyra siffror representera två bokstäver, så repre­	 sentera två siffror en bokstav. Där hade jag något	 som liknade en princip: ett sifferpar = en bokstav!	 Om jag hade rätt, var den blå chiffern alltså en lång	 serie sifferpar, framställda i en kurva med lika många	 utslag per gång som siffrans valör angav samt med ut­	 
	 slaget riktat uppåt för sifferparets första hälft och	 nedåt för dess andra hälft. Förstår du mig?»	 Beyler nickade ivrigt.	 »Så snart jag uppställt denna hypotes», fortsatte	 Wallion, »tog jag mig för att förvandla chiffret num­	 mer ett till dess mera överskådliga form, det vill säga	 till en serie sifferpar. Chiffret fick då detta utseende:	 
	 25 11 22 54 42 24 52 44 44 15 42 43 44 11 21 11	 42 11 21 51 25 11 22 11 33 24 22 44 24 32 32 14	 55 14 43 23 25 54 32 41 33 24 22 15 32 25 15 43	 44 54 42 25 11 22 21 55 42 32 35 42 11 14 15 23	 15 13 31 15 32 23 35 44 15 32 12 11 23 34 23 35	 21 23 11 33 12 45 42 22.	 
	 »Nu hade jag chiffret i mitt våld. Denna rad av par­	 vis ställda siffror är icke längre så mystisk och oåt­	 komlig som den blå zigzaglinjen, eller hur? Man har	 blott att uppställa följande fråga: hur är den nyckel be­	 skaffad som gör detta sifferchiffer läsbart?»	 Detektivreportern gjorde ett uppehåll, bläddrande i	 papperen.	 »Vidare!» viskade hans kamrat som led nyfikenhe­	 tens alla kval.	 »Vi observerade redan förut att ingen siffra är högre	 än fem», fortfor Wallion. »Endast siffrorna 1, 2, 3, 4	 och 5 förekomma. Däremot äro de sinsemellan kom­	 binerade två och två i alla tänkbara lägen. Därav föl­	 jer sannolikheten att nyckeln är kvadratisk. Då där	 till kommer att kombinationen 11 är den i chiffern of­	 tast upprepade (den förekommer tio gånger), och alfa­	 betets första bokstav är en av språkets vanligaste, får	 man antaga att den kvadratiska nyckeln har sin enk­	 laste form. Om alfabetet nedbringas till 25 tecken ge­	 
	 nom att borttaga de sällan eller aldrig brukade q, x och	 z, kommer den sökta nyckeln att se ut så här:	 
	 
	 
	 »Varje bokstav», återtog Wallion, »blir i denna nyc­	 kel fullt bestämd genom två siffror, till exempel H ge­	 nom tvåan till vänster och trean upptill, eller med ett	 ord: H skrives 23. I vår chiffer är första sifferparet	 25. I nyckeln blir det tecknet J. Därnäst kommer 11,	 vilket i nyckeln blir A; så ha vi 22, som betyder G ...»	 »J – A – G! Jag!» sade Beyler med återhållen an­	 dedräkt.	 »En god början», smålog Wallion och tog åter till	 pennan. »Låt oss fortsätta!»	 Han skrev:	 25 11 22 54 42 24 52 44 44 15 42 43 44 11 21 11 42 11	 JAG ÄR I YTTERSTA FARA	 
	 »Vad säger du om det?” mumlade han och visslade.	 »Jag är i yttersta fara! Låter inte illa!»	 Han fortsatte att skriva, jämförande chiffren med	 nyckeln.	 »Resten är lätt», anmärkte han.	 Efter några minuter slängde han pennan och räckte	 sin kamrat papperet.	 »Det var påtagligen den rätta nyckeln», sade han	 lugnt. »Där har du hela chiffern nummer ett!»	 Steno Beyler ryckte till sig papperet med en tör­	 standes iver och läste högt:	 
	 »Jag är i yttersta fara. F. V. jaga mig till döds.	 Hjälp mig, eljest är jag förlorad.	 E. Heckel, Hotel Bahnhof, Hamburg.»	 
	 Han lät papperet sjunka, blek av sinnesrörelse.	 »Hade du väntat detta?» frågade han.	 »Jag ansåg fullkomligt säkert att brevet skulle visa	 sig ha ett liknande innehåll», svarade Wallion.	 Beyler läste ännu en gång denna sällsamma vädjan.	 »E. Heckel är således den andres verkliga namn!»	 anmärkte han efter en stund.	 »Jag kan försäkra dig», genmälde detektivreportern,	 »att det inte är hans verkliga namn. Heckel är ett	 alias. Det verkliga namnet skall du måhända få veta,	 när jag fått svar på mitt telegram till Amerika.»	 »Ditt telegram till Amerika?»	 »Ja, till Pinkertons detektivbyrå i U. S. A.»	 Beyler stirrade rätt in i de outgrundliga grå ögonen.	 Det var något i dem som tycktes förbjuda honom att	 fråga mera. Det blev en lång tystnad; genom de öppna	 fönstren hördes det taktfasta bullret av en marsche­	 rande trupp.	 »Jag hoppades att blå chiffrets tydning skulle sprida	 ljus över morbrors död», viskade den unge mannen,	 »men nu tycker jag, att gåtan blott mörknat.»	 
	 Wallion stack händerna i fickorna och lutade stolen	 tillbaka.	 »Tvärtom! Vad är det brevet bevisar? Jo, att man­	 nen som kallar sig Heckel har anledning påräkna dok­	 tor Hesselmans hjälp mot dem som hetsa honom till	 döds. Händelserna visa att han räknade rätt och så­	 lunda drog doktorn med sig i det ödesdigra spel som	 slutade med ett mord.»	 »Vet du också vad F. V. betyder?» avbröt Beyler	 otåligt.	 »F. V. är förföljarna. Låt oss övergå till de åter­	 stående chiffren. De besvara säkerligen din sista fråga	 tydligare än jag ännu kan.»	 Detektivreportern tog åter itu med sitt arbete, jäm­	 förande zigzaglinjerna med nyckeln.	 »51 säger V», mumlade han. »52 säger Y; 34 ger	 mig N; 41 blir P ...»	 Beyler, som läste över hans axel, brast ut i ett rop	 av raseri och besvikelse. Detektivreportern betrak­	 tade papperet och rynkade pannan.	 »VYNPFF! Det låter verkligen inte särdeles gram­	 matikaliskt», anmärkte han.	 Han satte knogarna över ögonen och tänkte inten­	 sivt.	 »Giv mig en cigarrett!» bad han om en stund.	 Beyler räckte honom sitt etui, och han tände sin	 goldtip med en suck av lättnad.	 »Jag är en dåre», sade han. »Chiffret nr 1 skrevs av	 Heckel (låt oss kalla honom så) till doktor Hesselman.	 Det är naturligt att det chiffret är på svenska. Men de	 övriga? Du känner min teori, att doktor Hesselman	 efter den 23 mars dolde den andre, alias Heckel, i vil­	 lans låsta flygel. Hit anlände sedermera chiffren nr 2,	 3 och 4. Heckel är den som de vilja åt, Heckel kom­	 mer från Costazuela ...»	 »Hur vet du det?»	 
	 »Det skall jag snart bevisa. Alltnog: förföljarna	 meddela sig genom dessa chiffer med flyktingen Heckel	 från Costazuela. Då är det ju givet att de begagna	 spanska språket!»	 Han började åter skriva, med goldtipen i mungipan.	 »Vi behöva nu en annan nyckel!» fortfor han. »Span­	 ska alfabetet består av 27 tecken, nämligen a b c ch	 d e f g h i j l ll m n ñ o p q r s t u v x y z. Det	 blir nödvändigt att avlägsna två av tecknen. Vilka?	 CH och LL kunna givetvis i chiffern återgivas av	 C + H och L + L. Dessutom kan Y ersättas av I.»	 Han besinnade sig litet och fortsatte så:	 »Vi ha en ledtråd. Inez Robeiras initialer beteck­	 nades ju med 25 44. Antag att Antonio Robeiras sig­	 nal 11 44 betyder hans initialer A R, och att Gonzales	 med signalen 23 åsyftade sin initial G. Då ha vi re­	 dan: A = 11, G = 23, I = 25 och R = 44; eller	 insatt i kvadraten:	 
	 
	 
	 
	 »Fylla vi ut tomrummet med det övriga alfabetet,	 observera vi: Från A till I ingenting borttaget, alltså	 är CH kvar. Från I till R ett tecken borta, alltså LL	 ur spelet. Från R till slutet ett tecken putz weg, kan	 endast vara Y. Vi kunna därför tryggt ge nyckeln	 denna form:	 
	 
	 
	 »Nu börja vi om attacken», fortsatte han. »51 =	 T; 52 = U; 34 = N; 41 = O; 51 = T; 21 = E ...»	 »Tu no te escape!» viskade Beyler.	 »Vänta litet», mumlade Wallion, vars penna arbe­	 tade ursinnigt. »Du skall få se!»	 Han räckte papperet till sin kamrat och denne läste:	 »Tu no te escape de nosotros! Denos los papeles!»	 Wallion var redan i färd med chiffret nr 3, i det han	 anmärkte:	 
	 »Om Inez Robeira visste att jag kan spanska, skulle	 hon blekna! Aha, det här låter som en liten billet	 d’amour;	 Espereme esta noche à las seis. I. R. Ett rendez­	 vous på kvällen den 30 april. Samtalsämne utan tvi­	 vel: Costazuelapapperen ...	 »Men vad nu», avbröt han sig. »Det här ser allvar­	 ligt ut. Chiffret nr 4 ...»	 Med ett finger i nyckeln, lät han pennan hastigt for­	 ma tecken efter tecken på papperet. Han hade lagt	 bort cigarretten och hans panna var rynkad.	 »Vilka djävulska banditer!» sade han med hopbitna	 tänder.	 Han räckte sin kamrat den sista chiffern.	 »Detta bekräftar mina värsta misstankar», tillade	 han i samma ton.	 Beyler betraktade papperet. Där stod:	 Recuerdas Ramon Puerta! Tu será el proximo!	 »Men vad är det då?» ropade han häftigt.	 »Det är dödsdomen över den andre!» förklarade de­	 tektivreportern allvarligt. »Förlåt mig, jag glömmer,	 att du inte behärskar spanskan.»	 Han tog ett nytt papper.	 »I översättning lyda de tre chifferbreven:	 Chiffer nr 2:	 »Du undgår oss ej. Giv oss dokumenten!»	 Chiffer nr 3:	 »Vänta mig i kväll klockan sex. I. R.»	 Chiffer nr 4:	 »Kom ihåg Ramon Puerta! Du blir den näste!»	 Han tog ned en av de tjocka volymerna från bok­	 hyllan. Beyler såg att den var full av tidningsurklipp.	 Detektivreportern sökte en stund i den. Slutligen fann	 han, vad han önskade, och läste högt:	 
	 »MYSTISKT MORD I MARSEILLE	 
	 Paris, fredag. En medelålders man hittades i dag	 mördad med knivstygn nära hamnen. Hans papper	 gåvo vid handen att hans namn var Ramon Puerta.	 Han synes nyligen ha anlänt från Costazuela, där han	 på sin tid var den beryktade Quiveras sekreterare. I	 närheten av liket anträffades ett papper med orden	 Amigos de la Liberdad (Frihetens vänner). Man för­	 modar att mordet är av politisk natur.»	 De begge journalisterna sågo på varandra med ett	 egendomligt uttryck i blicken.	 »Amigos de la Liberdad», upprepade Wallion och	 slog igen boken. »Frihetens Vänner! Hur lödo den	 andres ord? ’F. V. jaga mig till döds!’ Det klarnar	 över spåret, tycks det!»	 
	 
	 
	 
	 
	 36.	 
	 »Du vill då påstå att denne Heckel med F. V. eller	 Amigos de la Liberdad åsyftar Inez Robeira och hen­	 nes liga?» frågade Steno Beyler upphetsad.	 »Det förefaller logiskt.»	 »Och att det är hon som begått mordet i Marseille.»	 »Notisen från Marseille är jämnt ett år gammal. Ur	 tidssynpunkt är det mycket möjligt att Robeiraligan	 mördade Ramon Puerta. Vad som är visst, är däremot	 att de genom chiffret nr 4 fällt en dödsdom över ho­	 nom som kallar sig Heckel, sedan de fåfängt sökt av­	 tvinga honom papperen.»	 »Vad är då Amigo de la Liberdad?»	 Detektivreportern svarade med en motfråga:	 
	 »Vilken betydelse ha de så kallade Costazuelapap­	 peren? Ramon Puerta var i Quiveras tjänst. Varje	 Quiveras framsteg i Costazuela eggar Robeiraligan till	 nya ansträngningar att återfå papperen. Slutsats: de	 äro synnerligen viktiga för Quivera eller synnerligen	 farliga för hans motståndare, diktatorn Strozzi. Följd­	 sats: Amigos de la Liberdad är en politisk liga i Costa­	 zuela, en hemlig liga måhända, i varje fall en liga i	 Strozzis tjänst, beredd till även det mörkaste dåd och	 med medel att sätta det i verket. Att Inez Robeira	 et compani tillhöra Amigos de la Liberdad bevisa	 chiffren.»	 »Men de bevisa ändå ingenting om huvudpunkten»,	 invände Beyler dystert. »De bevisa icke varför Pauli­	 nes far dödades på kvällen den 25 maj. Detta revol­	 verskott är fortfarande lika grymt meningslöst, lika	 ofattbart.»	 Maurice Wallion öppnade en låda och lade ned chiff­	 ren.	 »Du glömmer», sade han sakta, »att doktor Hessel­	 man ställde sig emellan Amigos de la Liberdad och de­	 ras offer. Vi veta ännu ej, hur djupt han var engage­	 rad i affären. Vi veta dock att han kände ligans chif­	 ferspråk.»	 »Han kände deras chiffer!» upprepade Beyler. »Det	 är något i den tanken som förskräcker mig. Vilket	 band hade denne Heckel på min morbror, vad var det	 som tvingade honom att ge flyktingen skydd? Vem är	 Heckel?»	 Detektivreportern fäste en sekund sin djupa blick	 på kamratens nedböjda huvud. Hans skarpa drag	 hade veknat, och det kom en glimt av medlidande i	 ögonen.	 »För Paulines skull», sade han långsamt. »För Pau­	 lines skull, fråga mig icke ännu!»	 Steno Beyler lyfte huvudet, tills han såg uttrycket	 
	 i den andres ögon. Då reste han sig, driven av dessa	 ögons befallande glans. Även Wallion hade stigit upp,	 och tvärs över bordet mätte de kraften i varandras	 blickar.	 »För Paulines skull», stammade den unge mannen.	 Maurice Wallion lutade sig fram.	 »Jag begär ditt förtroende!» sade han kärvt.	 Beyler andades tungt som om han sprungit. Plöts­	 ligt sträckte han fram handen, och han rodnade lätt	 som en gosse.	 »Du är starkare än jag», sade han enkelt.	 »Så måste det vara», svarade Wallion och tog hans	 hand.	 Det ringde på dörren, en lång och envis signal. De­	 tektivreportern gick ut och öppnade, men kom strax	 tillbaka följd av Max Gallenberg.	 Den lille detektivreportern hade lagt bort det vita	 bandaget. Hans magra ansikte lyste av energi.	 »Jag har fullgjort mitt uppdrag», förklarade han.	 »Såå, har ni äntligen funnit bilen?»	 »Äntligen!» fnös Gallenberg medan han drog av sig	 handskarna. »Äntligen, säger ni! Redan, säger jag!	 Nå, var tror ni den är?»	 Han såg sig omkring med triumferande blickar.	 »Beyler», skrattade Wallion, »var tror du den är?»	 Den unge mannen ryckte på axlarna och sade:	 »Är det fråga om den famösa bruna bilen så be­	 känner jag min okunnighet.»	 Den sprättige detektiven slog sig ned i soffan och	 justerade vecken på sina byxor. Därefter lade han	 armarna i kors och sade med tonvikt:	 »Den bruna bilen, mina herrar, står inlåst i ett ga­	 rage vid Mästersamuelsgatan!»	 Maurice Wallion svängde om på klacken.	 »Vems garage?»	 »Konsul Thanders!»	 
	 Detektivreportern visslade.	 »Naturligtvis. Hur fick ni korn på saken?»	 »För att börja från början», berättade Gallenberg,	 »fick jag er order att ta reda på den bruna bilen i sön­	 dags middag. Vad skulle jag göra? Jag visste, att	 den bruna bilen icke var en taxameter. Jag visste att	 det var en tämligen stor, öppen lyxbil. Jag visste, att	 Robeiraligan begagnat den åtminstone dagarna 12 och	 13 juni. Om de använt den dessförinnan fanns i varje	 fall intet vittnesbörd. En rundtur till alla hyrverk och	 privata uthyrare ha övertygat mig om att man icke	 hyrt bilen. Den tillhörde alltså ligan. Var den ny­	 köpt? Jag ringde på till alla bilfirmor i staden. Resul­	 tat: i Stockholm har ingen brun lyxbil försålts senaste	 månad. Jag blev förbryllad. Jag gick för mig själv	 igenom möjligheterna: 1:o) Bilen kunde ha inköpts i	 andra hand. Jag genomsnokade senaste tidens annon­	 ser om biler, utbjudna till salu. Ingenting som liknade	 den jag sökte. 2:o) Bilen kunde ha importerats. Jag	 rusade till tullen och med min förmåga att komma till	 rätta med alla människor, till och med tjänste- och	 ämbetsmän, hade jag snart övertygat mig om att den	 bruna bilen icke blivit importerad. 3:o) Bilen kunde	 ha varit i en av ligans ägo redan före krisen. Min	 forskande blick stannade på konsul Thander. Ägde	 konsul Thander en bil? Var det den bruna? Jag i	 fyrsprång till polisen för att slå upp registren och myc­	 ket riktigt, vår vän konsuln hade sedan augusti förra	 året bilnumret A 9135.»	 »Mycket bra!» nickade Wallion.	 »Men», fortsatte den lille detektiven, »om konsuln	 köpte en bil, så behövde han också ett garage att ha	 den i, tänkte jag. Vilka hade garage att hyra ut i au­	 gusti? Jag återvände till tidningarnas annonsavdelnin­	 gar. Jag hade tur. Inemot midnatt i går kväll visste	 jag, var denna den mest mystiska bland bilar fanns.	 
	 Konsuln hade hyrt ett garage inne på en gård vid Mä­	 stersamuelsgatan, och där fanns bilen.»	 »Såg ni den?» frågade Wallion och höjde ögonbry­	 nen.	 Detektiven skrattade.	 »Vem tar ni mig för? Naturligtvis såg jag den.	 I galopp hem, byta kläder, stoppa vissa små instrument	 i fickan, det var en halvtimmes verk. När klockan slog	 två i kyrktornet, var det en viss detektiv som öppnade	 en gammal port på Mästersamuelsgatan och såg sig	 omkring på en mörk, trång gård, omgiven av blinda,	 dammiga fönster, tillhörande magasin och stallbyggna­	 der. Inte en människa kunde se, vad jag gjorde. Jag	 låste upp ett hänglås, fällde ljudlöst ned en järnbom	 och slank in mellan ett par bastanta dörrar. Jag be­	 hövde icke låta min ficklampa spela för att veta, att	 den bruna bilen var där ...»	 Gallenberg gjorde en gest som om han lyst med en	 ficklampa.	 »Den var där», upprepade han, »dammig och ned­	 stänkt, så som den kommit från Värmdön. Det är en	 Fiat av sista modell, öppet brunlackerat karosseri,	 plats för sex.»	 Wallion skrev några ord i sin anteckningsbok.	 »Och ni – rörde den inte?» frågade han hastigt.	 »Jo», svarade Gallenberg, som började småle.	 »Nå?»	 »Det är som ni misstänker», fortfor detektiven med	 samma sluga leende. »Jag undersökte den bruna lac­	 keringen. Den är fullkomligt ny. När konsul Than­	 der lät registrera sin bil var den grå. Den grå bilen av	 den 25 maj och den bruna bilen av den 12–13 juni	 äro identiska!»	 »Identiska!» utropade Steno Beyler. »Den tanken	 föll mig aldrig in!»	 »Nej men mig!» genmälde Wallion torrt. »Och jag	 
	 misstänkte också, att de skulle föredraga att i stillhet	 måla om bilen hällre än den relativt uppseendeväc­	 kande manövern att skaffa ett nytt karosseri. Låt oss	 nu gå till Dagskuriren.»	 Nedkomna till Dagskurirens redaktion funno de	 unge Hoppner väntande.	 Hoppner var en av tidningens yngste, en mörkhårig,	 smärt pojke, med mera tycke av diplomat än journa­	 list, distingerad, orubblig.	 Han meddelade att Beckman återtagit vakten vid	 Götgatan 14. Natten hade varit lugn; Inez Robeira	 hade icke lämnat sin bostad. Hon hade nyss rekvirerat	 kaffe från ett närbeläget konditori, där de bevakande	 tidningsmännen då och då tittade in för att förfriska	 sig.	 »Det är bra», svarade Wallion. »Jag väntar att be­	 vakningen snart skall bliva onödig.»	 »Så mycket bättre», genmälde Hoppner. »Den är tu­	 san så långtrådig.»	 Detektivreportern tog Beyler och Gallenberg med	 sig in i sitt eget rum och bredde ut en karta på bordet.	 Det var en karta över Stockholms skärgård. Han satte	 pekfingret på den.	 »Där är Lindalssundet», sade han. »Den gula motor­	 båten med betjänten ombord försvann utåt Grindafjär­	 den. Allt tyder på att den var på väg till den andres,	 alias Heckels, gömställe. John Andersson lämnade vil­	 lan på Lidingön klockan ½ 3. Först klockan 8 tog	 han en bil till Värmdön. Vad skedde under dessa	 5 ½ timmar? Med en hög grad av sannolikhet föl­	 jande: Andersson har valt klockslaget ½ 3, emedan	 han ämnar medfölja en av de skärgårdsbåtar som avgå	 vid 3–4-tiden; men han drar sig tillbaka därför att	 han ser sig förföljd av den vaksamma Robeiraligan.	 Under flera timmar söker han skaka förföljarna av	 sig. Till sist tror han sig ha lyckats, men då har bå­	 
	 ten längesedan gått. Han telefonerar då till den andre	 att möta honom med motorbåt och tar själv bil till	 mötesplatsen. Resten veta vi redan, mina herrar. Vad	 anse ni?»	 Gallenberg och Beyler instämde.	 »Som en följd av detta resonemang», fortfor Wal­	 lion, »måste vi antaga, att den andre och betjänten stan­	 nat inom skärgården. De veta att polisen bevakar ång­	 båtarna och ha därför näppeligen vågat experimentet	 att gå ombord på någon utgående ångare. Apropå, vad	 heter motorbåten, som du hyrt, Beyler?»	 »Elektra, en liten god racer på 18 knop», svarade den	 tillfrågade.	 Detektivreportern såg tigande ned på kartan. Då	 slogs dörren upp och ett telegrambud marscherade in.	 »Telegram till herr Wallion!»	 Han tog telegrammet, bröt det och läste igenom in­	 nehållet utan att ändra en min.	 »Alltså», slutade han i samma ton medan han vek	 ihop kartan och lämnade den åt Gallenberg, »alltså	 uppdrar jag åt er två att verkställa systematiska spa­	 ningar i skärgården efter den försvunna motorbåten.	 Farväl, mina herrar!»	 »Än du då?» utbrast Beyler. »Vad ämnar du göra?»	 »Jag ämnar resa till Östergötland!» blev svaret helt	 lakoniskt. »Mera sedan, min gosse!»	 Och han stängde dörren efter dem.	 När han blivit ensam, vart han stående orörlig med	 telegrammet i handen. Hans ögon stirrade på det utan	 att se.	 Småningom slötos hans ögon till smala springor.	 Han rynkade ögonbrynen och stoppade mekaniskt te­	 legrammet i fickan. Det såg ut, som om hans tankar	 fått ett nytt problem att kretsa omkring.	 »Hans hustru!» mumlade han. »Hans hustru!»	 Plötsligt öppnade han åter ögonen och vände sig om.	 
	 Dörren gick upp och tidningens gamle vaktmästare	 visade sig.	 »En dam som önskar tala med er», anmälde han och	 räckte reportern ett visitkort.	 Maurice Wallion kastade en blick på kortet och	 slängde det på bordet. Han lutade huvudet tillbaka	 och skrattade tyst.	 »Bed damen komma in!» sade han. »Säg madame	 Inez Robeira att jag väntar henne!»	 
			 
	 
	 
	 
	 
	 
	 VI.	 
	 DEN MÖRKA DAMEN VISAR	 SINA KORT	 
	 
	 37.	 
	 Ett frasande av blått siden, en snabb, allt omfattande	 glimt av ett par stora svarta ögon, och hon var där.	 Maurice Wallion hade blivit en nyans blekare, hans	 läppar en smula rakare och tunnare. Den mörka da­	 men stängde dörren med en vit, fast hand och betrak­	 tade honom lugnt, kritiskt, forskande.	 Ett patriciskt fulländat, sydländskt och passionerat	 ansikte, fyllig viljestark mun, rak smal näsa, ögonen	 blixtrande svarta, modiga och intelligenta, hyn blekt	 guldbrun med varma skuggor. Skälvande örhängen av	 svarta pärlor, promenaddräkt i blått siden med linjer	 som förråda Paris, ett vitt radband med ett silverkors	 i sidenets graciösa veck, en levande ros likt ett rött	 stänk i den blå sidenhatten, som icke döljer hårets blå­	 svarta, tunga prakt.	 Detektivreportern bugade sig. Hon svarade med en	 lätt böjning på huvudet.	 Därpå började hon tala. Hennes stämma var lugn,	 djup, bestämd, och medan hon talade fortfor hon att	 stadigt betrakta journalisten,	 »Jag har kommit», sade hon med en svagt märkbar	 
	 utländsk brytning, »för att meddela er vissa upplys­	 ningar rörande blå spårets mysterium.»	 Wallion bjöd henne en stol.	 »Jag står till er tjänst», svarade han. »Tillåt mig	 påminna: jag har redan haft nöjet av ett samtal med	 er, madame Robeira.»	 Hon satte sig och höjde med spelad förvåning de	 svartbågiga ögonbrynen.	 »Jag menar i Hesselmanska villans telefon», tillfo­	 gade han. »Jag har icke glömt er röst.»	 »Min begäran var då att ni skulle lämna oss i fred»,	 erinrade hon kyligt.	 »Vilket är mig omöjligt som journalist och som in­	 tresserad sanningssökare», replikerade han småleende.	 De svarta ögonen och de grå möttes utan att blinka.	 Det var fullkomligt tydligt för dem bägge, att de voro	 motståndare, med blottade klingor.	 »Ni kommer för att meddela mig upplysningar har	 ni sagt, madame Robeira», fortfor journalisten. »Äm­	 nar ni börja med att säga mig ert nuvarande namn?»	 »Det har jag gjort», kom det snabba svaret.	 »Ni har dock rätt till ett annat.»	 »Säg mig vilket?»	 »Det skall jag göra, madame Hesselman!»	 Den mörka damen dolde en sekund sin blick under	 sammetsvarta ögonfransar.	 »Bland de våra», sade hon långsamt, »föredrar man	 att använda namnet Robeira.»	 »Med de edra», upprepade Wallion i samma artiga	 ton, »menar ni således Amigos de la Liberdad?»	 Den fulla, starka glansen i hennes ögon återvände	 då hon betraktade honom.	 »Ni har uttryckt min mening fullkomligt riktigt»,	 svarade hon. »Ni är väl underrättad.»	 Hennes välformade hand leker med silverkorset.	 »Hur väl underrättad ni än är», fortfar hon, »har ni	 
	 begått ett misstag. Edra artiklar i Dagskuriren visar	 det. Ni har velat hindra oss i vårt arbete. Senast i	 går observerade jag, att man spionerar på mig i min	 bostad. Ja, man har följt efter mig till och med hit!»	 Wallion ser ut genom fönstret och småler, då han	 får se Beckman med förbryllad uppsyn stå nere på	 gatan.	 »Ni ser själv», anmärker den mörka damen i uttrå­	 kad ton. »Ni bereder oss alltför stora svårigheter. Jag	 är nödsakad att övertyga er om det orätta häri!»	 »På vad sätt?»	 »Genom en fullständig redogörelse för de händel­	 ser som slutade med doktor Hesselmans död.»	 Hennes röst är mycket jämn och lugn.	 »Då ni talar om doktor Arthur Hesselman», replike­	 rar Wallion, »glömmer ni att nämna den andre.»	 »Ni menar honom som kallar sig Heckel?»	 »Jag menar honom, vars rätta namn är Edvard Hes­	 selman, doktor Arthur Hesselmans bror. Jag menar	 honom, vars hustru ni är!»	 I den mörka damens ögon kommer en farlig glimt,	 och hennes röst får metallklang:	 »Hur vet ni, att jag är hans hustru?»	 Detektivreportern räcker henne det telegram han	 fått. Hon läser det högt:	 »Med anledning förfrågan hava vi konstaterat, en	 svensk Edvard Hesselman 1908-1911 i Costazuela,	 Quiveras souschef, därstädes gift Inez Robeira, seder­	 mera återvänt Europa.	 Pinkertons byrå.»	 Hon håller telegrammet med fingrar som icke darra.	 Det dröjer dock en minut innan hon återlämnar det.	 »Ni är mycket skicklig», säger hon litet hånfullt.	 »Det är bara synd, att ni står emot oss. Doktor Hes­	 selman stod också emot oss, då han försökte beskydda	 sin bror ...»	 
	 På de sista orden ligger en tonvikt, som detektivre­	 portern icke missförstår.	 »Ni har sagt, att jag är Edvard Hesselmans hustru»,	 fortsätter hon. »Nå, än sedan?»	 »Jag har påmint er om det, därför att ni dömt honom	 till samma öde som Ramon Puerta!» säger detektiv­	 reportern. »Ni är på en farlig väg, madame Robeira!»	 Den mörka damen sitter helt rak och stilla. Endast	 hennes näsvingar skälva, medan hon ser och ser på	 sin motståndare.	 »Ramon Puerta? Vad vet ni om honom?»	 »Låt det vara nog att jag känner honom. Hans	 namn är icke av synnerlig vikt för Hesselmansaken;	 för kunskapen om vem som sköt doktor Hesselman	 spelar han ingen roll. Där äro vissa andra spörsmål	 av större intresse.»	 »Till exempel?»	 »Till exempel alibifrågan.»	 Två blickar möttes och degagerades som värjklingor.	 Detektivreportern fortsatte:	 »Tror ni, madame Robeira, att den man, som på	 kvällen den 25 maj tog ut konsul Thanders grå, nu­	 mera bruna Fiat ur garaget vid Mästersamuelsgatan	 och körde till Lidingön, kan bevisa sitt alibi?»	 Inte en min rörde sig i madames ansikte.	 »Tror ni», återtog Wallion, »att de som voro i flygel­	 rummet, när doktor Hesselman föll död till golvet,	 kunna bevisa sitt alibi?»	 Madame Robeira grep silverkorset, så att de smala	 fingertopparna rodnade.	 »Ni som vet så mycket», sade hon, »berätta mig	 också, vilka dessa personer voro?»	 »Det var ni och er bror!» svarade Wallion.	 Madame Robeira lutade sig fram.	 »Äntligen har ni sagt det», utropade hon hastigt.	 »Det var jag och min bror – varför skulle jag förneka	 
	 det! Ni vill veta, om vi kunna bevisa vårt alibi? Det	 är lätt besvarat!»	 Ett skimmer av rött pulserade under den guldbruna	 hyn och hon log med blixtrande ögon.	 »Är det då så alldeles nödvändigt, detta alibi?» frå­	 gade hon utan att släppa honom med blicken. »Tror	 ni verkligen att jag och min bror behöva ett alibi?»	 Maurice Wallion svarade:	 »De tre skotten den 25 maj vänta ännu på sin för­	 klaring. Denna förklaring hade ni kunnat ge, men ni	 föredrogo bägge att dra er tillbaka, tycks det.»	 »Det vi ha för händer går före alla andra hänsyn!	 Vi drogo oss tillbaka, javäl! Det var en annan som	 flydde ur det där rummet efter mordet, en som ni inte	 nämnt! Det var Edvard Hesselman. Varför har inte	 han framträtt med den förklaring, ni talar om?»	 »Han kommer att göra det.»	 »När?»	 »Så snart Quivera har segrat.»	 »Varför inte förr?»	 »Ni glömmer Costazuelapapperen. Amigos de la	 Liberdad veta, varför inte Edvard Hesselman vågar	 framträda. Också ni vet det, madame Robeira.»	 Inez Robeira skrattade föraktfullt.	 »Ni har rätt», sade hon hårt, »jag vet det. Jag kän­	 ner sanningen om Edvard Hesselman!»	 De svarta strålande ögonen sökte motståndarens,	 tycktes vilja tränga ända in i hans hjärna för att läsa	 dess innersta tanke.	 »Varför har ni icke offentliggjort er upptäckt, att	 den andre var doktor Hesselmans bror? Nej, därför	 att ni inte tror på honom! Ni fruktar, att om skredet	 börjar gå, skola edra vänner där ute i villan, den blon­	 da flickan och hennes kusin, bli de som lida mest!»	 Ett ögonblick blev Maurice Wallion överrumplad.	 
	 Han kände att hennes djärva stöt hade träffat; hans	 hemligaste fruktan hade hon klätt i skonlösa, brän­	 nande ord. Men han behärskade sig, och i hennes	 skarpt forskande blick lästes besvikelse. Han frå­	 gade leende:	 »Vart vill ni komma, madame Robeira?»	 
	 
	 
	 
	 
	 38.	 
	 »Jag ämnar berätta er historien om förrädaren!»	 sade hon.	 Detektivreportern lutade sig tillbaka och tog upp en	 cigarrett.	 »Tillåter ni?» mumlade han.	 Madame Robeira lät tankfullt radbandet glida mel­	 lan fingrarna.	 »År 1909 lärde jag känna Edvard Hesselman», bör­	 jade hon långsamt. »Han var då Quiveras person­	 lige vän och Costazuelas polisminister. På hösten	 samma år gifte vi oss. Jag skall göra honom rättvisa:	 han var en högt bildad, vittberest och intelligent man	 och i sitt ämbete human, kraftfull och rättvis. Apropå,	 ni förstår utan tvivel att det var han som lärde mig	 tala svenska. Men han hade två fel. Han var femton	 år äldre än jag, och han var Quiveras personlige vän!»	 Hon gjorde ett kort uppehåll.	 »Familjen Robeira», fortsatte hon, »är en av mitt	 lands äldsta. Costazuelas aristokrati avskydde Qui­	 veras regemente, och hans hand låg tung på oss. Han	 förnedrade oss med reformer och omstörtningar, som	 han kallade demokratiska men som voro ett ockrande	 på packets lägsta instinkter, detta pack på vilket han	 stödde sin makt.»	 
	 »Konsul Thander har antytt något dylikt», anmärkte	 journalisten.	 »Aristokratien begärde att Costazuela med vapen	 skulle intervenera i Mexicos inre strider för att åter­	 vinna de provinser som med rätta tillhörde oss. Qui­	 vera förkunnade en obrottslig neutralitet, och packet	 jublade. Han försummade försvarsväsendet och	 sänkte skatterna. Landets framtid svävade i fara.	 Då bildades i hemlighet bland de verkliga fosterlands­	 vännerna ett försvarsförbund, som fick namnet ’Ami­	 gos de la Liberdad’. Bland grundarna voro min bror	 och jag. Den man vi ville se vid makten var Strozzi,	 och vårt syfte var att störta Quivera för att i hans	 ställe uppsätta Strozzi som president.»	 Horn betraktade journalisten, som om hon väntat en	 invändning, men han rökte tigande.	 »Jag bragte försiktigt saken på tal med min man»,	 fortfor hon med djupare röst. »Han svarade: ’Det	 är min plikt att bevaka Quiveras intressen!’ Jag bad	 honom, smickrade och förolämpade. Vi skildes som	 ovänner, och från den stunden var han i mina ögon	 endast mitt lands fiende. Edvard Hesselman varnade	 Quivera för den fara som hotade honom från Amigos	 de la Liberdad, men varningen kom för sent. En	 natt bemäktigade sig Edvard Hesselman med hjälp av	 sina beväpnade poliser papperen i sällskapets hemliga	 högkvarter, men samma natt utbröt också revolutio­	 nen inne i själva huvudstaden, palatset stormades, Qui­	 vera flydde och på morgonen var Strozzis seger be­	 tryggad. Quivera hade nätt och jämnt hunnit stiga	 ombord på sin ångyacht tillsammans med sin sekrete­	 rare Ramon Puerta och gå till havs. Edvard Hessel­	 man flydde över gränsen till Mexico och tog sig där­	 ifrån över till Förenta staterna.»	 »Er historia är ovanligt intressant», mumlade journa­	 listen. »Ovanligt intressant och belysande. Bör jag	 
	 förstå er så, att han vid flykten medförde sällskapets	 hemliga papper?»	 Hon drog ett häftigt andetag.	 »Ja», sade hon hatfullt. »Han hade skamligt för­	 rått oss, och han var nog skarpsynt att förstå dessa	 pappers oerhörda vikt.»	 »Vill ni inte ge mig en antydan om deras innehåll?»	 Inez Robeira rynkade ögonbrynen och tvekade.	 »Jag kan nöja mig med att nämna, att ett av doku­	 menten upptar egenhändiga namnteckningar av de	 fyrtio medlemmar av Amigos de la Liberdad, vilka led­	 de revolutionen.»	 »Måhända däribland namnen Inez och Antonio Ro­	 beira?»	 »Naturligtvis!» bekräftade hon högdraget. »Mitt	 och min brors namn äro de tredje och fjärde i ord­	 ningen på listan.»	 Maurice Wallion stirrade på cigarrettröken.	 »Bland dokumenten befann sig också nyckeln till	 sällskapets hemliga chiffer», anmärkte han i frågande	 ton.	 »Ja», svarade madame Robeira med en skymt av	 överraskning.	 Hon fortsatte:	 »Självfallet kunde dokumenten bliva av ödesdiger	 betydelse först om Quivera återkomme till makten.	 Denna fråga blev aktuell, när Quivera för något mer	 än ett år sedan landsteg på Costazuelas kust och reste	 de norra provinserna till uppror mot Strozzi. Han	 hade framgång. Quiveras seger skulle bliva dödsdo­	 men över Costazuelas ädlaste familjer. I denna över­	 hängande fara utsändes några beslutsamma personer	 för att till varje pris återskaffa de stulna dokumen­	 ten; bland de utsända voro jag och min bror. Vi	 följde förrädarens spår till Europa och överraskade	 honom i Marseille, just då han stod i begrepp att	 
	 överlämna papperen till Ramon Puerta för vidare be­	 fordran till Quivera själv. Denna plan lyckades vi	 förhindra –»	 »Genom Ramon Puertas död», inföll Wallion kallt.	 »Edvard Hesselman flydde med papperen alltjämt	 i sitt våld», återtog den mörka damen oberörd. »Vi	 förföljde honom från stad till stad. Förutseende att	 han kunde komma att söka en tillflykt i Stockholm,	 placerade vi två pålitliga män här.»	 »På själva konsulatet!» avbröt Wallion åter.	 »På själva konsulatet», instämde madame Robeira	 lugnt. »Konsul Thander år Strozzis vän. I Hamburg	 förlorade vi för en tid Edvard Hesselmans spår. Men	 vi kunde snart konstatera att vi räknat rätt: flyktingen	 hade styrt kosan till Stockholm. Inom kort visste vi	 med säkerhet att han fanns gömd i doktor Hesselmans	 villa. Vi sände ett brev, i vilket vi uppmanade ho­	 nom att återlämna dokumenten.»	 »Den 26 mars», mumlade journalisten.	 »Alldeles riktigt. Han svarade icke. Jag begärde	 ett personligt samtal. Doktor Hesselman tog emot	 mig och svarade på mina enträgna framställningar en­	 dast, att han icke hade några som helst upplysningar	 att ge. Vi skickade nya skriftliga uppmaningar;	 man svarade icke. Vi gjorde nya besök hos doktorn;	 han var alltjämt avvisande. Nödvändigheten att åter­	 få papperen blev mer och mer oavvislig; från Costa–	 zuela kom underrättelser om Quiveras segerrika fram­	 trängande mot huvudstaden. På kvällen den 25 maj	 besökte vi ånyo villan, doktorn släppte in oss, och det	 samtal började, som skulle avbrytas av revolverskott.	 Min bror var där; också jag var närvarande!»	 De sista orden »också jag var närvarande!» yttrade	 madame Robeira i en ton som kom Maurice Wallion	 att spänt betrakta henne. Hon tillfogade i samma ton:	 »Jag blev således ögonvittne till mordet!»	 
	 
	 
	 
	 
	 
	 39.	 
	 Det föreföll, som om Maurice Wallion samlat hela	 sin iakttagelse förmåga i blicken. Han studerade Inez	 Robeira som man studerar ett intressant och sällsynt	 fenomen. Vart syftade hon? De svarta ögonen trot­	 sade hans, outgrundliga, segervissa.	 »Var god och fortsätt!» sade han.	 »Så snart doktor Hesselman hade släppt in oss»,	 återtog hon, »uppfordrade han oss i upprörd ton att	 giva honom en sanningsenlig och fullständig redogö­	 relse för allt som sammanhängde med de stulna doku­	 menten. Jag gjorde detta och påpekade att den mo­	 raliska om icke den juridiska rätten var på vår sida.	 Han föreföll mycket uppskakad, och när jag slutat satt	 han länge i tankar. ’Fyrtio människoliv!’ mumlade han.	 ’Det är förfärligt!’ Slutligen reste han sig och ringde	 på klockan. ’Om det är som ni säger’, utbrast han,	 ’måste det komma till en uppgörelse!’ Han befallde	 betjänten att hämta Edvard Hesselman, och strax där­	 på visade sig i dörren förrädaren, som vi jagat tvärs	 över Europa.»	 Maurice Wallion reste sig till hälften.	 »Vad är det ni säger, madame Robeira! Visade han	 sig?»	 »Ni skall bli mera överraskad», genmälde hon olycks­	 bådande. »Edvard Hesselman stannade i dörren och	 kastade en hätsk blick på mig. ’Jag underhandlar icke	 med dessa människor!’ sade han rasande.»	 »Ett ögonblick», inföll detektivreportern. »Hur ser	 Edvard Hesselman ut?»	 Inez Robeira öppnade sin väska och räckte honom	 ett fotografi.	 
	 »Detta är taget i Costazuela», upplyste hon. »Han	 är fortfarande sig lik.»	 Maurice Wallion såg på bilden. Den visade en slät­	 rakad, omkring fyrtio års man med tämligen brett,	 grovt ansikte, kraftig haka, kort näsa, ljusa och in­	 telligenta ögon och tämligen mörkt, tillbakastruket	 hår. Släktskapen med doktorn var omisskännlig.	 »Tack!» sade journalisten och återlämnade kortet.	 Inez Robeira fortsatte:	 »Det blev en mycket pinsam scen; de två bröderna	 råkade i ett våldsamt gräl. Edvard Hesselman rasa­	 de som från sina sinnen. Doktorn, »som var i högsta	 grad nedslagen, yrkade på att han genast skulle lämna	 ifrån sig papperen, men brodern vägrade envist. Slut­	 ligen sade doktorn: ’Om inte du vill lämna ut pappe­	 ren, så skall jag göra det.’ ’Det förbjuder jag dig!’	 skrek brodern. Jag och Antonio hade suttit tysta och	 hört på, jag vid dörren till trädgården, min bror vid	 fönstret. Plötsligt vände sig doktorn till mig och ut­	 ropade: ’Jag anser mig förpliktad upplysa er om att do­	 kumenten finnas i –’ Han hade icke hunnit längre,	 förrän katastrofen inträffade. Edvard ryckte blixt­	 snabbt upp en revolver och avfyrade ett skott mot sin	 bror.»	 Maurice Wallion reste sig, gick tvärs över rummet	 och ställde sig med ryggen mot dörren.	 »Jag hör bättre så här», sade han. »Fortsätt!»	 Inez Robeira rörde inte en muskel.	 »Er skildring av mordet, sådan den syntes i tidnin­	 gen, är falsk från början till slut; doktorn höll aldrig	 ett vapen i sin hand, det var Edvard Hesselman som	 sköt honom, och den olycklige doktorn föll död ned	 utan ett ljud. Antonio, som vid Edvards rörelse mot	 höftfickan förutsåg olyckan, hade i samma nu dragit	 fram sitt eget vapen och riktat det mot förrädaren.	 Hans skott small av sekunden efter det första, och	 
	 kulan stannade i dörrposten. Samtidigt släckte han	 lampan på bordet för att få skydd av mörkret. Under	 en minut stodo vi alldeles tysta, lyssnande på varandra.	 Då fick jag se förrädarens skugga mellan mig och	 fönstret och ropade en varning till Antonio. Min	 bror slog upp fönstret och kastade sig ut. Edvard	 Hesselman sköt efter honom utan att träffa. Jag smög	 mig ut genom dörren, stötte ihop med Antonio vid	 grinden, och utmed muren smögo vi oss därifrån, me­	 dan ljus började lysa uppe i villan.»	 Hon tystnade. Maurice Wallion stod orörlig kvar	 vid dörren och såg ned på henne. Han behövde tid	 att tänka, en minut bara! Ljög hon, talade hon san­	 ning? Han hade hoppats beslå henne med en lögn, en	 enda orimlighet, den hade blivit beviset på Edvard	 Hesselmans skuldfrihet, och han skulle utan tvekan ha	 låtit häkta henne. Brodermord! Vilken ohygglig an­	 klagelse! Hela hennes framställning stämmer med	 fakta, de tre skotten, alltsammans, tänkte han i ra­	 seri.	 »Jag har slutat», sade madame Robeira med kall för­	 våning. »Resten känner ni.»	 »Ni anklagar Edvard Hesselman för att ha dödat	 sin bror?» frågade detektivreportern långsamt och lågt.	 »Ja!» sade hon med klar, hög röst.	 Sekunden efter, trotsigt:	 »Tror ni mig inte?»	 Journalisten frågade åter, lika långsamt och lågt:	 »Vill ni påstå, att ni och er bror äro beredda att ta	 denna anklagelse på ed, inför domstol, om det skulle	 gå därhän?»	 »Ja!»	 Madame Robeira reste sig och kom glidande fram	 mot honom. Hennes blick var strålande mörk, kraft­	 medveten, fylld av triumf.	 »Ja, vi äro alla beredda att stödja denna anklagel­	 
	 se», upprepade hon. »Förstår ni nu, hur oklokt det	 vore att hindra Amigos de la Liberdad i deras ar­	 bete?»	 Detektivreportern hade lämnat dörren fri. Han	 stack händerna i fickorna med återvunnen självbe­	 härskning.	 »Jag förstår er mening fullkomligt, madame Ro­	 beira», sade han. »För er gäller det nu att överraska	 Edvard Hesselman i hans gömställe, som ni ännu inte	 känner, och återta de papper, han alltjämt har i sitt	 våld. Därtill behövs tid.»	 »Tänker ni hindra oss?»	 »Varför inte?»	 »Vill ni se den blonda flickan gråta? Vill ni att	 hon skall få veta, vem som dödade hennes far?»	 Hennes röst hade blivit skoningslöst hård. Plöts­	 ligt tillade hon:	 »Jag uppställer villkor.»	 »Verkligen? Törs man fråga vilka?»	 »Giv oss full rörelsefrihet, låt oss utan hinder åter­	 taga de stulna dokumenten, och vi skola överlämna	 förrädaren levande åt er!»	 Detektivreportern gick fram och åter.	 »Jag går inte in på villkoret!»	 »Varför?»	 »Därför att jag kommer att finna Edvard Hessel­	 man före er!»	 Madame Robeira krökte på läpparna.	 »Är det en utmaning?»	 »Det är ett beslut!»	 Hon gick några steg mot dörren och vände sig se­	 dan om.	 »Vad kommer ni att göra?»	 Maurice Wallion skrev på ett kort orden: »Madame	 Robeira skall ej vidare skuggas»	 
	 »Till en början detta», sade han och visade henne	 kortet.	 Därpå öppnade han fönstret, ropade på Beckman,	 som fortfarande stod och trampade på trottoarkanten,	 och kastade ned kortet till honom.	 »Ni har berättat mig en intressant historia», förkla­	 rade han leende. »Vi äro kvitt!»	 Hon böjde tackande på huvudet.	 »Det gläder mig att mitt besök icke blivit utan re­	 sultat», sade hon. »Jag har sagt er sanningen, och jag	 kan gå. Au revoir, monsieur Wallion ...»	 »På återseende, madame Robeira ...»	 I den halvöppnade dörren vände hon sig åter om.	 »Apropå, hur mår den stackars Max Gallenberg?	 Jag är rädd att Gonzales alldeles bragte honom ur fatt­	 ningen häromdagen.»	 Maurice Wallion bugade sig.	 »Jo tack, han är riktigt kry och brinner av arbets­	 lust.»	 »Så roligt! Hälsa honom från mig och bed honom	 icke överanstränga sig. Det kunde bli farligt!»	 Med detta avskedsskott stängde hon dörren efter sig,	 och detektivreportern hörde sidenet frasa bort genom	 korridoren.	 Strax därpå kom Beckman springande.	 »Vad i Herrans namn gör du?» ropade han över	 sig given och svängde med kortet. »Skall den mörka	 damen slippa undan?»	 Maurice Wallion slog upp en tidtabell.	 »Det är onödigt att bevaka henne tills vidare», sade	 han. »Hon är för ögonblicket oåtkomlig. Jag har inte	 tid att förklara mig tydligare.»	 Han såg på sin klocka.	 »Säg redaktionssekreteraren, att jag för Hesselman­	 sakens skull måste resa till Östergötland!»	 
	 
	 
	 
	 
	 
	 40.	 
	 »Alltså, herr pastor, den mördade doktor Arthur	 Hesselman hade en bror vid namn Edvard. Var den­	 ne bror äldre eller yngre?»	 Den gamle prästen lutade närsynt sitt grå huvud	 över de mäktiga luntorna och skrev då och då på ett	 papper. Pennans mödosamma raspande lät helt hög­	 tidligt i det stora kala rummet. Maurice Wallion såg	 sig omkring, medan han otåligt väntade.	 En pastorsexpedition på landsbygden. Nyskurat	 golv med ännu nyare märken av jordiga stövlar; tom­	 ma och ödsliga fönster; bruna väggar med monar­	 kens och en eller annan prelats stela bröstbilder i	 svartnad guldram; en enda rankig stol, en skrivpulpet	 med tunga liggare och där bakom prästens myndiga,	 digra person.	 »Jag har gjort ett kort utdrag ur kyrkboken», brum­	 made prästen slutligen och gav honom ett papper.	 »Det skall upplysa er om det ni frågat.»	 Journalisten tog bladet och läste:	 
	 
	 
	 
	 »Vad beträffar Edvard», fortfor prästen, »är det be­	 kant att han år 1893 avled av feber på Cuba.»	 Wallion såg upp från papperet och sade:	 »Varifrån kommer denna uppgift?»	 »Genom något brev, vill jag minnas.»	 »I varje fall kan jag upplysa er om att mannen lever	 fortfarande.»	 »Såå», brummade prästen förvånad. »Hur vet ni	 det? Har han återkommit till Sverige?»	 »Det påstås så. Jag vore er tacksam, herr pastor,	 om ni kunde ge mig litet mera detaljerade upplysnin­	 gar om Edvard Hesselmans öden.»	 Prästen satte de feta fingertopparna tillhopa.	 »Ja, om jag det kunde», sade han. »Fadern, Richard	 Hesselman, var som ni kanske vet godsägare och råd­	 de om en ansenlig del av denna socken. Vid hans	 död blev arvskifte och godset såldes. Förmyndare	 blev en notarie Beyler, vars son sedermera gifte sig	 med Maud. En son till dem, Steno, finns ännu i li­	 vet, men föräldrarna äro döda. Nåväl, Arthur, som	 hade håg att studera, reste till Uppsala, men Edvard	 for redan samma år, fadern dog, till sjöss och hör­	 des mig veterligt aldrig av mera. Som sagt, i ett brev	 påstods ...»	 »Jaja», avbröt journalisten, »hurudan var denne Ed­	 vards karaktär?»	 »Hm», mumlade prästen. »Karaktär? Inte annat	 än god, det jag vet, litet äventyrlig kanske, ja jag	 minns att han som pojke var något hänsynslös ...	 Emellertid höll Arthur mycket av honom och bekla­	 gade sig ofta för mig att han inte hörde något från	 honom.»	 »Förlåt en något egendomlig fråga», återtog jour­	 nalisten. »Betraktades Edvard på något håll som fa­	 miljens svarta får?»	 »För ingen del», ropade prästen handfallen. »Han	 
	 endast försvann, det var allt. Från 1893, då man fick	 det där budskapet från Cuba, betraktades han som	 död.»	 Wallion läste åter igenom vad prästen skrivit. Plöts­	 ligt ryckte han till.	 »Herr pastor», utbrast han. »Vad betyder detta?	 Här står födelseåret 1867 för bägge bröderna?»	 »Det är mycket enkelt. De voro tvillingar.»	 »Tvillingar!»	 »Ja, de voro tvillingbröder och de höllo mycket av	 varandra», sade prästen allvarligt.	 Maurice Wallion kände en isande kyla över ryg­	 gen. Tvillingbröder och de höllo mycket av varandra!	 Han hörde åter madame Robeiras djupa, kalla röst:	 »Det var Edvard Hesselman som sköt sin bror ...»	 Han drog upp sin näsduk och torkade pannan.	 Prästen betraktade honom nyfiket över glasögonen.	 »Tack, herr pastor», sade Wallion, »edra upplysnin­	 gar ha det största värde för mig.»	 Han stoppade ned pappersbladet och fortfor:	 »Ännu en fråga: vet ni något om doktor Hessel­	 mans betjänt, John Andersson?»	 »En präktig karl, djupt religiös», svarade prästen	 med värme. »Andersson kom i gamle Richard Hes­	 selmans tjänst vid 19 års ålder, låt mig se, det var	 1869, således då bröderna voro två år. Sedermera	 har han i alla år varit hos doktor Hesselman; är för	 övrigt född här i orten.»	 Detektivreportern tackade och gick. När han kom	 ut på vägen, stannade han och mumlade:	 »Tvillingbröder! Vem kunde ana det!»	 Ännu på tåget, medan han var på återfärd till	 Stockholm, satt han som hypnotiserad och stirrade på	 papperet, prästen hade givit honom.	 
	 
	 
	 »Ni förstår, herr Wallion, det är alldeles för liten	 livaktighet i den här saken!»	 »Livaktighet?»	 »Ja, ja, just livaktighet. Det kommer ingenting i	 tidningen!» upprepade redaktionssekreteraren häftigt.	 »Det skall komma.»	 »Komma! Men när? Det är ju den mest förban­	 nade torka på nyhetsmaterial. Vi måste köra med	 Hesselmansaken, måste! Säg nu två spalter i mor­	 gon som en snäll gosse!»	 Och redaktionssekreteraren förvred sitt amerikan­	 ska boxaransikte till ett olycksbådande vänligt smil.	 »Om några dagar ... om två dagar ...»	 Redaktionssekreteraren spände ögonen i honom.	 »För tusan, ni är sjuk, människa! Ni är ju blek som	 ett lik!»	 Maurice Wallion strök håret tillbaka.	 »Nej, inte sjuk ... nej ...»	 »Men ögonen brinner i huvudet på er. Hur är	 det fatt?»	 »Jag tänker ... inte sovit ... jag tänker ...»	 Detektivreporterns röst dog bort i ett mummel, och	 plötsligt gick han sin väg, som om han hade glömt	 bort redaktionssekreteraren. Denne såg efter honom	 och ryckte på sina massiva axlar.	 Maurice Wallion gick in i sitt rum, satte sig vid	 bordet och lutade huvudet i händerna.	 Han hade sagt sant; han var inte sjuk, men hans	 ögon svedo av sömnlöshet, och i hans feberaktigt ar­	 betande hjärna brann en enda, allt förtärande fråga:	 »Har madame Robeira uttalat sanningen?»	 Att hennes djärva besök var ett led i Amigos de la	 Liberdads beslutsamma kamp för Costazuelapapperen,	 var givet. Hade hon vågat ljuga för honom? Hade	 
	 hon givit falskt vittnesbörd, eller var Edvard Hessel­	 man vad hon beskyllt honom för – brodermördare?	 Mödosamt granskade han för hundrade gången hen­	 nes historia, bit för bit, ord för ord. Inte en lucka,	 inte en motsägelse!	 »Det var Edvard Hesselman som sköt sin bror ...»	 Och därpå åter prästens ord:	 »De voro tvillingbröder, och de höllo mycket av	 varandra ...»	 Men hur förklara betjäntens hållning? Skulle John	 Andersson ha skyddat Edvard Hesselman, om han	 känt hela den mörka hemligheten? Vad skedde då be­	 tjänten fann Edvard Hesselman ensam i flygelrum­	 met bredvid doktorns döda kropp?	 Med sammanbitna tänder och de knutna nävarna	 tryckta mot tinningarna sökte detektivreportern den	 svaga punkten i Inez Robeiras bevisning, den felande	 hörnstenen som kunde bringa lögnbyggnaden på fall.	 Ingenting – ingenting!	 Det knackade på dörren.	 »Stig in!» sade Wallion hest.	 Gallenberg och Beyler visade sig, långa i ansiktet.	 »Vi ha sökt i skärgården», började den förre. »Vi	 ha gjort noggranna efterforskningar.»	 »Vad ha ni funnit?»	 »Ingenting.»	 »Hur långt ha ni varit?»	 »Utåt Kanholmsfjärden ända till Möja.»	 »Och ni ha icke funnit några spår?»	 »Inte det minsta »	 Maurice Wallion reste sig.	 »Jag skall själv leda spaningarna», sade han. »De	 försvunna måste återfinnas!»	 Vänd mot Beyler tillade han:	 »Följ med mig ut till villan, jag har ett viktigt med­	 delande att göra dig och din kusin.»	 
	 
	 
	 
	 
	 
	 41.	 
	 Mellan lätta molnslöjor silade ett blekt solsken in i	 villans ljusa salong.	 »Tiden är inne», förklarade detektivreportern som	 tankfullt vandrade fram och åter på den mjuka mat­	 tan, »att meddela er en mycket viktig upplysning, frö­	 ken Pauline.»	 Den unga flickan såg förväntansfullt upp på honom,	 litet trött framåtlutad i stolen, spenslig, vek.	 »Gäller det min far?» frågade den mjuka, sorgsna	 rösten.	 »På sätt och vis», svarade Wallion. »Jag är i stånd	 att säga er namnet på honom som vi kallat den andre.»	 »På Heckel?» utropade Beyler.	 »Ja, Heckels verkliga namn, vilket jag sedan en tid	 anat och nu fått bestyrkt.»	 Wallion sökte litet efter orden.	 »Redan från första stunden förvånade jag mig över	 det fasta band som måste ha funnits mellan doktorn	 och den andre. Utan tvekan, vid flyktingens första	 förtvivlade bön om hjälp, tog doktorn emot honom,	 gömde och skyddade honom. Jag forskade bland hans	 vänner, hans kamrater och vetenskapsbröder, men	 fann ingen som passade in på den andre. Jag för­	 djupade mig i doktor Hesselmans papper, i hans ar­	 kiv, och där fann jag omsider några sparsamma, länge­	 sen glömda anteckningar, som tycktes mig ge en led­	 tråd. De sade mig namnet på den ende man, som	 enligt min mening kunde göra anspråk på att dok­	 torn utan hänsyn till följderna skulle riskera allt,	 till och med livet, för honom.»	 Han satte sig bredvid Pauline och sade allvarligt:	 
	 »Den mannen heter Edvard Hesselman och är er	 farbror!»	 Pauline såg på honom med stora, frågande ögon.	 som om hon icke förstod.	 »Min farbror?» upprepade hon tvekande.	 Hennes minne vaknade först småningom.	 »Min fars tvillingbror», utropade hon, »honom som	 jag aldrig sett!»	 »Han lämnade Sverige långt innan ni föddes», sade	 Wallion.	 »Ja jag vet», genmälde flickan. »Far talade en el­	 ler två gånger om honom. Och ni säger, att han	 kommit tillbaka?»	 »Men det är ju omöjligt, Pauline», inföll Steno	 Beyler otåligt. »Jag minns, att din far vid ett till­	 fälle nämnde, att han haft en bror, som han höll myc­	 ket av, men att brodern länge sedan var död!»	 »Det var endast ett rykte», återtog Wallion. »Ed­	 vard Hesselman sades vara död i feber på Cuba, men	 detta rykte var falskt. Så fort jag lärt känna, att	 doktorn hade en bror i utlandet, anade jag att jag	 fått upp ett spår, och samma dag begärde jag från	 en detektivbyrå i Amerika upplysning, huruvida nå­	 gon person med namnet Edvard Hesselman uppehållit	 sig i Costazuela, dit jag av skäl som ni känner här­	 ledde första ursprunget till blå spårets mysterium.	 Man svarade mig, att Edvard Hesselman vistats i	 Costazuela från 1908 till 1911, där gift sig med en	 viss Inez Robeira och deltagit i revolutionskrigen	 på Quiveras sida. Dessa upplysningar ha sedan be­	 styrkts från – från annat håll.»	 Hans bägge åhörare sutto tysta, lyssnande med åter­	 hållen andedräkt, och han återgav nu för dem ma­	 dame Robeiras berättelse, så långt den rörde Edvard	 Hesselmans äventyr i Costazuela och hans flykt ge­	 nom Europa.	 
	 »Man förstår», slutade han, »i vilken ohygglig be­	 lägenhet: Edvard Hesselman befann sig efter Ramon	 Puertas död, med de ödesdigra dokumenten i sin hand.	 Då var det, han tillgrep sin sista utväg. Redan förut	 hade han säkerligen givit sig tillkänna för sin bror	 och därvid lämnat honom zigzagchiffrets nyckel för	 alla eventualiteter. Gömd i Hamburg skrev han det	 chifferbrev med bön om hjälp, som doktorn mottog	 den andra januari. Fröken Pauline, ni känner vilket	 modigt beslut er far fattade, så snart han fick reda på	 sin brors fara. Jag är fullkomligt viss om att Ed­	 vard Hesselman var gömd i villans östra flygel från	 den 23 mars till den 25 maj.»	 Den unga flickan i sorgdräkten hade lyssnat med	 nervöst knäppta händer. Nu steg hon upp.	 »Jag tror inte att vad ni berättat har överraskat mig	 mycket», hadesade hon lågt. »Efteråt, när jag vet det,	 tycker jag alltsammans är så naturligt. Det är klart,	 att far måste göra allt för att rädda sin bror, som han	 höll så mycket av.»	 Han ställde sig vid fönstret och såg ut mot träd­	 gården. Litet efteråt frågade hon:	 »Säg, tror ni att farbror Edvard ännu är i fara?»	 Wallion fuktade läpparna med tungan.	 »Möjligen», sade han otydligt, »möjligen.»	 Solen belyste hennes ansikte, då hon lutade huvudet	 tillbaka mot karmen. Det rådde en underlig, anings­	 full tystnad ute och inne. Rösterna ljödo små och	 kraftlösa i detta hav av stillhet, men längst inne i still­	 heten hörde Maurice Wallion en djup, kall, klar stäm­	 ma som sade: »Det var Edvard Hesselman som sköt	 sin bror ...»	 Han såg sig liksom vaknande omkring på de andra.	 Steno Beyler satt och stirrade på honom med en stel,	 frågande blick, och Maurice Wallion såg bort.	 »Om farbror Edvard är i fara», sade den unga flic­	 
	 kan för sig själv, »så förstår jag varför John Anders­	 son reste till honom! Det skulle jag själv ha gjort,	 om jag vetat.»	 Hennes ögon lyste fuktiga i solskenet, och hon till­	 lade sorgset:	 »Om pappa ändå anförtrott sig till mig!»	 Maurice Wallion hade åter försjunkit i den enda	 tanke som behärskade honom, men han hörde sig själv	 svara:	 »Om han teg, må ni vara övertygad om, att det icke	 var av brist på förtroende till er.»	 »Varför var det då?» ropade Pauline snabbt.	 »Det var därför att han kände faran. Han kände	 faran, och det sorgliga slutet visar att han hade rätt.»	 Det är möjligt, att det i Wallions ton låg något som	 han icke velat, ty det blonda huvudet vändes hastigt	 mot honom och han kände att flickan betraktade ho­	 nom med uppspärrade ögon.	 »Vet ni någonting nytt om – om pappas död?»	 Det låg så mycken instinktiv fasa i hennes ögon,	 en så plötsligt nyvaknad ångest i hennes lilla bleka	 ansikte, att Wallion skälvde till.	 Han dröjde några sekunder, tills han hade rösten	 i sin makt. Då svarade han stadigt:	 »Nej, jag vet ingenting nytt.»	 
	 När de bägge journalisterna lämnade villan, ställde	 sig Beyler framför detektivreportern och såg honom	 i ögonen.	 »Svara mig», sade han. »Talade du om hela san­	 ningen där inne?»	 »Nej», svarade Wallion efter någon tvekan.	 Beyler lade händerna på hans axlar.	 »Men så tala då!» utbrast han. »Du ser ut, som	 om du hade sett ett spöke.»	 
	 »Det kan hända att jag gjort det», genmälde den	 andre och försökte småle.	 Stenos blick var skarpt forskande.	 »Man säger uppe på tidningen att Inez Robeira be­	 sökt dig. Är det sant?»	 »Ja, det är sant.»	 »Det är av henne du fått veta det mesta av vad	 du berättat om Edvard Hesselman?»	 »Ja.»	 »Sade hon ingenting mera – om – om mordet?»	 »Jo.»	 »Men tala ut då! Tala ut!» ropade Steno upprörd.	 »Vad sade hon?»	 Äntligen besvarade Wallion sin kamrats blick, och	 han sade:	 »Hon beskyllde Edvard Hesselman för att ha dö­	 dat sin bror!»	 Steno Beyler släppte taget i den andres axlar.	 »Gud i himlen!» utbröt han.	 
	 
	 
	 
	 
	 42.	 
	 Det forsade vitt om den lilla racerns ljusa mahog­	 nysidor. Elektras starka motor kom det smala skro­	 vet att darra liksom av den snabba fartens ilande	 spänning.	 Maurice Wallion höll fast den fladdrande kartan	 i lä om ruffen, och Beyler och Gallenberg lutade sig	 över den.	 »Resonemanget blir nödvändigt detta», yttrade de­	 tektivreportern. »Betjänten tog icke vägen nedåt	 Värmdöns södra del utan lät bilen köra norrut till	 Lindalen; alltså kom den gula motorbåten icke från	 
	 skärgårdens sydligare parti. Vidare, då betjänten sti­	 git ombord styrde motorbåten ej uppåt Saxaren utan	 bort över Grindafjärden; alltså får man anta att dess	 mål ligger öster om det stora Ljusterölandet. Dessa	 antaganden, som äga en hög grad av sannolikhet, be­	 gränsa undersökningsområdet väsentligt.»	 »Tror du inte att Amigos de la Liberdad dragit	 samma slutsats?» frågade Beyler.	 »Tämligen säkert», genmälde Wallion lugnt. »Emel­	 lertid ha ni redan genomsökt norra Kanholmsfjärden	 ut till Möja. I dag ta vi en linje upp mot Lådna och	 Träskö. Vad ha vi här för ett ställe?»	 Han konfererade med kartan.	 »Karkö», mumlade han. »Johnny, styr in till bryg­	 gan där!»	 De gingo uppför en slingrande skogsväg och hunno	 upp en gammal kvinna, vilken bar två skvalpande hin­	 kar med mjölk.	 »Goddag», hälsade detektivreportern, »vi ville gärna	 köpa litet mjölk.»	 Och han tog fram portmonnän. Kvinnan okade	 av hinkarna och tittade misstänksamt på de tre her­	 rarna i regnrockar och rutiga mössor.	 »Mjölk? Dä går väl an te få ...»	 Wallion tog fram en turistbägare och ett tämligen	 stort mynt. Medan han drack, sade han likgiltigt:	 »Det finns visst gott om sommargäster här?»	 »Ånä dä tror ja inte.»	 »Men jag har hört att en vän till mig skall bo här	 på Karkö sedan omkring den 25 maj?»	 »Nä si nån stockholmsherre bor inte här inte.»	 »Är frun säker på det? Sedan omkring den 25	 maj? Han hämtade med motorbåt en gäst på fre­	 dagskvällen i förra veckan?»	 »Nä, si dä vet ja inge om si.»	 
	 »Det var konstigt, nå än på de kringliggande öarna?»	 »Nä, dä vet vi inte åv nåra stockholmare här ...»	 Käringen lyfte åter upp hinkarna och avlägsnade	 sig, muttrande:	 »Di ä rakt tokiga te fråga i da då ...»	 Wallion tog ett steg efter henne.	 »Vad var det ni sade? Är det någon mer än jag	 som frågat efter min vän i dag?» ’	 »Ja va dä intna tokstolla här för pass en timme	 sen och frågte ju!»	 »Efter honom som kom den 25 maj?»	 »Ja såna tokstolla! Inte finns nån sån här!»	 Och käringen gick gapskrattande sin väg med hin­	 karna. Wallion sköt mössan i nacken, satte händerna	 i sidorna och såg halvt road, halvt förargad på de	 andra två.	 »Hörde ni, gossar? Ingen marknad för oss här!	 Robeiraligan har varit före oss!»	 Den lilla truppen drog sig i god ordning tillbaka till	 motorbåten, och Elektra backade ut i en virvel av	 fräsande skum.	 »Men», sade Beyler efter lång tystnad, »varför an­	 vände du inga namn i dina frågor?»	 »Varför?» upprepade Wallion småleende. »Vilket	 namn ville du höra?»	 Beyler teg, förvirrad.	 »Är det så säkert», fortsatte detektivreportern, »att	 vår flyende vän valt att fortfarande bära namnet Hec­	 kel? Visst inte, han kan lika väl ha tagit sig vilket	 namn som helst, eller hur? Visserligen finner jag av	 några skäl möjligt, att han fortfarande går under	 namnet Heckel, men möjligheten är icke nog stark	 att bygga spaningarna på. Nej, vårt enda säkra stöd	 är detta ofrånkomliga datum, den 25 maj, då han	 flydde från villan, samt den omständigheten att han	 
	 förra fredagen hämtade betjänten till sig, vilket också	 är säkert.»	 En fjärd öppnade sig, skimrande blank i solskenet,	 framför båten. En skuta, lastad med ved, skar deras	 kurs, och dess ensamme skeppare stirrade nyfiket ef­	 ter Elektra och de fyra männen som allvarliga och	 tigande sågo rätt fram genom solglittret.	 »Får jag låna kikaren», bad Gallenberg.	 Beyler räckte honom den, och han riktade den mot	 en punkt upp mot vinden, långt borta vid fjärdens	 andra sida. Han vred ivrigt på skruven.	 »Vad är det?» frågade Beyler likgiltigt.	 »En båt, en motorbåt», mumlade detektiven.	 Beyler skuggade med handen för ögonen och såg	 en smal gråaktig skugga glida utefter det avlägsna,	 blånande landet.	 »Se själv», sade Gallenberg och lämnade tillbaka	 kikaren.	 Knappt hade Beyler kastat en blick genom den, förr	 än han uppgav ett rop:	 »Där borta ha vi dem, Wallion!»	 Detektivreportern, som stod lutad mot ruffen, vände	 sig om.	 »Vilka?» frågade han.	 »Robeiraligan! Jag känner igen motorbåten som	 de köpte av bankir Eisberger!»	 »Nicolette?»	 »Just den!»	 Maurice tog kikaren och betraktade den avlägsna	 rörliga punkten.	 Det var en mörkbrun, lång, smäcker motorbåt, vars	 höga skarpa bog och bakåtlutade korta skorsten, av­	 sedd att ventilera ruffen, gåvo den ett tycke av tor­	 pedbåt. I dess bakre del syntes huvudena av tre per­	 
	 soner, och det föreföll Wallion att en av dem var	 en kvinna med en fladdrande slöja.	 Han fortfor att betrakta den under tystnad. Efter	 några minuter gled den bakom en holme och var borta.	 »De ha försprång, men Elektra är snabbare», an­	 märkte Wallion torrt och satte ned kikaren.	 Efter en stund gav han föraren en kort order och	 båten svängde ned mot en brygga. Wallion gick en­	 sam i land. Efter en kvart kom han tillbaka, och på	 deras frågande miner svarade han blott med att skaka	 på huvudet.	 Undersökningarna fortsattes, envist, ihärdigt, men	 med sjunkande förhoppningar.	 Efter två timmar hade man gjort efterspaningar på	 tio platser.	 På sex av dessa tio platser hade Robeira-ligan va­	 rit före dem!	 Vid Lådna var det Gallenberg som gick i land. Han	 återkom helt upplivad.	 »De ha varit här för knappa tio minuter sedan!»	 ropade han på långt håll	 Motorbåten fortsatte.	 »Vi närma oss dem!» mumlade Wallion.	 Plötsligt sträckte han ut armen och pekade.	 Rakt framför dem höjde sig ett berg med en gam­	 mal förfallen kvarn. Till vänster öppnade sig en vik	 med en brygga. Bortom vassen åkrar i stora rutor	 och ovanför dem en samling byggnader, en hel li­	 ten by.	 Men ut ur viken kom den torpedbåtlika racern med	 dovt brummande motor. På dess mörka bog lyste i	 små förgyllda bokstäver namnet Nicolette.	 Elektra närmade sig med hela farten av sina ader­	 ton knop, och det såg ut som om de båda båtarna	 tänkte drabba samman.	 
	 Men bägge girade i sista minuten och gledo med	 saktad fart sida vid sida genom vattnet.	 Två män på Nicolette hade blixtsnabbt dragit ned	 sina bilmasker, men Inez Robeira stod upprätt och	 betraktade med sina lugna, mörka ögon journalister­	 nas båt.	 »Jag kan bespara er den här bryggan, monsieur	 Wallion», ropade hon. »Edvard Hesselman finns inte	 här, det försäkrar jag!»	 Detektivreportern svarade med en artig bugning:	 »Ni är alltför vänlig, madame Robeira. Tillåt mig	 uttrycka en förhoppning att resultatet av edra spa­	 ningar skall utfalla efter önskan.»	 Madames tänder lyste.	 »Ni säger inte efter vems önskan?»	 »Naturligtvis inte. Det är en sådan där liten fras,	 som var och en kan tolka hur han behagar.»	 Nicolette ökade åter farten och gled tätt framför	 Elektras bog. Ingen av de båda männen i bilmaskerna	 hade höjt huvudet under replikväxlingen, men den kor­	 tare av dem sade hastigt och lågt någonting till Inez	 Robeira.	 »Ni lovade att inte mera förfölja oss, monsieur	 Wallion», ropade hon med en skymt av hån i rösten.	 »Och ändå är ni här!»	 »Jag förföljer er inte, madame Robeira, men det	 tycks som om våra vägar inte kunna undgå att kor­	 sas ändå, och det ganska ofta!»	 »Det kan lätt bli en gång för mycket!»	 »Då skall jag nog se upp!» genmälde Wallion.	 Madame Robeira sade ingenting mera, men ännu	 då Nicolette försvann bakom kvarnberget, stod hon	 och såg tillbaka mot männen på Elektra.	 
	 
	 
	 
	 
	 
	 43.	 
	 Maurice Wallion vandrade likt en fången björn	 fram och tillbaka i sitt rum, fram och tillbaka på	 samma diagonal, från dörren till fönstret, från fönst­	 ret till dörren.	 Efter tre nätters sömnlöshet var hans hjärna ännu	 kall och klar, men hans ögon hade en feberaktig glans	 och de magra händerna voro inte fullt stadiga.	 Med ursinnig envishet bet han sig fast vid denna	 enda allt uppslukande tanke: Inez Robeiras ankla­	 gelse mot Edvard Hesselman måste vara en lögn, den	 får inte vara sann, jag kan inte ha räknat fel ända	 från början! Men var är den svaga punkten? Var?	 Var?	 Men om hon hade rätt?	 Nej! Hennes historia var ett skickligt schackdrag,	 en mästerlig kupp. Hon hade bundit hans händer.	 Hon visste, att han icke skulle våga handla, förrän	 han kunde bevisa, att hennes vittnesbörd mot Edvard	 Hesselman var falskt.	 Falskt! Men om hon hade rätt?	 Han kastade sig rasande i skrivstolen, och medan	 han grubblade, ritade han mekaniskt på papperet. En	 planskiss över mordrummet ... ett namn ... Edvard ...	 Arthur ... ett ansikte ...	 Han tänkte på den fotografi, madame Robeira	 visat honom, och han frammanade med slutna ögon	 Edvard Hesselmans ansikte. Han tyckte sig se dessa	 något grova men intelligenta drag framför sig, och	 han betraktade dem ... ett karaktärsfullt ansikte, men	 icke en mördares ...	 Han såg för sin inre syn ett annat ansikte med	 
	 mörkt helskägg, mustascher och pincenez – doktor	 Arthur Hesselmans ...	 Den förre slätrakad och med tillbakastruket hår,	 den senare med helskägg, pincenez och benat hår ...	 bröderna Hesselman ...	 »De äro mycket lika», tänkte han frånvarande. »Om	 doktorn vore slätrakad ... eller om Edvard Hesselman	 hade helskägg ...»	 Han betäckte mekaniskt papperet med linjer, som	 alltid blevo till samma schematiskt tecknade ansikte,	 detta ansikte ...	 Detta ansikte, som saknade helskägg!	 Detektivreportern lade bort cigarretten och betrak­	 tade med vaknande skärpa de få blyertslinjernas me­	 ningslösa lek, som dock gav en bild av hans tanke­	 gång.	 »Tvillingbröder», viskade han, »tvillingbröder!»	 Han sjönk tillbaka i stolen och slöt ögonen. Tio	 minuter gingo utan att han öppnade dem.	 Plötsligt sade han högt:	 »Skulle jag ha underskattat cigarrernas betydelse!»	 Det var som om en blixt ljungat genom hans hjär­	 na. Han sprang upp med ett rop, halvt bländad av	 den tanke som han kände komma. Den kom – den	 var där!	 Och den tog form av fyra ord, uttalade av en flic­	 kas mjuka röst:	 »Min far fotograferade sig!»	 Han tog två häftiga steg till telefonen och grep	 ivrigt luren.	 »Lidingö 1815», begärde han. »Tack. Kan jag få	 tala med fröken Pauline?»	 Efter en stund svarade den unga flickans röst och	 detektivreportern fortsatte:	 »Jag har en fråga att framställa. Ni minns att vi en	 gång diskuterade er fars uppförande då han den 2	 
	 januari hade mottagit chifferbrevet från Ham­	 burg?»	 »Ja», sade Pauline litet förvånad.	 »Jag frågade er då: vad gjorde doktorn sedan?	 Och ni svarade: han fotograferade sig!»	 »Ja, jag minns.»	 »Kan ni säga mig, till vilken fotograf er far gick?»	 Wallion väntade spänt på svaret, men det dröjde.	 »Vänta litet», bad flicken slutligen, »jag skall se	 efter.»	 Om en stund hörde han hennes röst igen:	 »Jag har en fotografi här. Den är från fotografen	 Rodin på Kungsgatan.»	 »Tack. Och hurudan är själva fotografien?»	 »Det är en bröstbild, halv en face.»	 »Tack, då skall jag inte uppehålla längre, adjö.»	 Tröttheten hade vikit från Maurice Wallion, då han	 med ett segervisst leende lade ned luren, och en fri­	 skare glans lyste ur ögonen.	 En kvart senare var han i fotografens ateljé.	 »Det har kommit till min kännedom», började han,	 »att doktor Arthur Hesselman den andra eller tredje	 januari kom hit för att bli fotograferad.»	 »Det skall mina böcker kunna utvisa», svarade fo­	 tografen. »Vem har jag den äran ...»	 »Maurice Wallion, tidningsman.»	 Fotografen tog ett långt steg tillbaka och öppnade	 ögonen på vid gavel.	 »Den berömde Maurice Wallion», utbrast han. »Å,	 nu minns jag – det sorgliga Hesselmandramat, är det	 inte slut ännu?»	 »Inte riktigt», svarade journalisten. »Vore det möj­	 ligt att få se böckerna?»	 »För all del», ropade den andre artigt och gick in	 i ett annat rum.	 Han kom igen med en tjock bok som han slog upp.	 
	 »Den andra eller tredje januari ... jo, det har sin	 riktighet, den tredje var doktorn här!»	 Fotografen tog i med att skratta.	 »Jag kan inte hjälpa att jag skrattar», stammade	 han. »Men det var verkligen en konstig beställning.»	 Maurice Wallions blick flammade till.	 »Hur så?»	 »Jo, doktorn beställde provkort, men nu skall ni få	 höra! Han lät mig ta följande provkort:	 hel en face;	 halv en face från höger;	 halv en face från vänster;	 profil från höger;	 profil från vänster;	 halvt bakifrån från höger;	 halvt bakifrån från vänster;	 helt bakifrån.	 Har ni hört maken», fortfor fotografen skrattande.	 »Helt bakifrån! Åtta provkort, därav ett helt bak­	 ifrån, det är det värsta jag varit med om!»	 »Jag tycker det är bra», sade Wallion så lugnt han	 kunde. »Voro de alla bröstbilder?»	 »Nej visst inte, endast de tre första. Återstoden	 var helfigur.»;	 »Helfigur! Ypperligt!»	 »Ypperligt?» upprepade fotografen förbluffad. »Hel­	 figur bakifrån, jag måste säga, det – det är i alla fall	 bra konstigt!»	 »Jag kan försäkra er, att doktorn visste vad han	 gjorde. Behöll han provkorten?»	 »Ja, allihop.»	 »Blev det ingen vidare beställning?»	 »Jo, några dagar efteråt beställde han ett dussin	 halv en face.»	 
	 »Så, ja då har jag fått veta allt vad jag behöver,	 tack!»	 Då Wallion kom ned på gatan, stannade han och	 drog ett djupt andetag.	 »Nu, vackra lögnerska, är det min tur!» tänkte han.	 »Nu, madame Robeira, skall jag bevisa, att ni burit	 falskt vittnesbörd mot Edvard Hesselman!»	 
				 
	 
	 
	 
	 
	 VII.	 
	 FRIHETENS VÄNNER	 
	 
	 44.	 
	 Maurice Wallion slog upp dörren till reporterrum­	 met och frågade:	 »Är Steno Beyler här?»	 I detsamma kom någon stormande uppför trappan	 och ropade:	 »Är Maurice Wallion här?»	 Detektivreportern vände sig om och Beyler tör­	 nade andfådd ihop med honom.	 »Det var bra att jag träffade dig!» ropade båda på	 en gång.	 »Så kom då!» skrek detektivreportern och släpade	 den andre i fyrsprång in i ett rum.	 Det råkade vara redaktionssekreterarens och denne	 reste sig häpen.	 Wallion brydde sig inte om honom. Han tryckte	 ned Beyler i soffan och sade:	 »Varför är du här, Beyler? Du och Gallenberg	 skulle ju i dag undersöka en linje från Grindafjär­	 den upp mot Äpplarö och Gälnan!»	 »Ja, du sade så», stammade Beyler förvirrad.	 »Nå?»	 
	 »Men herre Gud; vi ha ju funnit honom! Vi ha	 funnit Heckel, vi veta var han finns!»	 Vid denna oväntade underrättelse blev detektivre­	 portern tvärt lugn, lugn som en sjö före åskväder.	 »Ha ni funnit honom? Var är han?»	 »Nära Gälnan ligger en ö som kallas Ödeö; på	 denna ligger en gård, vars ägare är en svensk-austra­	 lier med namnet Nikelson; för övrigt är platsen obe­	 byggd.»	 »Nå, hos denne Nikelson finns ...»	 »Hos honom bor den försvunne Heckel.»	 »Under detta namn?»	 »Ja.»	 »Betjänten då?»	 »Han är också där.»	 »Har ni sett dem?»	 »Nej, vi voro ej uppe vid gården.»	 »Men det är utom allt tvivel att de finnas där?»	 Beyler nickade, han var för upprörd att tala. Mau­	 rice Wallion vände sig till redaktionssekreteraren och	 förklarade liksom i förbigående:	 »I numret för i morgon behöver jag hela första	 sidan!»	 »Hela första sidan?»	 »Ja. Fem rubriker. Hesselmandramats sensatio­	 nella upplösning. Amigos de la Liberdad och de my­	 stiska papperen. Sanningen om den mörka damen	 o. s. v. Det där ordnar jag sedan.»	 Redaktionssekreteraren tuggade torrt.	 »Har ni blivit galen? Eller är det möjligen jag	 som blivit en idiot? Härom dagen vägrade ni att	 skriva två spalter, och nu vill ni ha hela första sidan!»	 »Härom dagen hade den mörka damen kastat mig	 ur sadeln, men jag har kravlat mig upp igen. Nu	 har jag alla trådar i min hand – jag har löst Hessel­	 mangåtan, mina herrar!»	 
	 Han satte på sig hatten.	 »Det är sant, vi måste ha porträtt av huvudperso­	 nerna också», hejdade han sig. »Framför allt madame	 Robeira. Här är det, skicka det att klicheras!»	 Redaktionssekreteraren tog kortet nästan med vörd­	 nad.	 »Var har ni fått det?»	 »Jag tog det med min detektivkamera, när hon	 gjorde mig en visit för några dar sedan! Adjö på	 en stund, kommer upp sedan; jag har ett samtal med	 detektivchefen!»	 Beyler rusade efter och grep honom med skälvande	 händer i armen.	 »Tänk på vad du gör!» flämtade han. »Tänk på	 Pauline! Ämnar du låta häkta Edvard Hesselman?»	 När detektivreportern såg den andres fruktansvärda	 upphetsning, greps han av medlidande.	 »Lugna dig», sade han vänligt. »Inez Robeira ljög.	 Edvard Hesselman dödade icke sin bror!»	 Han berättade om sitt besök hos fotografen.	 »Den märkliga omständigheten med de åtta prov­	 korten belyser fullständigt doktorns plan», fortfor	 han. »Doktor Hesselman skickade provkorten till sin	 bror, denne lät skägget växa, ändrade formen på sitt	 hår och förändrade därigenom helt sitt yttre. Han	 blev kort sagt sin brors dubbelgångare. Tänk på att	 de voro tvillingar! Du minns, att Pauline en dag	 mötte sin far och att denne icke tycktes känna igen	 henne. Det var icke sin far utan sin farbror hon	 mötte. Vidare: hon påstod att hennes far rökte. Men	 doktorn var antirökare. Det var sin farbror hon såg	 rökande, ehuru hon trodde att det var fadern. Och	 kom ihåg konduktörens misskända vittnesmål, att han	 såg doktorn fara ut till villan kl. 8 den 25 maj. Dok­	 torn fanns bevisligen i villan; men konduktören tog	 Edvard för doktorn. Doktorns idé var mästerligt	 
	 uttänkt: ingen kunde misstänka att någon obehörig	 fanns gömd i flygeln, ty vare sig det var Arthur eller	 Edvard man såg, trodde man alltid att det var dok­	 torn. Bedrägeriet var så mycket lättare, som flygeln	 alltid hölls låst och doktorn var en tyst, tillbakadra­	 gen man som sällan talade till någon. Nu till Inez	 Robeiras vittnesbörd. Hon påstod att Edvard dödade	 sin bror. Hon visade mig hans porträtt, slätrakad,	 med tillbakastruket hår, och hon förklarade att han	 ännu var sig lik. Observera detta: hon påstod, att	 han ännu var sig lik. Detta bevisar att hon icke kände	 Edvard Hesselmans nya utseende; och mordet kan	 icke ha försiggått så som hon berättat. Hennes hi­	 storia så långt den rörde mordet, var ren, oförfalskad	 lögn, och avsikten var blott att vinna tid.»	 Beyler darrade i alla leder.	 »Får jag berätta Pauline detta?» sade han kritvit.	 »Nej!» svarade Wallion hastigt. »Vänta tills jag	 kommer tillbaka. Jag har gjort ännu mera förvå­	 nande upptäckter, men jag måste först leda dramat	 till ett slut. Ännu äro icke farorna över!»	 Han skyndade utför trappan och kastade sig upp i	 en bil.	 »Till detektiva polisen!» befallde han.	 Tio minuter senare steg han ur utanför polishuset.	 Ett par civilklädda konstaplar stodo och pratade vid	 stora porten. Wallion skyndade förbi dem. Han be­	 gärde att få tala med detektivchefen själv, och läm­	 nade sitt kort med en hastig påskrift: »Ang. Hessel­	 manaffären!»	 Han blev ögonblickligen insläppt.	 Konferensen varade en timme. Därefter började	 en ringklocka skalla; genom korridorerna kommo or­	 donnanser från alla håll. De stego in till chefen lug­	 na och stadiga; de störtade ut igen som agnar för vin­	 den, jagade av en förfärlig kommandostämma.	 
	 Så snart dörren gick upp hörde man denna mull­	 rande åska:	 »Häktningsorder på madame Hesselman alias Inez	 Robeira, Götgatan 14!»	 Och ut flög en ordonnans.	 »Laga att kapten Antonio Robeira oförtövat häk­	 tas!»	 Ännu ett asplöv i ordonnansskepnad.	 »Låt arrestera tjänstemännen Gonzales och Evan­	 ston på Costazuelas konsulat ...»	 Rösten fortfor att mullra:	 »Beslagtag genast bilen A 9135, och låt sätta poli­	 sens sigill på garaget!»	 Som idoga bin foro detektiverna om varandra och	 surrade en och en eller två och två ut genom porten.	 Litet senare kom också Maurice Wallion ut, behär­	 skad och leende, och rösten sade:	 »Ännu en gång tack, herr Wallion! Det är en ovär­	 derlig tjänst ni gör oss, och vi skola inte glömma det!»	 Detektivreportern svarade:	 »Jag hoppas ni underrättar mig, när brottslingarna	 blivit häktade!»	 Därefter gick han visslande sin väg, och med käns­	 lan av att vara fri från en tung börda kom han ut	 på gatan.	 En tidningspojke sprang förbi, ropande:	 »Dagens middagsupplaga! Revolution i Costazu­	 ela!»	 Wallion ryckte till och vinkade till sig pojken. Se­	 kunden efter höll han tidningen i sin hand och läste	 på dess första sida:	 »Costazuelas bödel avsatt. General Quivera inträn­	 ger segrande i republikens huvudstad. – Vad blir	 Strozzis öde?	 I sista stund har följande telegram ankommit från	 Reuters office:	 
	 Efter fem dagars blodiga strider har Quiveras armé	 med stormande hand helt och hållet besatt Costazue­	 las huvudstad. Strozzis motstånd är därigenom bru­	 tet, och presidenten, känd under namnet ’Costazuelas	 bödel’, har själv fallit i segrarens våld. Quivera har	 redan utropats till president och hyllas med jubel av	 folket. Det tros att Strozzi kommer att ställas inför	 krigsrätt, och man väntar att Quivera skall vidtaga	 synnerligen uppseendeväckande åtgärder mot Stroz­	 zis förra anhängare, särskilt inom aristokratpartiet.	 Genom Quiveras seger torde de långvariga orolighe­	 terna i Costazuela ha nått ett definitivt slut.»	 Alltjämt läsande, med pannan oroligt rynkad, gick	 detektivreportern tvärs över trottoaren och sträckte	 ut handen efter dörrhandtaget på sin bil.	 Han öppnade dörren, med ögonen fästa på tidnings­	 spalten.	 I detsamma fick han en våldsam knuff bakifrån.	 
	 
	 
	 
	 
	 45.	 
	 Det var ej en knuff, utdelad av någon tillfälligt	 passerande, utan en ondskefull och avsiktlig stöt, som	 kom detektivreportern att tumla mot den halvöppna	 dörren.	 Han såg förargad upp, och nu varsnade han, att	 det icke mera var hans egen bil som stod där; det var	 en stor, luxuös, kolsvart auto, i vars blänkande sidor	 gatan speglades. En brunklädd chaufför, vars ansikte	 var gömt av en lädermask med stora runda glas, satt	 tyst med de handskklädda händerna på ratten.	 Wallion vred huvudet för att se vem som knuffat,	 och tätt bakom sig såg han Evanstons hångrinande	 ansikte.	 
	 Han ville ta ett blixtsnabbt steg tillbaka, men den	 andre grep honom bakifrån om armarna med en go­	 rillas kraft och trängde honom mot bilen. Ett par	 händer ur dess dunkla inre slötos kring detektivre­	 porterns hals och tryckte hans haka bakåt. Något	 vått och mjukt lade sig över hans ansikte, han för­	 sökte hålla andan och streta emot, men allt dansade	 runt och med en suck föll han slappt till golvet.	 Kroppen drogs in i bilen, de krämfärgade gardi­	 nerna föllo ned över de slipade rutorna och svagt sur­	 rande rusade den svarta bilen nedför gatan.	 Det hela hade gått på fem sekunder. Vid polis­	 husets port stodo de bägge civila konstaplarna fortfa­	 rande och pratade, med ryggen åt gatan. De hade	 ingenting märkt.	 
	 Maurice Wallion blinkade mödosamt några gånger	 och öppnade slutligen ögonen.	 Han låg en stund på rygg och tittade upp i taket.	 Det var ett svartnat och sprucket tak, och alldeles	 över hans huvud fanns en cirkelrund sotfläck.	 Han försökte resa sig; hans kropp föreföll honom	 stel som en pinne. Han såg sig omkring. Rummet	 var helt litet, tomt och dammigt; trasor av tapeter	 hängde på väggarna. Bakom sig hade han ett fönster	 vars rutor voro randiga av regn och smuts; ett stycke	 från fötterna såg han en halvöppen dörr, en rektangel	 av grått dunkel.	 Det var besynnerligt tyst och stilla runt omkring	 honom, och han fick en kylande förnimmelse av att	 befinna sig i ett fullkomligt övergivet hus. Men då	 han lyssnat en stund, tyckte han sig höra viskande rö­	 ster genom den öppna dörren.	 Han lyfte på huvudet och sneglade nedåt sin kropp.	 Han kände att han låg på sina armar och ansträngde	 
	 sig förgäves att dra dem undan kroppen; och nu såg	 han tvärs över bröstet ett rep, hårt åtdraget.	 Han var bunden! Händerna och fötterna voro	 kraftigt hopsnörda och förenade genom repet, vilket	 i flera varv slingrade sig kring kroppen.	 Då mindes han den svarta bilen, han mindes Evan­	 stons ansikte och duken som pressades mot hans an­	 sikte. Och han blev brännhet över hela kroppen av	 raseri och förödmjukelse.	 »Fångad!» tänkte han. »Bortförd utanför själva	 polishuset, mitt på ljusa dagen!»	 Det skimrade rött för ögonen, han bet ursinnigt ihop	 tänderna, och med kroppen spänd som i kramp an­	 strängde han sig vilt att spränga banden.	 Det knakade i dem, men de höllo. Efter fem mi­	 nuter uppgav han försöket och låg stilla.	 Han tyckte sig åter höra de viskande rösterna, och	 genom att andas lugnt sökte han dämpa blodets for­	 sande sång, som hindrade honom att lyssna.	 Nu hörde han viskandet tydligare, avbrutet av pau­	 ser, och strax därpå ljödo steg av flera personer. Lju­	 det ekade tungt och ihåligt genom tomma rum.	 Han stirrade väntande mot dörren. Det frasade av	 siden, och madame Robeira stod i dörröppningen,	 blickande ned på honom. Hennes tänder lyste fram,	 då hon smålog.	 »Min bäste monsieur Wallion, vad ni ser upprörd	 ut!» anmärkte hon.	 »Gör jag?» svarade Wallion. »Nåja, liggplatsen	 kunde möjligen vara mjukare, det erkänner jag.»	 »Och ändå ha vi lagt er på den största hög av	 hyvelspån, vi kunde upptäcka! Golvet är nämligen	 litet smutsigt ...»	 »För all del, jag beklagar mig inte. Men kunde	 jag inte få veta, var jag egentligen befinner mig?»	 »Det tycks vara en övergiven snickareverkstad eller	 
	 dylikt», sade madame nonchalant. »Huset är all­	 deles tomt; jag vet verkligen inte vad gatan heter,	 men vi ha observerat huset flera gånger vid våra små	 utflykter till Värmdön, och eftersom min bror hän­	 delsevis hade en nyckel som passade ...»	 »Jag är alltså på Södermalm?» avbröt Wallion lugnt.	 »Ja.»	 De fixerade varandra.	 »Finner ni det inte bra harmligt att ni icke fick tag	 i mig, innan jag varit hos detektivchefen?»	 Madame slog ut med händerna.	 »Vad skulle vi göra? Vi följde efter er från Dags­	 kuriren, men fingo intet tillfälle att ingripa. Vi voro	 visserligen rätt otåliga, särskilt med tanke på de se­	 naste nyheterna från Costazuela, men vi nöjde oss	 med att skicka bort er egen bil och vänta på er, se­	 dan vi mutat en pojke att stå vid porten med dessa	 tidningar, som borde absorbera er uppmärksamhet.	 Och ni var nog vänlig att gå rätt i fällan.»	 »Men om jag lyckats slå alarm?»	 »Så skulle man inte ha fångat oss ändå», svarade	 Inez Robeira med något förändrad röst.	 Utan att Wallion kunde se var hon fått den, höll	 hon en glänsande revolver i handen.	 »Jag beundrar er djärvhet», sade detektivreportern.	 »Än den svarta bilen, den har jag inte sett förr?»	 »Den! När ni var nog oridderlig att fästa polisens	 uppmärksamhet på bilen A 9135, måste vi ju låna en	 annan. En bil kan man få var som helst, bara gara­	 get ligger en smula diskret och dörrarna icke äro för	 bastanta. Gonzales säger, att den tillhör baron Rich­	 terling, som för närvarande är på resor. Vi lånade	 hans bil tidigt i morse ...»	 Madame lade ett utsökt behag i ordet låna. Wal­	 lion brast i skratt, där han låg.	 »Ni borde ha blivit fältherre», sade han. »Vad tän­	 
	 ker ni göra nu? Polisen är er tätt i hälarna, och då	 hjälper inte den där leksaken!»	 »Polisen!» utbrast madame föraktfullt och knäpp­	 te med fingrarna. »Je m’en fiche! Den kommer till	 Antonios bostad i Råsunda, och vad finner den där?	 Några tomma cigarrlådor, tror jag, och aska efter	 papper! Hos mig på Götgatan 14, vad få de? In­	 genting, absolut ingenting! Jo, mina rosor, jag glöm­	 de verkligen mina rosor, dem får de sätta i knapp­	 hålet ...»	 Och hon hånskrattade.	 »Men ni frågar, vad vi tänker göra nu. Det skall	 jag genast tala om för er!»	 Hon klappade i händerna, steg ljödo åter och tre	 män stego en i sänder in i rummet. I den förstes	 gula, skarpa ansikte med de små svarta mustascherna	 kände Wallion igen kapten Robeira. Den andre var	 Gonzales, ännu i chauffördräkt men med uppdragen	 mask. Den tredje var Evanston.	 De stannade bakom madame Robeira, kastande hät­	 ska blickar på den bundne reportern.	 
	 
	 
	 
	 
	 46.	 
	 Maurice Wallion såg upp på dem med lugna, in­	 tresserade ögon.	 »Buenos dias, capitan Robeira!» sade han på spanska.	 »Ni får ursäkta att jag inte skakar hand med er; det	 har sina skäl som ni ser.»	 Den lille kaptenen svarade icke men växlade en	 snabb blick med Inez Robeira, som rynkade ögonbry­	 nen. Hon satte handen i sidan och lutade sig fram	 mot journalisten.	 »Jag märker att ni kan tala spanska», sade hon utan	 
	 att förråda någon överraskning. »Det förenklar sa­	 ken!»	 »Det förenklade också lösningen av Amigos de la	 Liberdads zigzagchiffer betydligt», replikerade repor­	 tern kallt.	 »Har ni löst blå chiffret?» frågade hon tvivlande.	 »Bevisa det!»	 Wallion smålog.	 »Kan ni inte vänta tills i morgon? Då kommer	 Dagskuriren att avslöja såväl chiffrens lösning som	 mycket annat, jag behöver inte säga vad. Blott en	 antydan: recuerdas Ramon Puerta!»	 De tre männen togo hotande ett steg mot honom.	 »Han vet för mycket!» mumlade kaptenen till sin	 syster. »Det blir nödvändigt att döda honom!»	 »Varför inte göra det nu?» frågade Gonzales hårt	 med en åtbörd mot fickan.	 »Min bäste Gonzales», svarade Wallion, »det är för	 sent. Natten mellan 2 och 3 juni, när ni uppträdde i	 ’den svarta mannens’ roll i villan, då skulle ni begag­	 nat tillfället bättre. Den 12 juni, när ni så oskickligt	 körde över mig på Nybroplan, lät ni ännu ett tillfälle	 gå er ur händerna. Och nu – nu är det oåterkalle­	 ligen för sent.»	 »Man kan åtminstone hindra er att skvallra i tid­	 ningen!» sade Gonzales ursinnig.	 »Misstag! Alla mina anteckningar finnas på redak­	 tionen; vem som helst kan begagna dem! Inte ens	 det nöjet kan jag således bereda er.»	 Gonzales stack handen i fickan och rusade mot re­	 portern med ett halvkvävt rop. Men madame ställ­	 de sig emellan dem.	 »Inga dumheter!» sade hon otåligt. »Jag förbjuder	 er att döda honom!»	 »Varför det?» mumlade Gonzales envist.	 »Varför! Det är onödigt, låt det vara nog. Om	 
	 man finner honom här i morgon – vad gör det? Då	 äro vi långt borta ...»	 Hon lutade sig åter över reportern och fortfor:	 »Ni är ur spelet, Wallion. Jag har varnat er. För­	 sta gången i telefonen; andra gången på Strand Ho­	 tell. Tredje gången kom jag själv till er. Varför lät	 ni inte varna er? Nu ser ni, att kampen mot Amigas	 de la Liberdad är hopplös. Nu kan ni ligga där och.	 besinna er, medan vi ...»	 Hon fortfor långsamt:	 »... medan vi göra upp räkningen med Edvard Hes­	 selman!»	 Wallion gjorde en rörelse och hon log.	 »Polisen bry vi oss inte om», anmärkte hon. »Det	 var bara ni som var besvärlig och måste flyttas ur vä­	 gen. Nu, då det är gjort, ha vi vägen fri ...»	 »Förutsatt att ni känner vägen!»	 »Den har edra omisstänksamma vänner visat oss.»	 »Ni skämtar, madame Robeira!»	 »Skämtar? Skratta då, när jag viskar ordet Ödeö	 i örat på er! Ödeö – varför skrattar ni inte? Är	 det inte skrattretande att tänka, hur vi följde de där	 stymparna på Elektra i spåren, ända tills de funno	 förrädaren åt oss! Hör ni det, också vi ha funnit Ed­	 vard Hesselman!»	 Maurice Wallion lyfte på huvudet. Det kom något	 spänt och forskande i de grå ögonen, medan han såg	 på sina motståndare i tur och ordning. Deras ansik­	 ten hade blivit stela och hårda som masker, och i de­	 ras hatfulla blickar läste han beslutet ...	 Han gjorde en feberaktig ansträngning att komma	 upp; ådrorna svällde i hans panna. Inez Robeira såg	 med halvslutna ögon på honom.	 Efter ett ögonblick föll han maktlös tillbaka. Då	 vände hon sig om och sade till de andra:	 
	 »Kom, tiden lider och det är långt till Edvard Hes­	 selmans gömställe!»	 »Ni har misstagit er», utbrast reportern upprörd.	 »Edvard Hesselman finns inte på Ödeö.»	 Hon stannade.	 »Vart vill ni komma?» frågade hon. »Försöker ni	 vinna tid?»	 »Nej, jag skall bevisa er ...»	 »Ni talar för mycket», anmärkte madame och stam­	 pade med foten.	 Som om detta varit ett tecken, kastade sig Evanston	 plötsligt över reportern, drog fram en röd sidenduk	 och satte munkavle på honom. Wallion fortfor att	 se på Inez Robeira. Kaptenen rullade sig nervöst en	 cigarrett.	 »Till bilen!» befallde madame.	 Gonzales och Evanston lämnade lydigt rummet. An­	 tonio Robeira drog eld på en tändsticka och tände ci­	 garretten. Han höll den brinnande stickan mellan fing­	 rarna ett ögonblick och lät den så falla på hyvelspå­	 nen bredvid Wallion, men madame sträckte utan ett	 ord fram foten och trampade ned lågan.	 Kaptenen ryckte på axlarna och utan att vidare se	 åt Wallion gick han sin väg.	 Madame Robeira stod ännu kvar; hon såg ned på	 reportern och hennes mörka ögon lyste under ögon­	 fransarna.	 »Jag önskar vi hade kunnat skiljas som vänner»,	 sade hon. »Ni kallar mig kanske en brottsling, men	 kom ihåg att jag kämpar för vad jag anser rätt och	 minns att jag räddat ert liv! Farväl, Maurice Wal­	 lion!»	 Hon gled bort, och Wallion var ensam.	 Ett ögonblick senare hörde han det svaga ljudet av	 en bil som sattes i gång. Därefter rådde en obruten	 
	 tystnad omkring honom. Han låg stilla en stund;	 ingenting inträffade.	 Hans ansikte var halvt övertäckt av den röda si­	 denduken, men ögonen irrade sökande omkring. De	 stannade på fönstret.	 »Jag ger mig en halvtimme att befria mig», tänk­	 te han och hans blick fortfor att söka kring rummet.	 Gång på gång stannade den vid fönstret.	 Plötsligt vräkte han sig över på sida, rullade runt	 och vred sig stelt och mödosamt, tills han låg i fön­	 sterväggens riktning. Ännu en gång rullade han runt,	 och nu var han tätt under fönstret; han tog mått med	 blicken – fönstret satt ungefär åttio centimeter från	 golvet.	 Han försökte lyfta benen, men repet hindrade det.	 Han andades ut och funderade litet. Därefter bör­	 jade han åter vrida och orma sig, flämtande av an­	 strängning. Efter tio minuter hade han lyckats böja	 de hopsnörda benen i rät vinkel mot kroppen och	 stödde dem mot fönsterbrädet. Begagnande armbå­	 garna lyfte han med outsäglig möda och pina krop­	 pen mot väggen, tills han slutligen kände att han kun­	 de nå rutan med fötterna. Han måttade ett kraftigt	 slag med klackarna. En klang av bristande glas, ett	 rassel av skärvor, en fläkt av frisk luft. Utan att	 ändra sin obekväma ställning lät han fötterna böka	 bland glasbitarna som klirrade och krasade mot fön­	 sterbrädet. Till slut inträffade det han ville. Två	 eller tre stora skärvor föllo ned på golvet. Då lät	 han sin kropp glida ned igen och sträckte flämtande	 ut sig på golvet.	 Strax därpå höll han en av glasbitarna i de bundna	 händerna. Hans långa fingrar arbetade febrilt. Med	 glaset stött mot golvet lät han repet glida över dess	 skarpa kant. Handlovarna skuros sönder, men det	 
	 gjorde honom ingenting, ty han kände repets fibrer ge	 vika ...	 Glasbiten föll omkull. Hans fingrar, som darrade	 av iver, reste upp den igen. Repet gnagde mot glaset,	 töjde sig. Hans handlovar flögo isär; och han kän­	 de banden slakna ...	 En stund efteråt stod han genomsvettig, med ännu	 skälvande muskler men fri, mitt på golvet. Hans	 första rörelse var åt höftfickan.	 Man hade icke ens berövat honom hans browning,	 så säker hade man varit på att repet skulle vara till­	 räckligt effektivt.	 Utan att besinna sig rusade Wallion utför det tom­	 ma husets mörknade trappor och ryckte upp den för­	 fallna porten. Han hamnade rätt i armarna på en	 axelbred konstapel som fundersamt tittade uppåt hu­	 set.	 »Nå nå, inte så fort», sade polisen och grep honom i	 kragen. »Vad är det för bråk här, varför slår man	 ut fönstren?»	 »Det är just er jag söker», ropade Wallion hastigt.	 »Skynda er dit upp, konstapel, det har begåtts ett	 överfall däruppe! Var finns det en läkare?»	 Konstapeln drog av sig handskarna och sade affärs­	 mässigt:	 »Nästa gata på höger hand. Skynda er tillbaka!»	 »Så fort jag kan», svarade Wallion och satte iväg	 som en pil medan konstapeln gick in.	 Han svängde om två hörn, fick fatt i en bil och bar­	 huvad som han var hoppade han upp i den med or­	 den:	 »Till Skeppsholmen, men fort!»	 Under vägen lät han bilen hålla vid en telefonkiosk,	 ringde upp Dagskuriren och begärde få tala med	 Beyler.	 »Jag måste genast fara till Ödeö», förklarade han	 
	 brådskande. »Robeiraligan är redan på väg. Säg åt	 polisen att sända dit folk så fort som möjligt. Ja,	 jag tar Elektra. Själv måste du på egen hand börja	 skriva ut redogörelsen för senaste tidens händelser;	 på din lott kommer särskilt skildringen av spanin­	 garna i skärgården. Håll efter dem däruppe, så att	 vi få tillräckligt spaltutrymme. Jag skall vara tillba­	 ka i tid, lita på mig!»	 Vid Skeppsholrnskajen låg Elektra klar. Han hop­	 pade ned i den och satte motorn i gång.	 
	 
	 
	 
	 
	 47.	 
	 Inemot klockan nio fick han Ödeö i sikte och styrde	 båten med saktad fart längs en låg, skogig strand,	 där intet liv syntes.	 Han spejade efter Robeiraligans båt, men såg den	 ej någonstans.	 »Jag har farit om dem på vägen», tänkte han med	 lättnad. »Men ingen tid att förlora ...»	 Han förtöjde Elektra vid en brygga, vid vilken stap­	 lar av kåddoftande ved låg upplagd. Det hade mul­	 nat, en grå skymning gick fram från öster och däm­	 pade landskapets färger; endast västerhimlen lyste i	 gult och rött.	 En körväg gick rätt in i skogen, och han följde den.	 Vägen sänkte sig mot en vassvik, och innerst i viken	 såg Wallion gården speglas i vattnet.	 Från en båtbrygga med grönt räck gick en sandgång	 mellan fruktträd och trädgårdsland rätt upp till ett	 av ålder mörknat tvåvåningshus av trä, invid vars	 vildvinövervuxna verandor en mäktig lönn reste sig	 högt över tegeltaket. Därbortom lyste till vänster en	 röd ladugårdslänga, och till höger bredde sig åkrar	 
	 långt in mellan skogsdungarna. En blå rökstrimma	 steg ur det gamla husets skorsten utan att skingras av	 någon vind. Men ingen levande varelse syntes till.	 Journalisten påskyndade sin gång. Över en ved­	 backe kom han omsider till en grind, som gnisslande	 öppnade sig. Ett skällande brast genast lös på hu­	 sets veranda, och en fågelhund kom rusande emot ho­	 nom mellan hasselbuskarna.	 I detsamma steg en lång, medelålders man av se­	 nig, solbränd nybyggartyp ut från verandan och be­	 traktade med lugna, ljusblå ögon den kommande.	 »Mitt namn är Wallion», hälsade reportern. »Är	 det herr Nikelson jag talar med?»	 Mannen lockade på hunden, som nyfiket svansade	 kring den främmande.	 »Ja», svarade han enstavigt.	 »Jag söker en bekant som anlänt hit omkring den	 25 maj», fortsatte reportern. »På kvällen den 12 juni	 hämtade han ännu en person med motorbåt, och jag	 har fått veta att bägge ännu vistas här. Det är av	 vikt att jag genast får träffa dem.»	 Nikelson satte händerna i fickorna, och betraktade	 Wallion likgiltigt granskande.	 »En bekant?»	 »Ja, en herr Heckel jämte en viss John Andersson.»	 »Ingen av dem träffas här!»	 Svaret kom hastigt och bestämt. Wallion försökte	 möta svenskaustralierns ögon, men dessa togo en be­	 tänksam rundblick över ägorna, förbehållsamt kalla.	 »Ni säger alltså att ingen av de två, jag söker, fin­	 nas på gården?»	 »Jag säger, att ingen av dem träffas här!» uppre­	 pade Nikelson envist men icke ohövligt.	 Maurice Wallion kastade en blick uppåt fönstren. I	 ett av gavel fönstren en trappa upp syntes en lätt rö­	 
	 relse bakom den vita gardinen, som om någonting för	 en sekund tryckt mot den.	 »Jag har inte uttryckt mig tillräckligt tydligt, herr	 Nikelson: jag måste träffa dessa bägge herrar, och	 det utan en minuts dröjsmål!»	 Vid ordet måste rynkade svenskaustraliern sina lju­	 sa ögonbryn och såg långt på den andre, men han sade	 ingenting.	 Wallion tog hastigt några steg förbi honom och	 var i nästa nu uppe på verandan, som var halvmörk	 av vildvinets täta grönska. Nikelson gjorde en åtbörd	 som om han ämnade hindra honom, men reportern	 fortsatte lugnt in i förstugan. Till höger hördes kvin­	 noröster från köket; rätt fram var en stängd dörr;	 till vänster en trätrappa till övre våningen.	 »Det är således den här vägen?» ropade han snabbt	 och utan att vänta på svar dök han beslutsamt upp	 i den trånga trappsnäckans mörker.	 Han kände sig för med handen och fann en led­	 stång. I detsamma såg han över sitt huvud ett svagt	 ljussken, och då han stigit upp ännu några steg tvär­	 stannade han. På trappans översta steg stod ett ljus,	 vars sakta vajande låga var i jämnhöjd med hans an­	 sikte.	 I dunklet bakom ljusskenet sade en röst:	 »Stanna där ni är!»	 Reportern hörde en metallisk knäpp, och han kän­	 de att forskande ögon betraktade hans ansikte som	 klart belystes av ljuslågan.	 Men Maurice Wallion gjorde icke min av att gå	 varken fram eller tillbaka. Han tog av sig sportmös­	 san, och lutade sig fram mot ljuset, så att varje drag	 i hans ansikte blev ett byte för de osynliga ögonen	 däruppe.	 I denna ställning stod han tåligt stilla och vänta­	 de. Det osäkra skenet belyste trappans nötta steg och	 
	 kastade en orolig skuggbild av journalisten mot den	 bruna väggen. Men bakom ljuskretsen var blott ett	 tigande, ihåligt mörker, och mot detta mörker stirra­	 de Wallion med sammandragna pupiller.	 Han smålog och sade:	 »Tror ni fortfarande att pistolen är nödvändig?»	 Ett steg, en låg viskning. Wallion fortfor att le.	 Då utropade rösten häftigt:	 »Vad vill ni, Maurice Wallion?»	 Ljuslågan rörde sig icke längre, och tvärs över	 ljuskretsen tyckte sig reportern urskilja en orörlig ge­	 stalt, vars bleka ansikte var vänt mot hans. Wallion	 kände blodet pulsera snabbare, en känsla av seger­	 glädje gick som eld genom honom, och han sade med	 hög, klar röst:	 »Jag har kommit, därför att tiden äntligen är inne	 att hämta er tillbaka till livet!»	 Det blev med ens dödstyst inne i mörkret. En mi­	 nut gick. Därpå sade rösten nästan viskande:	 »Kom upp!»	 En hand visade sig, och ljuset lyftes upp. I det	 dallrande skimret fick rummet djup och bredd, och	 mörkret vek tillbaka mot vrårna. Med utsträckta	 händer gick Maurice Wallion fram mot den orörliga	 gestalten.	 »God afton, doktor Arthur Hesselman!»	 
	 *	 
	 Detektivreportern såg framför sig ett blekt,	 insjunket ansikte med halvt utvuxet, ovårdat hel­	 skägg och en vetenskapsmans skarpa blick bakom den	 guldbågade pincenezen, och han visste att han till	 slut äntligen stod inför den andre ...	 »God afton, doktor Arthur Hesselman!»	 
	 Den andre var inpå honom som en stormvind och	 grep honom vid axlarna.	 »Ni vet vem jag är?»	 »Ja, jag vet att ni är doktor Arthur Hesselman,	 och jag vet också att det var er bror Edvard Hes­	 selman som dödades den 25 maj!»	 Ett hest rop. Wallion vände på huvudet och såg	 betjänten Andersson, som ännu höll ljuset i handen,	 skälvande från huvud till fot.	 »Det är, inte jag som förrått er, herr doktor!» ut­	 ropade den gamle betjänten med skärande röst.	 »Lugna er, John Andersson», svarade Wallion vän­	 ligt. »Det behövdes intet förräderi, för att jag skulle	 kunna leda i bevis att er husbonde lever, ehuru han	 enligt alla vittnesbörd blev skjuten den 25 maj och se­	 dermera begravd.»	 
	 
	 
	 
	 
	 48.	 
	 Doktor Hesselman, tog av sig pincenezen och tor­	 kade den, medan han närsynt och nyfiket betraktade	 journalisten.	 »Det förefaller mig som ett underverk att ni kun­	 nat leta er fram till mig», sade han. »Hur har ni	 burit er åt?»	 »Ja, det var lång väg och många krokar, men det	 gick till sist», genmälde detektivreportern.	 Han gav hastigt en översikt av sina efterforsknin­	 gar ända till besöket hos fotografen samt de över­	 raskande slutsatser som voro en följd därav. Den	 återuppståndne doktor Hesselman lyssnade under in­	 tresserad tystnad.	 »När jag lyckats bevisa att er bror helt iklätt sig	 er skepelse för att vilseleda Amigos de la Liberdad»,	 
	 slöt reportern, »så uppställde sig givetvis en ny fråga:	 vilken av dessa två doktor Hesselman har egentligen	 blivit dödad? Är det den äkta eller den falska? Det	 var nu omständigheten med cigarrerna framstod i en	 så överraskande dager. Det var med skärpa bestyrkt	 att ni var anti-rökare, men från den stund er bror	 finns i villan observeras att ni börjat röka. Er dotter	 har vittnat att ni luktade cigarrök, men hon visste ej	 att det var den falske doktor Hesselman hon mötte i	 hallen. Det var han som var rökaren – ni är för	 gammal att frångå en livslång princip ...»	 »Jag avskyr tobak», mumlade doktorn.	 »Ja visst. Mina anteckningar om undersökningen	 på kvällen den 25 maj säga följande: ’Pauline Hessel­	 mans uppgift om rökning bestyrkt: den dödes tän­	 der en inbiten rökares; hans kläder lukta rök; på	 bordet i arbetsrummet en halvrökt cigarr.’ Men icke	 förrän jag lärde känna tillvaron av en doktor Hessel­	 man för mycket, stod cigarrernas oerhörda betydel­	 se klar: det var den falske doktorn, rökaren, som bli­	 vit mördad, men den äkta, anti-rökaren, levde ännu!	 Låt mig tillägga, att denna oundvikliga slutsats be­	 redde mig en viss överraskning.»	 »Jag kan tro det», insköt doktorn torrt. »Låt mig	 å min sida säga, att hela er framställning är i detalj	 korrekt. Men jag kan måhända fullständiga den med	 vissa detaljer. Det är sant, att jag trodde min bror	 vara död sedan många år. Ni kan därför bedöma	 min stormande glädje, när jag förra hösten fick ett	 brev från London, i vilket han gav sig tillkänna. Han	 berättade mig allt om sitt mellanhavande med Ami­	 gos de la Liberdad, antydde möjligheten att han kun­	 de komma att behöva min hjälp och sände mig nyc­	 keln till zigzagchiffret, men besvor mig även att hålla	 det hela hemligt. Den 2 januari kom så från Hamburg	 en förtvivlad bön om hjälp, och jag uttänkte planen	 
	 att gömma honom hos mig. Jag fotograferade mig	 och sände honom korten jämte instruktioner, och	 gömd i en packlår fördes han den 23 mars in i villan,	 sedan jag invigt John i hemligheten. Det var lätt	 ordnat, att icke mer än en av oss visade sig i sänder;	 på det sättet fick han en viss rörelsefrihet, utan vilken	 det hade blivit omöjligt att gömma honom. Men som	 doktor Hesselman kunde han gå vart han ville; så	 till exempel var han den 25 maj inne i staden ända till	 klockan 8 på kvällen. Meningen var att komedien	 skulle fortfara, till dess Quivera segrat. Först då	 kunde de åt min bror anförtrodda dokumenten med	 trygghet återlämnas. Några dagar före min brors	 död kommo detaljerade föreskrifter från Quivera,	 huru detta återlämnande vid telegrafisk order skulle	 tillgå. Ett försök av Robeiraligan att tillägna sig ge­	 neralens brev misslyckades. Emellertid tog Edvard	 ett högtidligt löfte av mig, att jag skulle åtaga mig	 vården av papperen, om något hände honom, och jag	 lovade det. Följande kväll mördades han.»	 Doktorns röst blev skälvande och låg.	 »Jag skall berätta om mordet. Det tillgick i hu­	 vudsak som ni beskrivit i er tidning. På morgonen	 läste jag deras sista budskap på trädgårdsdörren. Det	 var kort. Det lydde: ’I kväll klockan tio!’ Vi vå­	 gade icke neka att låta dem komma. Vid föregående	 besök av ligan var det jag som tog emot dem, men	 nu beslöt min bror att uppträda i mitt ställe, na­	 turligtvis såsom doktor Hesselman. Jag uppehöll mig	 orolig och nervös i biblioteket, när min bror släppte	 in dem i arbetsrummet. Jag kunde inte låta bli att	 lyssna, och jag trodde mig höra att det var Inez Ro­	 beira och hennes bror som kommit. Vad de talade	 om kunde jag inte urskilja, men att de togo Edvard	 för mig kunde jag förstå. Samtalet räckte en tim­	 me. Antonio Robeiras röst blev mer och mer poc­	 
	 kande, och plötsligt smällde två skott. Jag hörde nå­	 got falla till golvet därinne. För ett ögonblick kun­	 de jag icke röra mig av skräck; därpå rusade jag till	 dörren och slog upp den. Arbetsrummet var mörkt,	 men en blixt och en knall slog emot mig från fönstret,	 och därefter såg jag en sekund Antonio Robeira i	 fönsteröppningen när han hoppade ut. Kvinnan måste	 redan ha flytt genom dörren, ty när jag vred på tak­	 ljuset, fanns blott en mänsklig varelse i rummet. Det	 var min bror, som låg död nedanför bordet.»	 »Det var alltså hans revolver, man hittade bredvid	 honom?» frågade Wallion.	 »Ja, utan tvivel, den revolver han alltid bar på sig.	 Jag förmodar att Robeira hotade och att Edvard	 drog vapnet till självförsvar. Emellertid, jag stod	 som förlamad utan att kunna tänka en redig tanke.	 Jag låste in mig med den döde för att vinna tid, och	 det skar mig i hjärtat då jag hörde min lilla flicka	 gråta på andra sidan dörren. Plötsligt kom John in	 genom fönstret, och under en minut stodo vi lik­	 bleka och bara stirrade på varandra. Vad skall jag	 göra? viskade jag. Polisen kommer snart! svarade	 John i samma ton. Polisen! Jag ryckte till; jag på­	 minde mig mitt löfte. Hur skulle det nu gå med pap­	 peren? Om jag stannade skulle allt komma i dagen,	 och polisen skulle beslagtaga de dyrbara dokumenten.	 Mitt löfte måste jag till varje pris hålla, och som en	 blixt slog tanken ned: jag kunde ännu fly, det fick	 icke finnas en Hesselman för mycket, låt dem tills vi­	 dare ta Edvard för mig ...»	 »Och så flydde ni genom trädgårdsdörren?»	 »Ja, jag flydde, men jag kom tillbaka nästa natt	 för att hämta dokumenten. Då var det nära att Pau­	 line kände igen mig, men jag visade henne mitt an­	 sikte; slätrakat och utan pincenez var det oigenkän­	 ligt ...»	 
	 »Utan helskägg var ni naturligtvis lik er bror, så­	 dan han såg ut, innan han kom till villan. Tänkte ni	 på det?»	 »Nej, jag tänkte blott på att komma undan med	 papperen, och den effektivaste förklädnaden var ju	 att avlägsna skägget. Icke desto mindre var jag	 suggererad av tanken, att jag borde fortsätta att spela	 min brors roll, och det var därför jag valde att kalla	 mig Heckel, under vilket namn jag går här. Nikel­	 son, vilken jag känner sedan flera år som en pålitlig	 och tystlåten man, vet dock vem jag är. Jag har be­	 rättat honom allt. Hans mor och syster veta däremot	 ingenting.»	 Wallion gick fram och åter.	 »Har ni er browning på er, doktor Hesselman?»	 »Ja, det var ju den jag riktade mot er nyss då ni	 stod i trappan, innan John viskade vem ni var!»	 Journalisten log flyktigt.	 »Aha! Nå, Andersson, är ni beväpnad?»	 Betjänten skakade på huvudet.	 »Varför gör ni dessa frågor?» insköt doktorn för­	 vånad.	 Detektivreportern gick tätt intill honom.	 »Därför att vi kanske snart måste slåss för livet!»	 sade han lugnt.	 Doktorn ryggade tillbaka.	 »Vad menar ni?»	 »Quivera har segrat, och Robeiraligan är på väg	 hit för att ta papperen med våld!»	 Doktor Hesselman stödde sig mot bordet.	 »Avgörandets stund har kommit till sist», sade han.	 Han rätade upp sig med ett ryck.	 »Låt dem komma!» sade han. »Allting är bättre	 än denna förfärliga väntan ...»	 Med några beslutsamma steg var han vid trappan.	 »Herr Nikelson!» ropade han.	 
	 
	 
	 
	 
	 
	 49.	 
	 Svensk-australiern kom upp, tyst och lugn. Med	 några ord klargjorde doktorn situationen för honom.	 »Klockan är tio», sade Wallion och såg på sitt ur.	 »Vi ha inte en minut att förlora!»	 Nikelson tog händerna ur fickorna och det kom nå­	 got som liknade stridslust i de ljusblå ögonen.	 »Jag har min dubbelbössa», anmärkte han. »Och	 en grov sexpiping!»	 »Sexpipingen får Andersson ta», sade Wallion.	 »Låt oss stänga dörrarna!»	 Det föreföll självskrivet att detektivreportern tog	 kommandot. Fem minuter senare voro husets dörrar	 och fönster väl stängda. Wallion och doktorn hade	 browningar, betjänten hanterade med respekt en stor	 Colts revolver, tydligen ett minne från Nikelsons	 Australietid, och svensk-australiern själv hade dub­	 belbössan. Husets kvinnor höllo sig tysta undan i	 köket.	 På husets baksida fanns en balkong, från vilken en	 trappa ledde ned till marken. Vid denna balkong pla­	 cerade Wallion betjänten.	 »Var icke rädd att använda revolvern», sade han.	 »Ni vet, att de äro i stånd till allt!»	 Den regntunga skymningen hade djupnat, och inne	 i rummen var fullkomligt mörkt.	 Doktorn rörde vid Wallions arm, då han gick förbi,	 och frågade lågt:	 »Vet Pauline att jag lever?»	 Wallion stannade och såg på honom.	 »Nej», svarade han.	 Doktorn tog hans hand och tryckte den.	 
	 »Gudskelov», sade han lättad. »Den nyheten skulle	 kanske ha kommit för tidigt ...»	 I detsamma började hunden ursinnigt skälla utan­	 för. Wallion släppte doktorns hand och gick till fön­	 stret.	 »Se på hunden!» sade han lågt.	 Fågelhunden stod med stelt sträckta ben mitt på	 den grusade planen. Öronen voro spetsade och han	 stirrade morrande in i skogens dunkel. Wallion lät	 blicken flyga längs skogsbrynet men såg ingenting an­	 nat än mörkret mellan stammarna. Åter övergick	 hundens morrande i ett rasande skall, och med ens	 rusade han som en pil uppför backen mot skogen.	 »Hunden vädrar främlingar!» ropade Nikelson ned­	 ifrån förstugan.	 Wallion gick ned och öppnade dörren. Tillsam­	 mans med svensk-australiern steg han ut på verandan	 och lyssnade ut i skymningen. Hundskallet hade tyst­	 nat; skogen låg mörk och dyster.	 Snabba, tassande steg på sanden. Hunden kom tyst	 uppspringande på verandan med svansen mellan be­	 nen och smög in i huset. Nikelson pekade tigande	 upp mot vedbacken.	 Däruppe stod någon orörlig och såg ned mot hu­	 set. I detsamma ljöd en dämpad vissling från bak­	 sidan i riktning åt ladugården.	 »De ämna rycka fram från två håll», mumlade jour­	 nalisten.	 »Där är en», svarade Nikelson lika lågt.	 På sandgången nedåt sjön hördes ett buller. Gru­	 set knastrade under steg, och i äppelträdens skugga	 kom en man gående upp mot huset.	 Wallion gav Nikelson ett tecken att stå alldeles	 tyst. Mellan vildvinsrankorna iakttogo de spänt den	 kommande.	 De sågo en sekund ett smalt, gult ansikte granska	 
	 husets fönster; därpå uppslukades det av skuggorna.	 Reportern hade hunnit känna igen detta ansikte. Det	 var kapten Robeiras, och från hans plats under frukt­	 träden kom den andra visslingen.	 På andra sidan huset smällde ett skott. Ett plöts­	 ligt rusande av steg i balkongtrappan, ett högt rop,	 och därefter gång på gång de skarpa smällarna från	 betjäntens gamla sexpiping.	 Kapten Robeira dök åter fram. Med browningen	 i handen kom han i långa språng mot verandan. Wal­	 lion stack ut pistolmynningen mellan rankorna och	 ropade:	 »Akta er, kapten!»	 Vid ljudet av denna röst tvärstannade kaptenen,	 vit i synen av fruktan och raseri.	 »Förbannade journalist», tjöt han. »Är ni allestä­	 des närvarande!»	 En gul blixt och en knall från hans browning. Wal­	 lion siktade över hans huvud och besvarade skottet.	 Kapten Robeira försvann ljudlöst in bland skuggorna	 igen, och under den beklämmande djupa tystnaden	 efter skotten drev krutröken sakta bort i dunklet.	 »Överrumplingen misslyckades», sade Wallion kall­	 blodigt. »Håll vakt här!»	 Och han skyndade upp i övre våningen, där han	 fann betjänten och doktorn med rykande revolvrar.	 »Någon försökte tränga upp på balkongen», sade	 doktorn, »men våra skott skrämde honom tillbaka.»	 »Vi måste hålla ut till polisen kommer», svarade	 Wallion. »Ladda om, mina herrar, leken har knappt	 börjat!»	 Som ett utropstecken efter hans ord kom den dova	 skrällen från Nikelsons bössa.	 Stötar och rop hördes från förstugan, och journa­	 listen störtade ned. Svensk-australiern höll med upp­	 
	 bjudande av alla sina krafter igen förstugudörren,	 som sviktade.	 »De äro utanför!» flämtade han.	 Wallion satte axeln mot dörren, just som den höll	 på att ge vika. Ursinniga stötar skakade den, men de	 bägge männen lyckades med en våldsam ansträngning	 slå den i lås.	 Från gavelrummet kom ett klingande av splittrat	 glas, och Wallion var med fem steg där. I fönster­	 öppningen visade sig en svart silhuett, och utan betän­	 kande slängde reportern ett brakande skott mot den.	 varpå den med ett kort utrop försvann.	 En smattrande salva av skott brast lös utanför. Ku­	 lorna slogo med ett knäppande ljud in i träväggarna,	 och ruta efter ruta krossades i skärvor. I våningen	 ovanför smällde doktorns och betjäntens vapen oupp­	 hörligt. Oväsendet varade en minut; därefter inträd­	 de för andra gången en paus, och det blev tyst.	 Maurice Wallion lyssnade vid förstugudörren. Ni­	 kelson laddade om bössan.	 Ett smygande steg utanför, ett prassel. Pang, pang,	 pang! Tre skarpa knallar tätt vid själva dörrlåset!	 Det tunna träet brakade och splittrades, låset lossnade	 och hela dörren gav vika. I öppningen syntes en re­	 volvermynning, och de två försvararna sprungo åt si­	 dan. Dörren gick knakande upp, och två mörka fi­	 gurer rusade med ett hest rop över tröskeln.	 Ingen sköt, ty mörkret inne i den trånga förstugan	 var ogenomträngligt. Angriparna tvekade en sekund,	 och denna sekund begagnade detektivreportern.	 Som en panter var han över den närmaste, grep ho­	 nom vid strupen och slängde honom handlöst tillbaka	 ut genom dörren. Kroppen studsade med ett dovt	 ljud mot verandans golvplankor och rullade spratt­	 lande utför de få stegen till gårdsplanen.	 
	 »Nikelson, pass på den där gossen!» ropade Wallion	 med dånande röst.	 Den andre angriparens revolver hade smällt en gång,	 två gånger, under den knappa sekund som förflutit.	 Wallion såg en röd skymt av Evanstons rovdjurs­	 grin vid det flyktiga skenet. Därpå dök han ned un­	 der den andres arm, och de drabbade våldsamt ihop	 i mörkret.	 Reportern hade fått ett järnhårt grepp om Evan­	 stons högra handlov och böjde den bakåt, tills	 ett ilsket utrop av smärta gick som en morrning ur	 den andres halvöppna, flåsande gap. Ännu ett skott	 brann av, men kulan slog med ett knäpp i taket. De­	 ras fötter trampade fram och åter; de vacklade från	 vägg till vägg med dova dunsar. En stol kom i vägen	 och gick krakande i bitar. Evanston ramlade svä­	 rande baklänges över spillrorna, vilt sparkande, och	 reportern följde honom i fallet. De rullade runt, ty­	 sta, med hopbitna tänder. Nästan genast kom Wal­	 lion över, och han lyfte sin motståndare i ett oemot­	 ståndligt grepp från golvet.	 »Du tog fel, min gubbe», mumlade han. »Du rå­	 kade angripa mig framifrån den här gången!»	 Med slängande armar flög Evanston som en kanon­	 kula ut genom dörren, baklänges, med av vanmäktigt	 raseri vanställt ansikte, slog en volt över verandan	 och hamnade mitt över huvudet på den andre som just	 hunnit resa sig på knä.	 Svensk-australiern föll i gapskratt.	 »Ni kan konsten, ni!» utbrast han.	 »Ja, men jag är rädd att vi husera som vildar med	 ert hus», anmärkte Wallion. »Allt kommer naturligt­	 vis att ersättas ...»	 »Det är värt några rutor och en dörr att se er slåss!»	 ropade Nikelson alltjämt skrattande.	 Evanston hade rest sig på knä och tryckte av, men	 
	 pistolen var tömd, och med en ed tog han till flykten,	 följd av den andre. Det blev tomt framför verandan.	 Från balkongen på husets baksida smällde ännu ett	 skott; därefter ljöd doktorns röst:	 »Det ser ut som om de fått nog nu! De dra sig	 tillbaka till skogen!»	 Långt borta från sjösidan kom en gäll, utdragen	 vissling. Reportern såg på Nikelson.	 »Hörde ni?» sade han. »Det lät som en varning!»	 Han stoppade browningen i fickan och gick upp.	 Rummen voro fulla av krutrök, och i balkongens glas­	 dörrar fanns icke en hel ruta. Betjänten satt lugn	 och band en näsduk om sin vänstra arm.	 »John har fått en skråma», sade doktorn och tor­	 kade pannan. »Är det slut, tror ni?»	 »Ja, jag misstänker det», svarade Wallion. »Hur	 många voro de på denna sida?»	 »Endast en», genmälde doktorn„ »men det var en	 verklig avgrundsande att vara envis. Han måste ha	 blivit träffad av minst tre kulor ...»	 »Det var Gonzales», mumlade Wallion. »Mot Ni­	 kelson och mig voro Antonio Robeira och Evanston.	 Deras båt vaktas således av Inez Robeira. Om?»	 Hans ögon började lysa.	 »Om jag kunde avskära dem reträtten?»	 Två minuter senare gled han ned igenom köksfönst­	 ret på husets norra sida och smög i en vid halvcirkel	 upp mot skogen. Han hörde låga röster någonstädes	 framför sig, men han fortsatte ljudlöst till dess han	 uppnådde vägen till bryggan. Då började han halv­	 springa.	 Till sin förvåning hörde han längre till höger ljud,	 som om också andra sprungo genom skogen. Kvistar	 brötos, och stenar rasslade.	 Slutligen såg han bryggan med vedstaplarna mellan	 träden.	 
	 Då ropade en röst helt nära på spanska:	 »Låt oss ta journalistens båt – den är snabbare!»	 Wallion tog hastigt skydd bakom vedstaplarna. Två	 gestalter kommo i fyrsprång mot honom, och han sköt.	 Ett rop av raseri, och de två gestalterna försvunno	 utan att besvara skottet. Minuten efter syntes de	 längre bort på stranden, springande som galningar.	 En tredje kom långsammare efter med händerna	 tryckta mot sidan, och alla tre försvunno bland trä­	 dens skuggor.	 Reportern spratt till; längst nere vid sydändan av	 ön visade sig plötsligt en röd och en grön lanterna,	 och en bogserbåt kom sakta ångande längs stranden.	 Polisen!	 Mitt emellan bryggan och bogserbåten, tvåhundra	 meter från bägge, backade en motorbåt ut, svängde	 och kom emot Wallion. Han såg Inez Robeiras och	 hennes brors, Gonzales och Evanstons förvridna an­	 sikten.	 I dessa ansikten läste han nederlaget, det hopplösa,	 svidande nederlaget ...	 Då båten gled förbi, lyfte de pistolerna och sköto.	 Men de sköto icke på honom utan på Elektra, och	 skummet stänkte högt kring den förtöjda motorbåten.	 När reportern hoppade ned i den, fann han motorn	 förstörd av kulorna.	 Nicolette avlägsnade sig blixtsnabbt, men ett hån­	 fullt skratt nådde honom som en sista hälsning över	 vattnet. Därpå försvunno de flyende i dunklet.	 Bogserbåten kom glidande fram mot bryggan. Dess	 däck var fullt av poliser.	 »God afton, herr reporter!» ropade kommissarie He­	 denborgs basröst. »Hur många knop gör den där mo­	 torbåten?»	 Maurice Wallion reste sig upp.	 
	 »Den här? Inga alls för närvarande. Den är för­	 störd!»	 »Fördömt! Vår båt gör bara tolv knop; då komma	 de undan, de där! Vilka äro de?»	 »Hela Robeiraligan!»	 En kör av förbannelser steg från bogserbåten.	 
	 
	 
	 
	 
	 50.	 
	 När reportern och poliserna kommo upp på gårds­	 planen, möttes de av doktorn, vit och hopsjunken	 efter den korta, intensiva spänningen.	 Wallion förde honom fram till kommissarien.	 »Detta är doktor Arthur Hesselman!» presenterade	 han.	 Kommissarie Hedenborg ryggade.	 »Milda himmel!» utbröt han. »Vad är det ni sä­	 ger?»	 Maurice Wallion förklarade kort. Kommissariens	 ansikte blev långsamt purpurrött. Han höjde sina	 knutna nävar i luften och skakade dem, halvt i ra­	 seri halvt i beundran, medan han stirrade på doktorn.	 »Det är således ni vars död satt sådana myror i min	 gamla tränade polisskalle», utropade han. »Och så	 är ni inte ens död!»	 Efter ett ögonblick lät han händerna slappt falla	 och tillade:	 »Jag tror – därför att det är orimligt!»	 Under infärden till Stockholm låg Maurice Wallion	 framstupa på bogserbåtens däck och skrev. Hans	 outtröttliga penna flög från rad till rad, från sida till	 sida. Han lyssnade icke på vad de andra sade, han	 svarade ej på tilltal. Reporterfebern jagade honom ...	 Båten hade knappt lagt i land vid Skeppsbron, förr	 
	 än han hoppade upp på kajen och vinkade mot en	 bil. På Dagskuriren väntade man med otålighet och	 oro. Steno Beyler sprang emot honom, utom sig av	 nervös spänning.	 »Allt väl», sade Wallion kort och gott. »Här är	 manuskriptet!»	 »Nå, men hur har det gått? Hur har det gått?»	 »Sedan! Sedan! Bed redaktionssekreteraren	 komma!»	 Han märkte med förvåning, att han inte kunde tala	 fullt tydligt. Skrattande och hurrande människor	 voro omkring honom, men han kände inte igen dem.	 »Starkt kaffe och cigarretter!» begärde han halvt	 viskande.	 Han tog av sig i skjortärmarna och stjälpte i sig	 några koppar kaffe. Redaktionssekreteraren kom med	 långa steg.	 »Jag behöver mer än första sidan», sade detektiv­	 reportern med ansträngning. »Ingenting liknande på	 – många – år ... Fyra huvudrubriker och – tolv	 underrubriker i – texten ... manuskriptet går – till	 sättning – borgis ...»	 Han började skratta.	 »Men Robeira-ligan – få – de – inte – tag i ...»	 
	 Maurice Wallion hade rätt.	 Inez Robeira och hennes tre medbrottslingar und­	 kommo utan att lämna skymten av ett spår efter sig.	 Då doktor Hesselman i vederbörlig tid hade åter­	 sänt Costazuelapapperen till den nye president Qui­	 vera, och de beryktade »Amigos-de-la-Liberdad-pro­	 cesserna», vilka som bekant slutade med tolv dödsdo­	 mar, togo sin början, funnos syskonen Robeira icke	 på de anklagades bänk.	 Vart den mörka damen och hennes bror togo vä­	 gen, är en fullkomlig gåta. Maurice Wallion konsta­	 
	 terade, att konsul Thander vid tiden för deras flykt	 befraktade en lastångare, som den 20 juni avgick från	 Stockholm till Sydamerika, och det är hans privata	 mening att de flyende syskonen Robeira stego ombord	 på denna ångare i havsbandet eller på Östersjön.	 Vad konsul Thander beträffar, visade han sig oåt­	 komlig. Han kände syskonen Robeira, han hade haft	 Gonzales och Evanston anställda hos sig – men han	 hade ingen aning om deras förehavanden, han var	 okunnig om det bruk de gjort av hans bil, han visste	 absolut ingenting ... ingenting ...	 
	 Klockan halv sju på morgonen stannade en bil utan­	 för Dagskuriren.	 Doktor Hesselman och Steno Beyler stego ur och	 räckte händerna mot Pauline, som klädd i en vit pro­	 menaddräkt, strålande av glädje med röda kinder och	 tindrande ögon, hoppade ned.	 De gingo tillsammans upp i tidningens nu övergivna	 och ödsliga korridorer, där endast en och annan skur­	 gumma häpet stirrade efter dem.	 Steno Beyler knackade på en dörr, men ingen sva­	 rade. Då öppnade han den, och tittade in. Därpå	 vände han sig om.	 »Jo, han är här», sade han med ett egendomligt le­	 ende. »Kom in!»	 De gingo in alla tre men stannade med ens, som om	 de fruktat att begå en överträdelse.	 Vid skrivbordet satt den berömde reportern orör­	 ligt hopsjunken med huvudet lutat mot de korslagda	 armarna.	 Pauline smög sig tätt intill sin far, och de stodo	 där stumma, litet rörda, men fyllda av en ljus glädje;	 och de sågo med fuktiga ögon ned på denne sovande	 man som återgivit Pauline hennes far.	 Ty Maurice Wallion sov. För första gången på	 
	 många dygn njöt han den uttröttades djupa, dröm­	 fria sömn ...	 På gatan ropade ivriga röster:	 »Dagskuriren nyss utkommen! Blå spårets myste­	 rium äntligen klarlagt! Dagskuriren! Hesselmangå­	 tans sensationella upplösning ...»	 
	 
	 
	 SLUT	 
	 
 
 
