 
 
 
 
 
 
 
 
 
 
 
 
 
 
 
 
				VILDMARKENS	BARN				SKIZZER			FRÅN			ÖFRE NORRLAND				AF			ERIK BORE										LULEALULEÅ	NORRBOTTENS-KURIREN 
 
		LULEÅ,	LULEÅ BOKTRYCKERI-AKTIEBOLAG,	1900. 
 
 
 
 
									 EN ARISTOKRAT.	 
	 
	 
	 På sluttningen af ett skogsfjäll några mil från	 Gellivare kyrkplats har lappfolket rest sina tält­	 kåtor där de af gammalt haft sina lägerplatser.	 Nu ha de lämnat renhjordarne och begifvit	 sig in till byn, ty helgen är inne. Då vill ingen	 vistas fjärran från kyrkan borta i vilda skogen: helg	 och högtid försummar ej lappen.	 Litet hvar af nomadfolket känner sig festligt stämd.	 Dock icke en: den mäktige fjällmannen Ivar Pavas­	 son Jannok. Han har ock sina randiga skäl till miss­	 lynthet, och han förtiger dem ej heller.	 Jannokssläkten är ju, såsom hvarje fjällman och	 fjällkvinna känner, en ansenlig lappsläkt. Så långt	 tillbaka, som de gamle kunna minnas, har den varit	 ansedd och framhållen.	 Ty Jannokarne ha varit beryktade för sin rike­	 dom samt sina stora hjordar. Och rikedom samt an­	 seende, de följas ju åt, såsom lika bekant är.	 Gamle Pava Jannok ägde, när han, mätt af år,	 gikt och mödor, inslumrade i den sista hvilan uppe	 
	 vid Tysifjorden i Norge, sina tusen renar och väl	 några hundratal silfverdalrar därtill, hopsparade och	 förvarade dels i sin kista, dels i gömslen bland fjällen,	 hvilka allenast Ivar, sonen, kände och mäktade återfinna.	 Denne vardt så en magnat, en höfding bland	 samifolket.	 Själf visste han att skatta sin ställning högt,	 visste ock värdera de stora renhjordarne, likaväl som	 de många silfverdalrarna, hvilka efter hand flöto in	 och lades till dem, som fadern efterlämnat.	 Allt hade gått honom så väl i handom! An­	 seende, rikedom ... allt, allt ägde han.	 Blott inte detta enda varit! Detta enda ... Det	 förtröt, plågade, pinade honom ... sårade hans stolthet.	 En fattiglapp till karl, en stackars usling, som	 icke ens rår om hundra renar en gång, kommer och	 vill tränga sig in i släkten, Jannokarnes gamla, an­	 sedda, rika släkt! Fattiglappen Nuuti Nuutinpoika	 Pudja giljar till Jannoks egen köttsliga syster och	 vill äkta henne!	 Och hon ... hon, den oförståndiga, oerfarna, en­	 faldiga, håller till godo med fattiglappen ... lofvar	 honom tro, hand, egendom, allt i sin blindhet! Hon	 blygs inte ens för släkten, hans egen syster, Kadje	 Pavasdotter Jannok ...!	 Blott inte detta enda varit, skulle Ivar lefvat	 nöjd och glad dragit in till kyrkplatsen. Men nu ...	 nu ligger detta öfver honom som en mara. Han kan	 ej slita sina tankar från att hans egen köttsliga syster	 skall under helgen äkta fattiglappen Pudja ... den	 där, som kunnat duga till dräng åt den sämste inom	 Jannokssläkten ...	 
	 
	 
	 
	 Inne i lapparnes härberge i kyrkbyn råder i helg­	 dagsaftonens skymning lif och rörelse, och där äro	 de nu komna tillhopa.	 Ivar Jannok allena sluter sig för sig själf och	 kan ej slippa lös från sina mörka tankar.	 Ty i dag har Kadje Pavasdotter Jannok lofvat	 honom, Pudja, sin tro inför prästen och allt samifolket.	 Stolt, förorättad sitter brodern för sig själf i	 kammaren och vill ej sluta sig till bröllopsgästerna,	 ej äta, dricka, glamma bland brudfolket och dess	 vänner. Han kan det ej, han, som eljes alltid trifdes	 i ett gladt samkväm!	 Men genom den tunna väggen hör han sorlet,	 pratet, fnissandet från bröllopsgästerna, hör brud­	 gummens genomträngande stämma, brudens milda röst,	 vännernas glada infall.	 Hvarje ljud tränger in från storstugan till den	 ensamme, där han sitter ...	 Där inne i storstugan flammar och sprakar bra­	 san af torrfuru på härden, grytor fyllda eller half­	 fyllda med renkött och korf stå bredvid, och en väl­	 dig kaffepanna puttrar på elden. En lukt af mat,	 kaffeångor, rök och skinnpälsar fyller hela rummet.	 Där sitta nu lapparna i långa rader på korslagda	 ben, och glädje lyser ur tindrande ögon. Nu har	 man ju rätt att fröjdas, rätt att njuta lifvet efter de	 många mödorna ute bland fjällen och snööknarna.	 Och så är här bröllop. När har man rättighet	 att vara glad, om ej då? Där skrattas, glammas,	 skämtas, pratas på lappars vis, det vill säga utan ord­	 ning, den ene tar ordet ur munnen på den andre;	 allt andas glädje och sprit; det är nu oftast så hos	 samifolket, när de fira fest.	 
	 Längst fram i storstugan sitter gamle Antti Pelto	 eller Vanha Antti med sina halfblinda och ständigt	 rinnande, rödsprängda ögon. Lappfolket säger, att	 han är hundra år gammal och har lefvat i sju konun­	 gars tid; men ingen vet med visshet hans ålder.	 Han innehar en af de bästa platserna, hvilken han	 icke lämnar. Stundom far han med sina vissnade	 händer öfver grannkvinnans blomstrande ansikte, men	 klagar och jämrar sig därvid bittert för hvarje gång.	 Ty Vanha Antti har svårt att komma ihåg, det hans	 minst 30 år yngre hustru är ej mer. Han glömmer,	 den gamle, för hvarje gång, att hans trogna hjälp	 nu, enligt sin egen i lifvet uttalade vilja, svept i	 näfver ligger under sin omhvälfda pulka begrafven i	 en stenhög ute på en ö i Kaitumälfven.	 Framför den hundraårige stå tvänne komsier, i	 hvilka ett par barn ligga insvepta i skinn, slumrande	 eller mumsande på någon godbit, lika lugnt och be­	 låtet som något herremansbarn i sin vagga. Kon­	 trasterna mötas; gubben från gamla seklet och de	 späda, födda i slutet af det nya!	 Midt ibland bröllopsfolket sitta brudgummen	 Nuuti Pudja och bruden Kadje Jannok, klädda i sina	 nya, brokiga, prunkande bröllopsdräkter. Som oftast	 sticka de flottiga fingrar i den puttrande grytan på	 härden, allt under det de prata och glamma.	 Ibland ger Kadje en knuff i sidan åt grannen	 Piettar, en ung nomadlapp, rolighetsmakare och full	 af upptåg. Han vill rycka ett stycke rentunga ur	 näfven på bruden. Men brudgummen rycker till sig	 rentungan, och så höres ett bullrande skratt på Piet­	 tars bekostnad. Under tiden passar någon på att	 stjäla kaffekoppen från stackars Piettar, och ett nytt	 
	 larmande skratt uppstår, då denne tafatt famlar efter	 koppen, som försvunnit.	 Ett par svenskar stå vid dörren och gapa; de	 mäkta ej fatta, att lappfolk kunna ha så gladt och	 muntert; det ångar ju lifslust ur hvarenda skinnpäls,	 ur hvarenda tröja, ja, till och med barnet i komsien ler.	 Det småväxta folket med de obekanta språken –	 lapska och finska surrar omkring dem i brokig väx­	 ling – de granna, pråliga dräkterna i röda, blå, gula	 och gröna färger, belysta af skenet från elden, allt	 detta bildar en egendomlig liflig tafla, en sådan som	 endast den unge skådar, då han som djärfvast dröm­	 mer sig in i ett fagert sagoäfventyr.	 – Men hvarest ... hvar är Ivar Jannok? frågar	 Vanha Antti.	 Ingen svarar.	 Man ser under tystnad på hvarandra.	 Någon hviskar ohörbara ord i en vrå af rum­	 met.	 – Hvar är Ivar Jannok, släktens hufvud och	 brudens broder? Är han ej med på systerns bröllop?	 Gubben Antti spörjer ånyo.	 Alla se förlägna på bruden. Denna reser sig och	 säger till Vanha Antti:	 – Min bror är i kammaren bredvid. Han är	 icke i festglädje. Kanske träder han in till oss sedan,	 när missmodet flyktat!	 Men unge Piettar, som tegat, allt sedan hans	 landsmän skrattat åt honom, skall nu upprätta sin	 ära. Han höjer sin stämma. Han vill sjunga, joika	 på lappars vis vid festliga tillfällen. Ty Piettar kan	 konsten både att sjunga smädevisor om sina fiender	 och dikta sånger till vänners heder.	 
	 Så sjunger då Piettar, sedan samtalet domnat af	 och under det skämtet en stund hvilar:	 Uppe invid Kaitums vatten,	 där de hvita toppar glänsa,	 spegla sig i insjöns bölja,	 ser jag fager syn i drömmen:	 Lappens kåta invid stranden,	 Nuuti Pudjas egen hydda,	 skönt belyst af solens strålar.	 Björkar grönska i dess närhet;	 uti träsket leker fisken,	 sprattlar trotsigt uti näten.	 Frodig mossa ses i nejden	 ymnigt växa, hvart jag skådar.	 Renars skara ser jag vandra	 ned i dalen, högt på fjället.	 Hvarthän ögat än jag vänder,	 ser jag djurens stolta kronor	 höja sig, så tätt som skogen	 reser sig i söderns bygder.	 Pudjas märke alla bära.	 Men när solen gått att dala	 bakom fjällens höga toppar,	 spofvens sorgsna stämma tystnat,	 ufven lämnat bergens klyftor,	 hvilar Pudja i sin kåta,	 slumrar vid sin hustrus sida;	 ler i drömmen emot henne,	 Kadje Pavasdotter Jannok.	 Piettar gjorde nu ett uppehåll, tände sin korta	 järnpipa, som slocknat för länge sedan, drog några	 bloss. Därpå fortsatte han:	 Dock när fienden ses lura,	 vargen smyger omkring hjorden,	 hotar, att den skingra fjärran,	 öfverfalla, rifva, mörda;	 då är lappens stund att vaka,	 värna hjorden från fördärfvet;	 
	 då på skuldran trycker bördan	 under dystra, långa timmar.	 
	 Men när Pudja uti natten	 invid hjorden ensam vakar,	 lämnar Kadje varma bädden,	 släcker fyren uppå härden,	 vandrar ut i nattens mörker	 hän till mannen, Nuuti Pudja.	 Troget bördan vill hon dela,	 glädje bringa ängsligt sinne.	 Kadje bjuder oron flykta;	 Kadje står vid Nuutis sida.	 
	 
	 Fager syn jag ser i drömmen:	 renars skara högt på fjället.	 Hvarthän ögat än jag vänder,	 ser jag djurens stolta kronor	 höja sig, så tätt som skogen	 reser sig i söderns bygder.	 Pudjas märken alla bära.	 Rikdom han på renar äger,	 rik han är bland lappars skara,	 rikast likväl i sin maka,	 fagra Jannoksdottern Kadje!	 
	 
	 
	 
	 När Piettar slutat sin sång, hördes ett allmänt	 bifallssorl af hela raden bröllopsgäster. Till och med	 den gamle Antti Pelto gaf sitt bifall tillkänna och	 menade det vara väl joikadt:	 – Rätt har du sjungit, Piettar.	 Den gamle gläder sig att förnimma, det sångens	 gåfva ännu icke är utdöd bland samifolket.	 
	 Under det allmänna sorlet, som följde på den	 gamles ord, trädde en reslig lapp in i storstugan.	 – Ivar! Ivar Jannok! mumlas det bland bröl­	 lopsgästerna.	 En tryckande stämning lägger sig öfver allas	 sinnen, då de se brudens broder och släktens huf­	 vudman nalkas.	 Men den gamle Antti Petto spörjer:	 – Hvarför har ej Ivar Jannok, släktens hufvud	 och brudens närmaste frände, varit med på systerns	 bröllop?	 Ivar Jannok tiger fortfarande.	 Slutligen griper han dock till orda:	 – Bröllopsglädje bör den känna, som begifver	 sig till slik högtid! Sådan råder ej i mitt sinne, det	 bör den, som är gammal, mäkta förstå. Af ålder	 har Jannokssläkten varit ärad och ansedd; rik och	 mäktig har den ock varit, så långt de gamle kunna	 minnas. Jannokarna ha varit en prydnad för sami­	 folket, och deras döttrar hafva alltid vunnit bety­	 dande giften.	 Nu har en af den gamla släkten brutit god ord­	 ning och äktat en oansenlig man. Kadje Jannok har	 i dag tagit till äkta Nuuti Pudja inför prästen och	 allt samifolket. Den oförståndiga ... oerfarna ... ak­	 tar ej mera sin släkt: hon håller till godo med en	 fattiglapp och tröstar sig med vackra drömmar, som	 upptågsmakaren Piettar diktar. Min egen köttsliga	 syster har sålt sin förstfödslorätt, liksom Esau gjorde	 till sin broder!	 Med dessa ord vänder Ivar Jannok ryggen åt	 bröllopsgästerna och lämnar rummet.	 
	 Men där inne i storstugan fortgick bröllopsfiran­	 det hela kvällen med ätande, drickande, pratande,	 glammande och joikande, ända tills de festfirande na­	 turbanen uttröttade inslumrade, hvar och en där han	 kunde finna sig plats för ett sofläger.	 
	 
	 
	 
	 
	 
	 
	 
	 
	 
	 
	 
	 
	 
	 
	 
	 
	 
	 
	 
	 
			 LAPPMARKNAD.	 
	 
	 
	 Det var en kall februaridag på 1870-talet.	 I Gellivare kyrkby hölls den stora vintermark­	 naden, som då för tiden ägde en större betydelse för	 norra lappmarken än nu.	 Redan tidigt om morgonen den första marknads­	 dagen stod byfolket här och där på utkik för att få	 se handelskaravanerna från Luleå, Råneå eller andra	 håll söderifrån komma dragande ned för Repisberget	 med sina vackra, välfödda hästar.	 Efter dem kommo forbönderna, som fraktade han­	 delsvarorna. De drogo fram i långa rader, äfven de	 med vackra dragare.	 Sist kommo lapprajderna.	 Den som ställde sig på en hög punkt vid byn	 och skådade ut öfver bygden, varsnade dem snart:	 rundt omkring från alla håll buktade sig långa strim­	 mor fram öfver de vida snööknarna.	 Det var allesammans större eller mindre rajder	 af renar på 10–20–30 stycken, bundna efter hvar­	 
	 andra med hvar sin pulka, – alla skulle de till Gelli­	 vare kyrkby.	 Och fram på dagen körde den ena rajden efter	 den andra in på marknadsplatsen.	 Anlände någon af de rikare nomadlapparna, så	 följdes kan alltid med en viss uppmärksamhet och	 intresse af bybefolkningen. Mången trodde sig väl	 kunna säga, huru mycket han var värd; det var och	 förblef likväl alltid blott en gissning. Men just detta	 hemlighetsfulla har alltid sin lockelse för mängden.	 I dag syntes bland andra den rike nomadlappen	 Piettar Vitsak, hans hustru, dotter och dräng komma	 körande mot platsen med en ståtlig rajde på 30 djur.	 De renar, som han och familjen åkte med, voro	 af utvaldt slag. Särskildt var den, med hvilken Mar­	 git, dottern, färdades, ett sällsynt vackert djur.	 Marknadsfolket skockade sig kring Margits ren	 under högljudd beundran.	 – Se, en sådan grann ren lappflickan har! ut­	 ropar en finnpojke.	 – Se, sådana granna, ståtliga horn på djuret!	 utbrister en annan.	 Då tränger lappdrängen Micko sig fram till renen.	 – Hvar har du fått fatt i den renen, dräng?	 frågar honom en af de närstående.	 – Inte har jag fått den af dig! svarar denne	 snäsigt.	 – Hvad bär den för märke på örat! Titta efter!	 Det är Vitsaks märke, Piettar Vitsaks ren –	 han, den rike gubben därborta! De säga, att det är	 den rikaste lappen i hela norra lappmarken.	 – Hvarifrån är han?	 
	 – Han är från Sörkaitum. Men den här renen	 är uppifrån norska finnmarken, om du vill veta det!	 säger till slut lappdrängen och knuffar undan de	 mest påträngande bland de nyfikne.	 Piettar Vitsak förde med sig skinn af 60 renar	 och kött af ett tjugutal, som skulle säljas på stor­	 marknaden. En del af de medföljande renarne tänkte	 han äfven afyttra.	 Gamle Vitsak och hans hustru skulle ock göra	 en del inköp på marknaden. Utom de vanliga skulle	 nu ock göras inköp för dotterns skull. Denna, Mar­	 git, var nu giftasvuxen och kunde när som helst bli	 gift, rik som hon var. Där skulle nu köpas fint,	 blått kläde åt henne med prydnader i guld och röda	 färger samt ett ståtligt bälte med silfverplättor och	 andra prydnader af silfver.	 Piettar menade, att hans dotter hade råd att äga	 sådant, som icke hvar man råder öfver, och själf	 var han svag för allt, som var grannt och lyste i	 ögonen.	 Vitsaksfamiljen har nu ändtligen intagit sitt kvar­	 ter i byn och gjort sig färdig att gå på marknaden.	 De ställa sina steg till köpmännens handelsstugor,	 som voro uppförda i tvänne linier. De bildade på	 detta sätt en lång gata, som kallades borgargatan och	 gick i rät vinkel mot Vasaraälfven. Hvarje handels­	 stuga utgjordes af bod, kammare och packrum, allt	 af enklaste slag.	 Mellan bodarne vid borgargatan rörde sig i dag	 ett brokigt lif. Där funnos nomadlappar från Kouto­	 keino i norska finnmarken, typer med vilda anlets­	 drag och lömska blickar, alla klädda i nationaldräkt	 och lätt igenkännliga på sina långa, nedhängande	 
	 Koutokeinoknifvar. Där sågos Karesuando- och Juc­	 kasjärvilappar med pösiga, i många hörn utstående	 mössor, vanlig kolt med mer än kvartersbreda läder­	 bälten och ofta med lappskor af ovanlig hvithet.	 I jämförelse med dem föreföllo Kaitum- och	 Jockmockslapparna mera godmodiga och stillsamma	 till sitt väsen. Till gestalten voro de dock vanligen	 resligare och ägde en värdigare hållning.	 Finnbönder från norr och fjärran, ända från	 Torneå och Uleåborg, hade ock infunnit sig, många	 för att sälja lurendrejadt gods, mest ryska blader,	 eller för att kröga med spritvaror, helst brännvin.	 Några skinnuppköpare, ryssar från Archangelsk, hade	 äfven förirrat sig till bygden och deltogo i mark­	 naden.	 I sina stugor stodo handelsmännen och pratade	 med folket, äggande deras köplust, sålde och ackor­	 derade af hjärtans lust och ifver med sina kunder.	 Skämt och brännvin var deras verksammaste me­	 del att göra dem köplystna. Hvarje handel började	 därmed, att ett fullt glas iskänktes åt lappen. Fann	 han ej priset antagligt, så vankades ett nytt glas,	 och vanligtvis bevektes hans hjärta af det tredje.	 Visserligen funnos ock några förslagna hufvuden,	 som ej läto undfägna sig, förrän de voro färdiga med	 köp och försäljning samt på säkert ställe nedstuckit	 de silfverriksdalrar, som de ville föra med sig hem.	 Vitsak, hans hustru och dotter hafva nu hunnit	 fram till sin borgares bod och börjat köpslåendet.	 Lappen har fått sin välkomstsup och gifvit en ren­	 stek som gåfva åt handelsmannen. Och sedan köp­	 slås det friskt.	 Men lappen är icke nöjd.	 
	 Han ropar:	 – Borgare, har du ingenting för min mun i	 dag? Jag har gifvit dig en stor renstek. Du skall	 hälla i en stor sup åt mig!	 – Åh, sade borgaren, du har redan fått för din	 stek. Den var icke så stor!	 – Ja, sade Vitsak, är du snål på dina varor, så	 blir jag snål på kött! Jag är annars Piettar Vitsak	 från Sörkaitum!	 Detta biter. Vitsaks namn är kändt, och han	 får genast sin vilja fram. Honom räckes en riktig	 kardinalsup, hvilken lappen först själf smuttar uppå	 och sedan ger åt de kringstående lappar, som han	 känner och som tagit hans parti emot borgaren.	 Denne är klok nog att inse, att en så ansedd	 kund måste uppmuntras. Så afslutas affärerna: lap­	 pen skänker borgaren torrkött, ett stort renskinn	 samt ett par renostar. I gengäld får han en slid­	 knif, bröstsocker och några grannlåtssaker åt frun­	 timmerna.	 I detsamma kommer en ung, ståtlig Juckasjärvi­	 lapp springande. Han ser glad och blid ut samt	 hviftar med en lång brokig halsduk. Han är ute i	 friareärender.	 På hvarje lappflicka, som han möter, kastar han	 mönstrande, skälmska blickar. Ty nu skall han göra	 sitt val. Det gäller att raska på, ty snart skall han	 resa igen upp till fjälls, och då vill han ha ut­	 korat en hustru åt sig.	 Så får han syn på Vitsaks dotter Margit.	 Han stannar för ett ögonblick. Hans blick lyser	 genast upp:	 – Den skall jag ha!	 
	 Raskt tränger sig den högväxte, ståtlige lappen	 genom folkhopen, stöter gubben Vitsak åt sidan, tar	 hans dotter Margit om halsen.	 Hon skall ha hans halsduk och bli hans vän!	 Margit drager sig undan hans famntag, men ler	 skälmskt åt hans förslag:	 – Jag känner dig ju icke! Jag är en Kaitum­	 flicka, och du är en Juckasjärvilapp!	 De andra lapparna skratta åt honom därför, att	 en fattig stackare som han dristar sig att fria till	 den rike Vitsaks dotter.	 Men lappen låter sig intet bekomma.	 – Skåda hit, du lappflicka! Se på mig, du fagra	 tjällblomma! Har du sett någon duktigare gosse	 från Juckasjärvi eller Kaitum! I mig skall du finna	 en trofast vän, som skall sörja för dig och värna dig	 mot alla fiender. Ett ondt ord skall du aldrig få	 spörja från mina läppar, allenast vänligt tal och kär­	 leksglam! Söta flicka, du som är reslig såsom ett	 träd i skogen, passar till hustru åt den ståtlige	 Juckasjärvilappen och skall råda öfver hans renar!	 – Men säg snart ditt svar, vackra fjällblomster, om	 vi skola bli ett par. Ty snart drager jag åter till	 fjälls med min hjord, och dessförinnan gå vi till	 prästen, du och jag!	 – Kieres neita, mon ätsav su japmemi radjai!	 (Söta flicka, jag älskar dig intill döden!)	 Då stiger Piettar Vitsak fram och knuffar friaren	 i sidan:	 – Ung är du och oerfaren, som fattig och okänd	 i våra bygder, friar till denna flicka. Hon är den	 enda arfvingen till mig, Piettar Vitsak, som alla i	 Kaitum anse för rikast ibland dem. Sluta därför	 
	 upp med ditt dåraktiga tal till flickan! Jag är hen­	 nes far och giftoman!	 Den högväxte, hurtige ynglingen drager vidare	 ut bland folkhopen, och öfverallt, där han ser en	 lappflickshufva, dit störtar han i väg, forskande med	 all ifver, ty han har kort tid på sig.	 Medan Piettar Vitsak och hans hustru gå till	 nästa borgare, med hvilken han har uträttningar, har	 en ung Kaitumlapp gripit Margit i armen och fört	 henne bort till en annan handelsbod.	 Denne är klädd i en ny, prunkande dräkt, som	 väcker beundran och afund hos många lappar och	 äfven vittnar om välstånd. Silfverknappar pryda	 kolten, tenn- och silfvertrådar lysa upp den höga	 koltkragen, på samma gång som granna metallplattor	 pryda det breda bältet.	 Hos borgaren trakterar han Margit med sirap	 och skorpor, en läckerhet, som ingen lappflicka vägrar	 att mottaga och icke heller Piettar Vitsaks dotter,	 som för öfrigt väl känner ynglingen. Han är Joar	 Reus, hennes köttslige frände och äfven Kaitumlapp,	 och de ha ofta råkats under flyttningsresorna bland	 fjällen. Han är ock hennes jämlike. Ty han är rik.	 Därför får han äfven bjuda henne på vin, picar­	 don, hvilket borgaren har som stående handelsvara.	 Så dricka de bägge ur samma mått, i hvilket	 handelsmannen mäter uti; och ingen har något att	 invända däremot.	 Men dagen skrider mot sitt slut, och borgarfolket	 har hunnit att tröttna på köpslåendet.	 Piettar Vitsak har uppgjort sina affärer samt	 med familjens tillhjälp fört hem sina inköp till kvar­	 teret uti byn.	 
	 De återvända nu att söka efter lappdrängen	 Micko, som försvunnit. Han anträffas tillsamman	 med några lappar, hvilka ha lägrat sig ute i en ring	 och funnit en mjuk sittplats i en snödrifva. I midten	 ha de placerat en brännvinskagge. Brännvinet hälles	 uti en slef (kokse) af masur, som går laget rundt	 från mun till mun. Man har här blifvit så uppvärmd	 af nektaren, att prosan ej längre räcker till att ut­	 trycka tankarna, och nu samtalar man med sång. Så	 besjunga naturmänniskorna sina kärestor, sina renar	 och sina irrfärder samt äfventyr bland fjällen.	 Vitsak går nu till sin borgare för att få med	 sig ryska blader från marknaden. Han måste tränga	 sig fram, ty marknadsfolket har skockat sig omkring	 köpmannen.	 Uti folkhopen varsnar här Vitsak den muntre	 Juckasjärvilappen med en lappflicka vid sin sida.	 Han har varit ute på friarestråt hela aftonen och	 har omsider funnit en käresta, en liten pigg, rund­	 kindad, brunögd en, som mumsar på ett stycke bröst­	 socker, en present af friaren.	 Vitsak lyckas omsider nå fram till köpmannen	 och komma till tals med honom. Denne borgare är	 mera omtyckt än de öfriga på platsen, ty han be­	 herskar alla de tre språken (svenskan, finskan och	 lapskan), som användas af de marknadsbesökande.	 Folket tränges därför så tätt omkring dennes bod,	 att han har svårt hinna med att betjäna den talrika	 kundkretsen.	 Värst är, att ingen ibland dem vill vänta på	 den andre. För att komma ihåg alla beställningar	 och visa sin villighet att betjäna hvar och en, upprepar	 därför köpmannen immerfort de begärda varornas namn.	 
	 När så Piettar Vitsak begär tobak, och hans	 grannar vilja ha, en ingefära, en annan socker, en	 tredje vin, så idislar den stackars handelsmannen	 detta oupphörligt under beställsamt spring.	 Så kommer det att heta: “tupakkaa, tupakkaa,	 tupakkaa; inkifääriä, inkifääriä, inkifääriä; sokeria,	 sokeria, sokeria; viiniä, viiniä, viiniä“, o. s. v.	 Men när omsider vinförrådet, som är mest an­	 litadt, tager slut, följer han äfven då gamla vanan,	 och nu låter det:	 – Viini on loppunut! Viini on loppunut! Viini	 on loppunut! Tule huomenna! Tule huomenna! Tule	 huomenna!	 (Vinet är slut! Vinet är slut! Vinet är slut!	 – Kom i morgon! Kom i morgon! Kom i morgon!)	 Men när vinet är slut, äro ock köpmannens	 krafter och tålamod förbi. Han måste stänga boden	 – men huru få den med lappar fullpackade lokalen	 tom, utan att stöta eller förarga någon af de envisa	 kunderna?	 Han ilar i hast ut på gården med några raketer	 och antänder dessa.	 Då höras från alla håll högljudda rop:	 – Voj! Voj! Voj! Himmelseldar! Se! Voj! Voj!	 På ögonblicket rusa alla lapparna ut ur boden	 för att få bevittna detta för dem ovanliga skådespel.	 Medan nomadfolket står och gapar i vädret, stän­	 ger köpmannen sin bod!	 Vitsak föres ock ut i hvimlet. Liksom de andra	 lapparna utbrister han i hvarjehanda rop vid åsynen	 af de uppsända raketerna.	 Men på samma gång blottar det tillfälliga ljuset	 
	 en annan scen för honom, som än mer fängslar hans	 uppmärksamhet.	 Midt på borgargatan ser han sin frände, den	 unge, förmögne nomadlappen Joar Reus, stå och vid	 dennes sida sin egen dotter, Margit.	 Men hans Margit är nu omvirad med en stor	 rödrutig halsduk af det välkända slag, som plägar	 vankas bland friaregåfvor.	 Vitsak mumlar belåten för sig själf, blickande	 på dottern och lappynglingen:	 – Se, hon är en Vitsak och klok som en Vitsak!	 Hon tager ingen fattiglapp.	 
	 
	 
	 
	 
	 
	 
	 
	 
	 
	 
	 
	 
	 
	 
	 
	 
	 
	 
	 
	 
	 
			 FRÅN TORNETRÄSK.	 
	 
	 
	 Längst uppe i Norrbotten inne i vildmarken ligger	 det stora vatten, som kallas Torneträsk. Det är	 fjällens och ödemarkens träsk, sagornas och sägner­	 nas sjö, hemligheternas och tystnadens vatten. Hit­	 tills har sällan någon annan människofot hunnit hit	 än nomadlappens. Icke ett spår af civilisationens ni­	 vellerande hand kan här skönjas. Allt är vildt, ur­	 sprungligt, storslaget. Människohand har icke hunnit	 fuska bort den store mästarens konstverk.	 Juckasjärvi församling, ja, hela Norrbotten har	 icke större sjö än Torneträsk. Dess längd är 8 mil	 och dess bredd växlande, men i medelsnitt ½ mil.	 Öfver hafvet höjer den sig 350 meter.	 Djupt ned mellan höga fjäll ligger sjön. En	 lång och smal ränna i berget har blifvit till en väldig	 vattenreservoar. Blott två vindar kunna därför hinna	 hit – nordvästen och sydosten. Flerestädes stupa	 bergen tvärbrant ner i sjön, så tvärbrant, att rodda­	 ren, som befinner sig ute på djupet, förgäfves ser	 sig om efter en landningsplats. På andra ställen äro	 
	 stränderna ej branta, utan låga. Men nästan öfver­	 allt äro de klippiga, stela, vilda. Alltid skola de	 därför göra ett mäktigt intryck på främlingen och	 imponera genom sin kraft.	 En gång var träskets vattenstånd mycket högre	 än nu. Så berätta stränderna med tydlig skrift. Hop­	 trängda i massor ligga där stenar och klippblock och	 bilda liksom linier, ty här gick den forna strand­	 gränsen. Du skall nedan denna knappast finna en	 torfva jord: det forna vattenståndet har sköljt bort	 alltsammans. Intet blef kvar.	 Närmast kring träsket ser du nakna, vilda fjäll	 höja sig, det ena invid det andra. Dessa hinna dock	 ej snögränsen. Men bakom dem resa sig väldiga	 jättar: fjälltoppar, ständigt höljda af is och snö.	 De lägre bergen täckas af skog, tät, ogenom­	 tränglig björkskog. Dess växtlighet är så stor, att	 du glömmer, det du hunnit långt ofvan polcirkeln.	 Du kan lätt se, hur skogen öfverallt upphör vid sam­	 ma höjd; trädgränsen är allestädes densamma.	 Förgäfves blickar du här efter ett barrträd. Jo,	 verkligen! Om du noga undersöker träskets södra ände	 skall du vid en vik finna några tallar. Men du kan	 räkna träden, glesa, kortväxta martallar allesammans;	 de äro ej hemmastadda här, de känna sig som främ­	 lingar så långt upp i norden.	 Men se hvad blomster där uppe på somliga af	 bergens afsatser – ljusa, röda, gredelina, violetta	 blomster – en färgprakt, som du annanstädes får	 leta efter! Det är en fullständig blomsterträdgård!	 Se, huru Saxifraga aizoides ståtar i gula färger; hon	 öfverglänser alldeles den blyga Azalean. Se där en	 hel blomstermatta med Dryas, den prydliga, sällsynta	 
	 Dryas. Vik tillbaka bladen: du skall se, hur de	 skimra, de glänsa som silfver. Titta på gräset där	 borta på några af bergssluttningarna! Se hur ym­	 nigt det växer där borta ... och där ... och där ...	 och där! I det bördiga Jeprinouta vid träskets norra	 strand är gräset så högt, att du häpnar: det hinner	 en meters höjd.	 Detta Jeprinouta är en af fjäll begränsad dal,	 en afskild värld för sig. Den har sin egen historia.	 Tvänne äfventyrslystna unga män, Ivar och Antti	 från Wittangi, hade färdats uppför älfven hit till	 träsket. De undersökte näjden däromkring för att	 finna en plats, lämplig till nybygge. Kreatur förde	 de med sig. Gällde så att uppsöka en passande be­	 tesmark.	 En dag hade de skilt sig åt. Antti träffar då på	 en dalgång, skyddad af fjäll. Han undersöker den	 närmare. Den är vid pass ¼ mil bred och ¾ mil lång.	 Sådan god jord, sådan växtlighet som här hade han	 aldrig förr skådat. Han hade kommit till Jeprinouta.	 Antti uppsöker därefter kamraten, Ivar.	 – Nu vet jag, hvar vårt nybygge skall stå.	 Nu har jag träffat jord, som skänker ymnigt foder.	 Bättre jord skall du icke träffa hvarken i Jukkas­	 järvi eller Vittangi.	 Ivar fick nu se dalen, och de två kamraterna	 voro snart ense: här hade de hvad de åtrådde. De	 uppsatte här sina kåtor. Sedan greps till yxan.	 Skogen i dalen glesnade, ju mer yxhuggen föllo.	 Snart hade man fått en yppig betesmark, som ej	 kräfde gödning. Och där nere hade de träsket, vid­	 sträckt som ett haf. Där vimlade det af fisk.	 
	 Tvänne somrar och tvänne vintrar gingo, och	 ännu vistades Antti och Ivar i sin dal. Somrarne	 var deras bästa tid. Då drefvo de kreaturen på bete	 och fiskade i träsket. Då ångrade de blott, att de	 medtagit så få nät. Men när vintern kom, bister	 och ändlös, då kände sig de bägge nybyggarne som	 tvänne sparfvar stängda i bur. Ingen väg, ingen	 stig förde dem då till andra människor. Mångtaliga	 mil hade de till närmaste by, där landsmän bodde,	 och lika långt till norska köpmän. Mat, helst mjöl,	 började tryta. Omöjligt, rakt omöjligt att skaffa	 hvad som behöfdes! Då fingo de båda enslingarne	 ofta hungra.	 När tredje sommaren kom, voro de båda, Ivar	 och Antti, trötta på sin robinsonad. De lämnade	 Jeprinoutadalen och Torneträsk, vände åter till sin	 fäderneby. Tre tiotal år hafva nu gått, sedan detta	 hände ...	 Är du fiskare, skall du finna dig väl vid Torne­	 träsk. Ty här lönar sig yrket. Hvad du träffar för	 fisk i träsket? Jo, främst och mest fjällrödingen,	 den i prunkande färger glänsande fjällrödingen. Du	 skall bara se, hur hans buk glittrar i silfverglans,	 stötande en smula i ljusrödt! Du skall se de vackra	 ljusröda fenorna, se hans rygg, huru mörkröd! Hannen	 och laxöringen träffar du ock. Och färdas du upp	 till norra ändan af träsket, skall du där, om lyckan	 är god, kunna fånga surttikka. Surttikka?... Ja,	 det är en med laken besläktad fisk. Finnmarksbe­	 folkningen betraktar den som en läckerhet. Skäret,	 där denna fisk plägar fångas, nämnes Surttikkaskäret.	 Antag, att du färdas fram på Torneträskets vatten,	 då allt är lugnt, stilla, och vinden ej krusar ytan.	 
	 Då kan du sannerligen njuta. Du kan njuta af allt	 omkring dig: af en storslagen, otämd natur, af den	 sköna, starka fjälluften, af vattenspegelns fägring, af	 själfva djupet. Ty äfven dit mäktar du blicka. Bott­	 nen skönjer du ända på 4 à 5 famnars djup. Du ser	 allt därnere: en strimmig sandbotten, några kiselste­	 nar och kanske, om lyckan är god, en silfverglänsande	 fjällröding.	 Men måhända du intages af vemod, ja, ängslan	 öfver stillheten, tystnaden däruppe. Det vore ej un­	 derligt. Ty intet buller stör dig, intet ljud höres.	 Blott någon gång förnimmes det enformiga lätet af	 en drillsnäppa, som fruktar för ungkullens säkerhet	 därute på skäret vid ön: eller kanske höres det ut­	 dragna skriet af en lomm, stadd på fiskjakt. Eller	 förmärkes möjligen ett plaskande i det klara, blå	 vattnet, då en mås dyker ned och söker snappa upp	 en fisk. Någon gång ses ock kungsörnen majestätiskt	 kretsa på afstånd vid sjön, betraktande människova­	 relsen, som inkräktar på det område, där han är	 konung; eller höres kanske det hesa kraxandet från	 en ensam korp, som sväfvar fram öfver fjällbranten.	 Men färdas du uppför hela träsket till dess nord­	 ligaste ände, har du utsikt att få se en skymt af	 människovarelser. Här är en trakt, som heter Ponnu.	 Där träffas sommartid nomadlappar från Juckasjärvi.	 Hit anlända de strax före midsommar, här dväljas de	 till början af september. Under tiden vistas deras	 renhjordar på de norska fjällen utan tillsyn, utan	 vård och vakt. De ha blandat sig med mångtusende	 sina släktingar, som ströfva omkring på renbetes­	 områdena i fjällregionerna. Deras ägare lefva då i	 Ponnu af medfördt renkött och skaffa sig omväxling	 
	 genom att fiska i träsket. Först vid höstetid samlas	 de stora hjordarna och fördelas efter renmärkena	 bland sina ägare, hvarefter man drager ned åt	 landet ...	 Låt oss färdas dit upp till Ponnu! Där får du	 se några getter gå upp och ned, betande i fjällslutt­	 ningarna. Du får höra ett par lapphundar, hvilkas	 skall genljuder i trakten. Du upptäcker en lappkåta	 invid: där inne sitta momaden, hans hustru och några	 lappbarn vid härden. En rök stiger uppåt. I träskets	 klara vatten afspeglar sig alltsammans, hundarna,	 kåtan, röken, lappen, som kommit ut för att hämta	 bränsle till elden, barnen, som följa honom efter.	 Men där nere på träsket kommer en båt. En	 lappyngling ror den. Båten klyfver de vackra afspeg­	 lingarna: hunden, kåtan, röken, lappfigurerna, allt­	 sammans vaggar upp och ned i de små vågor, som	 den framilande båten uppväcker. Så skrapar det mot	 bottnen, då båten lägger i land.	 Ynglingen stiger ur sin farkost, tager en kont	 på ryggen och går fram mot den äldre lappen. De	 hälsa: puoris! puoris! gå upp och försvinna om en stund	 i kåtan, hvarifrån nu en ännu tjockare rök stiger mot	 höjden. Eljest är allt äfven här så tyst ... tyst ...	 icke en skugga glider öfver den solbelysta nejden.	 Men det härligaste väder här uppe kan plötsligt	 i ett nu aflösas af vild storm. Lappen känner teck­	 nen, som båda ovädret. Han ser små molnfläckar	 samla sig kring de högsta fjälltopparna: han vet, att	 snart är stormen här. Fiskar han på träsket, dröjer	 han då ej en minut. Ty hinner han ej stranden, innan	 stormen kommer, får han kämpa för lifvet.	 
	 Stundom begifva sig lapparna till det höga fjället	 Noulja och till skogsbygden, som utbreder sig söder	 därom och kallas Abeskonouta, vid träskets norra	 ände. Då äro de på jaktstråt. Ty här uppehåller	 sig ännu björnen, och björnjakt föraktas ej af	 nomaden.	 För några år sedan befunno sig två Juckas­	 järvibor ute på fiskfångst å träsket. De vittjade just	 sina nät midt utanför Nouljaberget. Därvid hejdar	 roddaren helt plötsligt båten och hviskar:	 – Tyst, tyst!	 Kamraten blickar upp, följer med ögat riktningen	 af den andres finger:	 – Där borta! Se dit! Där ...	 Uppe på Nouljabergets sluttning upptäckte han	 tvänne björnar. De betade i godan ro i en gles	 björkskog på bergets afsatser. Ögonblickligen läm­	 nade de bägge männen sina nät, rodde till stranden,	 smögo sig uppför bergssluttningen, den ene väpnad	 med en liten lodbössa, den andre med en yxa.	 Det gäller att ej skrämma nallarna. De bägge	 männen smyga sig tysta som indianer upp mot höjden.	 De taga utkik bakom ett klipputsprång. Där är	 utsikten fri.	 Se! Ligger icke den ena björnen på en flat	 berghäll midt i solljuset! Han gassar sig ... låter	 solen steka sig. Nedanför går kamraten och betar	 gräs ... syror.	 Karlen med bössan smyger sig närmare, den andre	 stannar bak klipputsprånget. Den förre lägger sig	 bakom ett snår, laddar, tar sikte. En knäpp höres ...	 skottet – klickar. Björnen på stenhällen hörde nå­	 
	 got,..... det var knäppen. Han far upp och störtar	 i väg genom skogen; kamraten följer honom.	 Men två par ögon blicka efter dem ... ansiktena	 se långa, långa ut. – – 
	 Upp till dessa nejder begaf sig för några år	 sedan en lapp Jussi Viikkusjärvi från Juckasjärvi.	 Han skulle fälla björnar, såsom han plägade göra	 vid höstetid. Jussi gick alltid ensam: icke ens en	 björnhund var hans kamrat i skogarne och den vilda	 ödemarken; blott bössan följde honom. Några renar	 ägde han numera icke; pesten och tjufvar hade röf­	 vat den sista återstoden af hans forna ansenliga	 hjordar; nu lifnärde han sig häruppe allenast af jakt	 och fiskfångst.	 Det säges, att Jussi Viikkusjärvi här gjorde	 lyckade jakter och slog sig väl ut. Så förgick någon	 tid; man träffade honom ej mer. Han var borta,	 spårlöst försvunnen. Ingen kunde förtälja, hvilket	 öde som öfvergått honom, om han lefde eller var död.	 Några vänner och anförvandter till Jussi an­	 lände hit upp till träsket, sedan månader hade gått.	 Några af deras renar hade villats bort från de stora	 hjordarne och flytt till skogs; det gällde nu att upp­	 söka dem. Däruppe vid en undanskymd, nästan dold	 vik på nordvästra stranden af träsket träffar en af	 nomadlapparna en båt af samma form som deras	 egen. Den granskas, synas från alla kanter.	 Till slut finner man märket. Hvar och en kän­	 ner igen det på snedskårorna. Intet misstag är här	 möjligt: båten är märkt med Jussi Viikkusjärvis ren­	 märke.	 Lapparne gå upp i land, och nu forskar man	 vidare. Lapphundarne springa före, snoka och vädra.	 
	 Snart träffar man mera. Först en kittel: det är	 Jussis, sedan en pipa: Jussis pipa, sedan en yxa:	 Jussis yxa.	 Men han, björnjägaren Jussi själf förblef borta.	 Hvad som hade mött honom i villande skog, fjärran	 från människoboningar, vet ingen.	 Men kunde Torneträsks stränder, kunde fjällen	 och träden tala, de skulle förvisso ha mycket att för­	 tälja, som aldrig blifvit skrifvet i bok.	 
	 
	 
	 
	 
	 
	 
	 
	 
	 
	 
	 
	 
	 
	 
	 
	 
	 
	 
	 
	 
	 
			 FINNJÄGAREN.	 
	 
	 
	 Det var för länge sen tillbaka, medan folk ännu	 lefde på gammaldags vis. De unga veta intet	 om den tiden; blott de äldsta kunna förtälja därom,	 om man ställer sig väl med dem och förstår att locka	 fram minnena.	 På den tiden växte skogarne högre och stoltare	 än nu; och yxhuggen föllo då icke tätt och förödande	 bland skogens resliga jättar och än mindre bland	 dess yngsta omogna släkten.	 Kraftigast och vackrast voro dock skogarne kring	 älfven, där som Mången ligger, och där träffades då	 ännu skogens vildaste djur hvarje år, som gick. Na­	 turen däromkring var vild och storslagen såsom of­	 tast häruppe.	 Där vid Mången såg man fordom ett par gårdar,	 som blifvit upptimrade af finnar. Sommarsolen hade	 brynt husen, och rökstugorna, som hörde till dem,	 sågo ålderstigna och skröpliga ut.	 Fönsterna i boningshusen voro af det gammal­	 dags slaget: blyinfattade och skiftande i grönt och	 
	 blått, och på östra gafveln af det ena huset satt en	 uggla uppspikad. Ofvanför denna gnisslade, gnällde	 och skrek en väderflöjel vid minsta vindpust.	 Trädde man in uti stugan i det större af husen,	 möttes blicken genast af en hop skinn och hudar,	 som täckte alla väggarne förutom en. På denna	 hängde ofvan sängplatsen några gamla, men väl vår­	 dade gevär samt ett par väldiga älghorn. I ett hörn	 af rummet syntes en björnskalle med bortfallna tän­	 der och gapande ögonhålor.	 I stugan bodde en finne, som hette Mattis, skicklig	 skytt och gammal jägare. I många år hade han bott	 där; men folk påstod, att han icke var barnfödd på	 platsen, utan kommen från finnbygden.	 Därför gick och gällde han ofta under namnet	 Finn-Mattis. Men vanligast nämdes han efter byn	 för Mångs-Mattis.	 Mångs-Mattis var en liflig och flink karl i alla	 vändningar. Vig var han ock som ett lodjur, och	 på vandring i skog och mark, rörde han sig så snabbt,	 att få mäktade följa honom. Helst om det gällde att	 förfölja björn eller gråben i vildmarken, då var där	 icke en, som rådde följa honom.	 Då ilade han framåt, medan det långa, svarta	 håret fladdrade i luften bakefter, och de små, bruna	 ögonen voro stadigt riktade framåt, utan att blicka	 hvarken åt höger eller vänster. Då vidgade sig	 hans näsborrar såsom en jakthunds, som vädrar byte.	 Vid sådana tillfällen plägade han för att kunna	 löpa fortare, helst om han stod på skidorna, kasta	 af sig det ena plagget efter det andra: först den	 lappade, grå vadmalsrocken, sedan väskan, sist den	 slitna, gamla hättan.	 
	 Men då lopp han ock som en hjort, och ve det	 djur, som råkat ut för honom! Ty Mattis’ lungor	 tycktes vara af annan kaliber än andra dödligas.	 Men i bygden fanns mången, som höll för, att	 Mattis icke behöfde möda sig så; blott för sitt nöjes	 skull gjorde han det.	 “Mattis är karl till att själf stämma björnen till	 möte“, sade byamännen i Mången.	 “Han kan tvinga fram björnen, blott han så	 önskar! – Han är väl inte finne för ro skull häller!“	 
	 
	 
	 Ett år på efterhösten tar Mångs-Mattis ned sina	 skinn från stugväggen. Han buntar ihop dem efter	 olika sorter.	 Nu skall han in till stadsmarknaden. Där skall	 han byta ut dem mot krut, matvaror och tobak.	 – Törhända, mumlar han för sig själf, får jag	 ock så pass mycket öfver, att jag kan handla mig	 en lodbössa af det vackra slaget – de andra ha bör­	 jat att bli gamla nu.	 Så beger han sig åstad. Vägen går genom stor­	 skogarna. Där fanns då rikt med vildt. Mattis har	 bössan med sig i vagnen – det var af gammal vana.	 Men hon får hvila, ehuru den ena skogsfågeln efter	 den andra skrämmes upp och med en stor duns tar	 till vingarna.	 Nu skall Mattis färdas genom en trakt, där under	 de sista åren en stor timmerfällning skett. Blott ett	 och annat timmerträd växer här på svedjan, skonadt	 af skogshuggarens yxa.	 Men hvad är det? Hvad står på?	 
	 Mattis håller in hästen.	 Ett doft brummande höres från skogen. Mattis	 lystrar, känner igen slaget; han får liksom klåda i	 fingrarne. Men den här gången hinner han icke:	 det gäller marknaden. Där måste han vara i god tid!	 Men han muttrar något för sig själf:	 – Var lugn du, nalle, vi råkas nog i alla fall!	 Därmed smackar han åt hästen och reser vidare,	 medan det ekar af vagnsbullret i skogsbackarne.	 Väl kommen till staden, skall Mångs-Mattis göra	 affärer. Det får gå fort i dag: snart har han bytt	 bort skinnbuntarne och fått skäligt mycket öfver i	 pungen.	 Han har ej kunnat låta bli att emellanåt tänka	 på brummandet, han hört vid svedjefallet.	 Nu får han ett infall. Han vänder tillbaka till	 skinnhandlarens bod, som han för en stund sen	 lämnat.	 Handlanden blir förvånad.	 – Har du flera skinn till öfvers, Mattis, som	 du vill kursa med? Jag trodde nyss, att jag köpt	 allt, som du hade!	 – Nej, handelsman har fått alltihop, blef svaret.	 – Nå, hvad vill du då?	 – Jo, jag vill blott få besked om, hvad han­	 delsman vill betala för ett björnskinn?	 – Hvems är det då? Hvar har du skinnet?	 Tag fram och visa mig det! Ken skall jag ge dig	 besked!	 Handelsmannen brann af nyfikenhet: björnskinnen	 stodo högt i kurs och rönte stor efterfrågan.	 – Ja, jag skall säga som det är: jag har inte	 
	 skjutit björnen ännu, men det tör inte töfva länge,	 innan jag kommer till handelsman med skinnet!	 – Ha, ha, ha! skrattade handelsmannen. Ha,	 ha, ha! Inte är det värdt, att du bjuder ut björnen,	 innan du skjutit honom! Ha, ha, ha!	 Mångs-Mattis blef arg, mest för skrattets skull.	 Han gick sin väg. Nu skulle han till kvarteret. Där	 selar han kampen sin. Och sedan han tändt pipan,	 beger han sig på hemväg.	 Vid tullen ropar någon ifrigt efter honom: han	 hör brådskande steg bakom sig.	 Det är inspektorn från närmaste bruket intill	 Mången. Han ber att han och hans dräng skola få	 följa med och åka i Mattis’ vagn. Han har ett ärende	 till Mattis; han önskar köpa ett björnskinn af honom!	 Mattis har hejdat hästen, ehuru en smula otålig.	 Men nu klarnar hans anlete, när han hör att det	 gäller göra affär.	 Inspektoren och drängen sätta sig upp i vagnen;	 sedan bär det af. Så säger Mattis:	 – Jag tror mig kunna skaffa inspektorn ett bra	 skinn!	 Därpå berättar han om sin resa samt att han	 hört björnbrummandet vid svedjefallet.	 Under tiden hade de anländt till platsen, där	 Mattis hört björnen.	 – Just här var det! sade Mattis. Nu får jag	 be ’spektorn vara beskedlig och bida en stund, så	 pass länge, att jag hinner titta mig omkring. Tör­	 hända jag får syn på nalle!	 Därmed hejdade han hästen. Drängen tog töm­	 marne.	 I förstone hade inspektorn lett åt alltihop. Men	 
	 när han såg, hur tvärsäker Mattis var, drog han sig	 till minnes, hvad folk sade, huru han kunde stämma	 björnen till mötes.	 Nu vardt inspektorn nyfiken, men äfven kuslig	 till mods.	 Hans blick föll på ett par knotiga tallar, som	 stodo utmed vägkanten. Han kastade af sig ytter­	 rocken, och en liten stund därefter sitter han högt	 uppe i trädet på en stor och stadig furugren.	 Drängen hade fått befallning att köra hem med	 hästen.	 Mattis vandrade emellertid med raska steg uppåt	 skogsfallet. Kommen ett stycke från vägen, stannade	 han och lyssnade.	 Hvad är det som tassar i närheten?	 Han får ej tid att besinna sig, innan ett stort	 svartbrunt hufvud visar sig tätt invid; björnen kom­	 mer rakt emot honom.	 I en hast för Mattis bössan upp till ögat. Han	 söker ta säkert sikte, men känner sig förbryllad ...	 bortkommen ... öfverrumplad ... gripen på bar gär­	 ning.	 Handfallen skjuter Mattis, men på måfå – i luf­	 ten. Och det var ändå själfva Björn-Mattis. I den	 stunden var han icke mycket värd.	 Björnen brummade. I nästa ögonblick höres ett	 slag af björnens tass. Mattis sjunker medvetslös till	 marken.	 Björnen ställer sig att nosa ... lukta ... vädra.	 Han lyssnar, om jägaren lefver. Men denne ligger	 stilla, orörlig: ej en fläkt lämnar hans läppar.	 Men uppe i en knotig fura utmed vägen sitter	 en hopkrupen figur, hvars hjärta skälfver af ångest.	 
	 Snart är kanske hans tur kommen. Han mäktar	 knappt hålla sig fast i trädet: det blir dimmigt för	 hans ögon.	 Några minuter ha förgått. Då vaknar Mattis	 åter till sans. Han vill resa på sig, men – nej pass	 – kroppen är nästan afdomnad, det värker i huf­	 vudet.	 Nu först märker Mattis, att blodet dryper af	 honom: hufvudsvålen har lossnat för det där nypet	 af björnramen. Svålen hänger nu ned bakåt.	 Mattis grubblar: hvad har händt? Hvem har	 slagit honom? Hvarför ligger han här?	 Nu går det upp ett ljus för honom: ett svart­	 brunt hufvud, en väldig ram – björnen, vet jag,	 som inspektorn skulle ha! Björnen!	 Men hvar är han?	 Några stenkast längre bort varsnar han den	 svartbrune.	 Aha! Där! Hvad gör han därborta i kärrmarken?	 Sannerligen han gräfver, gräfver en grop. Han,	 nalle, kastar nu som bäst med dyn omkring sig åt	 alla håll i buskarna.	 Det var en rolig syn. Jo, så lagom rolig för	 Mattis, domnad och slagen, där han hvilar.	 Den svartbrune gräfver ju ackurat en graf åt	 honom, honom, som beredt en graf åt så många den­	 nes gelikar.	 Mattis eftersinnar.	 – Kunde jag bara få fatt på bössan!	 Han upptäcker denna; försiktigt makar han henne	 till sig, börjar ladda henne, där han ligger.	 Men hvad? Björnen har upphört att kasta med	 
	 dyn. Nalle tycker, att det rörde sig därborta! Var	 det månne jägaren?	 Han luffar tillbaka till honom; ställer sig att	 lyssna.	 Mattis har i ögonblicket obemärkt släppt bössan;	 han liggger nu stilla, orörlig, håller tillbaka ande­	 dräkten.	 Björnen slutar att lyssna och vädra; han vänder	 tillbaka till dygrafven därborta.	 Nu är Mattis försiktigare. Sakta fattar han tag	 i bössan, laddar henne tyst och varsamt.	 Men nalle är misstänksam; han tror, att det ej	 står rätt till, kommer lunkande tillbaka.	 Men nu är Mattis beredd att taga emot den	 svartbrune. Denna gång tar han noga sikte på ho­	 nom; nu smäller det.	 Björnen kommer ej längre; han blir sittande på	 marken, där han är, och vrider sig häftigt af och an.	 Han har fått skottet i bröstet.	 Nu laddar Mattis på nytt; han gifver björnen	 ännu ett skott och därmed är det slut med den	 svartbrune.	 Då ropar Mattis:	 – Kom ner ur trädet, spektorn, för nu är det	 slut med nalle. Kaikki!	 Inspektorn, nyss nästan dödsskrämd, vet knap­	 past, om han vågar.	 – Är du säker på, att han är riktigt död?	 – Visst är jag det!	 Därmed går Mattis fram till djuret, börjar rycka	 och slita i håret. Han rycker loss stora hårtottar,	 dem han håller upp i vädret.	 – Titta hit, spektorn! Tror han nu, att björnen	 
	 lefver kanske? frågar han och skrattar trots smärtan	 af såret.	 Nu skämmes inspektorn öfver sin rädsla och	 klättrar ner ur trädet.	 Därnere fann han Mattis svag och maktlös efter	 slaget, som han fått. Kläderna voro sönderslitna från	 skuldran och nedåt: ur ett sår gapade röda köttet	 fram.	 – Det är illa stäldt med dig, Mattis.	 Mångs-Mattis drog på munnen, men det var ett	 svagt leende.	 – Gå hem, spektorn! Jag stannar här och vak­	 tar björnen så länge, ty hem orkar jag inte gå. Men	 skicka mig hjälp, så snart som möjligt.	 Med dessa ord lade han sig på marken med björ­	 nens kropp till hufvudgärd.	 Nu gick inspektoren ensam hem till bruket, men	 skickade genast en af brukskarlarne att hämta Mattis	 med häst och vagn. Bruksfolket hjälptes sedan åt	 att forsla björnen hem till Mattis’ stuga.	 
	 
	 
	 Redan ett par dagar därefter var Mångs-Mattis	 nästan frisk igen, ehuru matt. Nu vandrade han	 i väg upp till herrgården och bad att få tala vid in­	 spektoren.	 – God dag, Mattis! sade denne, när han inträdt	 i rummet, där Mattis blifvit anmodad att invänta	 honom. Jag trodde nästan, att det skrymtade, när	 jag fick se dig. Jag tyckte, att björnen lappade till	 dig så ordentligt, att du skulle få godt däraf i ett	 halft års tid.	 
	 – Ja, nog bjöd han till, svarade Mattis. Men	 så fick han också släppa till pälsen för besväret!	 Inspektorn skrattade.	 – Nå, du står väl fast vid att sälja björnskinnet	 åt mig? sade han.	 – Ja visst! Det är i det ärendet, som jag kom­	 mit hit.	 Därmed blef det affär af, och Mattis fick pen­	 garne för huden. Därpå beordrades en af bokhållarne	 att slå i brännvin som köpskål åt Mattis.	 – Nej tack, spektorn! Jag dricker inte brännvin!	 Inspektoren blef förvånad, detta var något, som	 han icke väntat sig, allraminst af en finne.	 Nu skulle Mattis gå. I detsamma kom inspek­	 torn ihåg, att han sett Mattis skratta åt honom den	 gången han var så förskräckt och ej vågade gå ner	 ur trädet. Nu ville han skämta med Mattis till gen­	 gäld.	 – Hör du, Mattis! Hvad sa’ björn åt dig, när	 han kom och hviskade i örat på dig? frågade han.	 – Han sa’ så här: Nu har jag gräft en graf,	 som du ska ligga i! blef svaret.	 – Nå, hvad svarade du då?	 Mattis drog munnen till ett bredt löje; så sade han:	 – Den som gräfver en grop åt andra, faller	 själf däri. – Men vet spektorn, hvad björn hade	 sagt, om han vetat, att spektorn satt däruppe i tallen?	 – Nej, hvad då?	 – Jo, så här: Den där tror visst, att björnar	 inte kan klänga i träd.	 Därpå tog Mattis mössan och gick.	 Följande året begaf sig Mattis såsom vanligt till	 stadsmarknaden för att sälja sina hudar och skinn.	 
	 Efter gammal vana kom han till skinnuppköparen,	 som han förut alltid haft affärer med.	 – Nej, se på dig, Mattis! sade denne skämtande,	 det var längesedan jag såg dig! Nå, det var så sannt,	 har du gjort någon visit hos den där björnen, af	 hvilken du ville sälja skinnet åt mig i fjol, medan	 han ännu gick och “vallade“ i skogen?	 – Ja, jag hälsade på hos honom samma dag,	 som jag talade vid handelsman!	 – Nå, han tog väl artigt emot dig? sade hand­	 landen, som redan förut hört hela berättelsen om	 björnjakten.	 – Åja, han gaf mig ett rejält handslag, sade	 Mattis.	 – Men hvad är det för en nymodig pjäs, som	 du fått bak i nacken? Handlanden skrattade i det	 han pekade på Mattis’ hufvud. Mattis hade efter	 björnjakten fått ett märke, som han bar till döddagar:	 hufvudsvålen hängde ner i nacken på honom unge­	 fär som en påse.	 – Jo, svarade Mattis, ser handelsman, björn’	 skänkte mig en ny mössa också, men den är af finare	 skinn än det som handelsman har att sälja af!	 
	 
	 
	 
	 
	 
	 
	 
	 
	 
	 
	 
	 
	 
	 
	 
	 
	 
	 
	 
	 
			 EN ENVIGSKAMP PÅ FJÄLLET.	 
	 
	 
	 Det lider mot kvällen. Tunga snömoln draga sig	 tillhopa öfver Dundret, sopa öfver dess hjässa	 och uttömma sig öfver fjällets platåer, sluttningar	 och dalgångar.	 Vinterstormen nalkas. I furorna suckar det, lik­	 som om de anade, att en nattlig brottning med lös­	 släppta elementer stundar. Snöflingorna begynna att	 hvirfla ned, somliga fästa sig vid furuträdens otaliga	 nålar och kvistar, andra nå markens hvita täcke.	 Luften mörknar alltmera, och träden böja sig för	 häftiga väderilningar. Människor och djur söka for­	 tast möjligt skydd för ovädret.	 Men inuti den gamla stugan på Mässheden, som	 nomadlapparna sedan långliga tider valt till sitt kvar­	 ter under de årligen återkommande besöken vid	 Gellivare kyrkby, där herrskar värme, och dit in når	 ej vinterstormen.	 Kring den fladdrande brasan på spishällen där­	 inne sitta på korslagda ben en hop skinnhöljda ge­	 stalter pratande eller sugande på korta, svarta järn­	 pipor.	 
	 Där äro Norrkaitumslapparna Jon Ersson Pejok,	 Jova Pannasson Jannok och Jon Ullok samt Sör­	 kaitumslappen, den unge Antti Pannasson Skiddi.	 Några spetsörade lapphundar hafva krupit ihop	 på en renhud midt på golfvet, klippande med öronen	 och rusande upp med ilsket morrande hvarje gång	 något misstänkt ljud spörjes utifrån.	 Nomadlappen Antti Pannasson Skiddi har just	 berättat ett äfventyr, då han gick vilse i snööknen	 under en storm sådan som denna. Halfdöd af trött­	 hett och hunger, träffades han till slut af ett par	 kamrater invid ett tvärstup. Där hade han segnat ner.	 – En Guds lycka var, att jag tröttnade där.	 Annars hade jag störtat, ramlat utför stupet. Ingen	 skulle där funnit min döda kropp ens! Jo, en:	 vargen!	 De andra nickade, där de sutto framför elden,	 vaggande fram och åter och vemodigt suckande vid	 tanken på de många faror, som lura kring lappfolket.	 – Men du, Antti, var ju med om ett äfventyr	 på Kåjnos pahte, vildfjället vid Stora Luleträsk, sade	 Jon Ersson Pejok. Hur gick det till vid nappataget	 med björnen där?	 Jo, det äfventyret kom han väl ihåg, Skiddi!	 Det skulle han aldrig glömma, om han än blefve	 så gammal som den äldste, hvilken nämnes i skriften!	 Hvad var det han hette nu ...?	 Men innan han begynte orda vidare, drog han	 ett par väldiga bloss ur pipan, stoppad med ryska	 blader.	 Så började han:	 – Det var på höstvintern 1890. Min far, Panna	 Skiddi, som ni väl hört talas om, hade sin by på	 
	 norra stranden af Stora Luleträsk. Snön hade kom­	 mit tidigt det året, och skidföret var godt.	 Farsgubben sände mig en dag till Knut Nållik,	 som hade sin lappby längre ned utefter träsket.	 Jag skidade i väg raskt, ty det var brådt.	 Plötsligt varsnar jag några stora, besynnerliga	 spår i snön.	 – Ett underligt djur detta, som gått fram här!	 tänkte jag för mig själf.	 Månn tro det kan vara gamle far själf (björnen)?	 Jag gick på efter spåren, för att se, hvart de	 gingo. Det bar af ned mot några fjäll därborta in­	 vid Luleträsk.	 Visst är det själfva björnen, som dragit fram	 genom skogen! – jag började bli viss om den sa­	 ken nu.	 Sen bar det af till Nålliks by. Gamle Knut	 Nållik höll just på att bereda hudar.	 När jag sagt ärendet, sporde gubben:	 – Har det annars händt något däruppe hos er?	 – Åhnej, just ingenting!	 – Ni har inte sett några gråben i edra trakter?	 Inte någon björn?	 Nog ha vi sett spår af gråbestar, sa jag, Menmen	 de ha ej rört renarna eller gifvit sig in i lappbyn.	 Annars är det intet nytt!	 Jag nämde intet om björnspåren, som jag sett.	 Kan tänka Knut Nållik jagade själf björn.	 – Hihihi! ljöd det från lapparna, och pälsarne	 skälfde under skrattet.	 Nu hade jag, kan tro, något nytt att berätta för	 far, när jag kom hem igen. Gamlen (vanha) blef	 
	 mycket glad, när han fick höra om mitt fynd. Ty	 äfven han var björnjägare.	 – Men nu, far, sa jag till slut, nu måste du	 följa mig ut på jakt efter skogskonungen. Ty det	 var för din skull, som jag teg för Knut Nållik om	 björnspåren. Han hade nog gärna velat följa med,	 men jag tänkte först på dig.	 Gamlen teg.	 – Nå, följer du?	 – Nej, svarade han till slut. Jag kan inte följa	 med; vi ha upptäckt varg i byn, sedan du var här,	 och jag måste noga vakta renarne för odjuren. Men	 jag skall skicka bud efter Piettar Kurak, att han	 kommer hitöfver. Det blir en bra jaktkamrat.	 Piettar Kurak kom sedan till byn. Han är sir­	 kaslapp från Jockmock – en god björnskytt.	 Vi bägge begåfvo oss nu ut för att undersöka	 björnspåren och leta efter nalle. Spjut hade vi båda	 med oss, men ingen medförde bössa.	 – Voj! Voj! Ingen bössa! ljöd det från en af	 gubbarna i spisvrån.	 Så kommo vi till platsen, där jag funnit björn­	 spåren. Dem följde vi. Sålunda nalkades vi träsket	 alltmera.	 Det befanns nu, att spåren ledde till nejden af	 Stuor Muorka (Stora Sjöfallet). Vi anlände emeller­	 tid till fjället Kåjnos pahte invid Luleträskets strand.	 Det ligger ett par eller tre mil hitom Stora Sjöfallet.	 Här är naturen vacker; träd, gran och furu frodas	 öfverallt.	 Men vi hade ej tid att se på det vackra! För	 oss gällde det att finna björnen!	 – Det är min tro, att vi ha nalle hemma här i	 
	 fjället, sade slutligen Kurak, i det han granskade	 spåren.	 – Ja, han tör tänka hvila ut här öfver vintern	 sade jag. Men vi skola väl väcka honom, om han	 lagt sig!	 Spåren ledde uppför en brant fjällsluttning. Det	 var en underlig väg: trång och smal. Det var björn­	 fars egen väg – annan fanns ej. Kurak och jag	 kunde ej gå i bredd – han gick först.	 Däruppe bodde björnen; hade valt sängplatsen	 för vintern på en flat häll. Klokt hade han valt:	 på ena sidan reste sig fjället tvärbrant; på motsatt	 håll var ett stup, ett förskräckligt bråddjup. Och	 dit upp ledde blott en väg, björnstigen, som vi följt,	 smal och brant ...	 Sådant är Kåjnos pahte. Voj! Voj! Det är ett	 farligt ställe!	 Kurak ställer sig vid ingången till björnens sof­	 plats. Besten är stängd, vägen spärrad, han kan ej	 fly undan.	 Där finns ej utrymme för två: Jag ställer mig	 bak Kuraks rygg.	 Björnfar har hvilat på ett hörn af stenhällen in­	 vid den branta klippan. Han har märkt oss, rusar	 upp, brummar doft. Han ser Kurak lyfta spjutet,	 brummar på nyftnytt, störtar mot honom. Han visar	 krithvita tänder och blodrödt gap. Andedräkten från	 hans svalg är i kölden som tät ånga.	 Björnen står med lyftad ram mot Kurak. Nu	 gäller det: Men lappen är kvick: han sticker åstad,	 kraftigt, djupt. Den brune svänger rundt på hasarne.	 Kurak får själf en häftig, våldsam stöt. Mössan	 
	 faller, ramlar – – utför stupet. Voj! Voj! Nära	 var, att han gjort följe!	 Nalle kastar om, drar sig till andra ändan af af­	 satsen.	 I nästa ögonblick vänder han tillbaka, ursinnig	 och vild af smärtan. Ett stort sår gapar fram i	 bröstet. Han ryter så det ekar mot fjällväggarna ...	 Han rusar fram på nytt. Barr och mossa hänga i	 brunpälsen, fradgan står ur munnen – den stänker	 i ansiktet på Kurak!	 Lappen är färdig. Han skälfver icke på handen.	 Han svänger spjutet: den brune får ett nytt styng.	 Jag söker komma till hjälp med mitt spjut, men	 kan ej tränga mig fram. Där fanns ej plats för två!	 Björnen blir vimmelkantig af stynget, hoppar	 högt i vädret, där han står, uppger ett afgrundsvrål,	 drar sig sen tillbaka, så långt utrymmet räcker. Is­	 bitar, småsten, som lossnat, ramla utför fjällstupet.	 Det var att rysa åt! – ingen barnlek för mig, 17-	 åringen! Jag var ju blott en pojke! Ni förstår, gubbar?	 – Voj! Voj! ljöd det från raden af skinnpälsar.	 – Björnen klöser med klorna i berget: stenar	 ramla, snön yr omkring honom. Så vänder han sig	 om, tjuter förskräckligt, rusar tillbaka mot Kurak.	 Lappen är färdig med spjutet:	 – Där har du! Och där! Och där! Där din ...!	 Så sker gång på gång: björnen, blodstänkt, rusar	 mot lappen, får smaka spjutet, drar sig tillbaka, kom­	 mer på nytt, retad af smärtorna från såren.	 Kurak står som fastsmidd kvar på sin plats: ett	 felsteg eller en stöt åt sidan, så hade det varit slut	 .... en snabb död i fjällstupet! – Men nej! han	 står. För hvar gång nalle kommer, spänner han	 
	 ögonen i honom, ser minsta rörelse! Men svetten	 rinner strömvis utför ansiktet.	 Björnen får styng på styng. Han lefver som	 en besatt, skummar, väsnas, vrålar, tjuter, snurrar	 rundt på sin bak. Trasor af inälfvor hänga ur ett	 gapande sår, ena ögat är doldt af blod. Han är vim­	 melkantig, tjuter i ursinne ännu en gång, kastar sig	 öfverväldigad af smärtan utför branten!	 – Utför branten ...	 – Ja, en kall kåre gick utefter min rygg. Ut­	 för branten! Det var rysligt att se! Som en boll	 rullar han utför stupet ned ... Voj! Voj! Voj!	 – Voj! Voj! Voj! ljöd det som ett eko från	 Ullok, Jannok och Pejok.	 Men Antti fortsätter:	 – Vi voro häpna öfver den hemska synen. Men	 Kurak sjunker ihop på berghällen: han är dödstrött,	 släpper spjutet, armen hänger slak.	 En timme därefter gingo vi på spaning nedan­	 för fjället. Vid foten af branten träffar Kurak björ­	 nens kropp.	 Jag hör Kuraks röst:	 – Här ha vi besten! Här ligger han!	 Jag upptäcker Kurak stående intill klippan vid	 ett brunt bylte.	 – Men se, hur han ser ut! Hvarenda tand är	 krossad i hans käkar; det finnes inte en, som är i	 behåll. Men skinnet är ej fördärfvadt; det är all­	 deles oskadadt!	 – Efter den dagen, sade slutligen Antti Skiddi	 och tände pipan, som slocknat, har jag flera hvarf	 träffat Kurak från Jockmock. Men hvar gång vi	 talat om striden däruppe på Kåjnos pahte, har han	 
	 sagt, att han aldrig kämpat med björn på ett rys­	 ligare ställe.	 Kurak sökte sedan efter mössan, som ramlat ut­	 för stupet. Men henne fann han aldrig åter.	 – Det hade lätt kunnat gå dig illa den gången,	 Kurak! sa’ jag till honom.	 – Illa?	 – Jo, du såg, hvilken väg mössan din tog. Du	 kunde följt henne efter – utför stupet!	 – Ja, sade Kurak och såg menande ut, det be­	 tyder intet, om man tappar mössan så där. Men	 tappar man hufvudet, pojke, då är det slut!	 Och det hade han minsann rätt i, Kurak!	 
	 
	 
	 
	 
	 
	 
	 
	 
	 
	 
	 
	 
			 TVÅ SJAUNJAGUBBARS BEDRIFT.	 
	 
	 
	 Afsides i de ödsligaste trakterna af Gellivare vid­	 sträckta socken ligger den lilla byn Sjaunja. I	 närheten af denna reser sig i nordväst det långsträckta	 Sjaunjafjället, och bortom detta skönjas några andra	 fjärran liggande fjäll resa sina snötäckta kammar.	 Tätt förbi byn flyter åt söder en liten älf, Sja­	 unjaälfven. Den afbördar omsider sitt vatten i den	 väldiga fjällsjön Stora Luleträsk.	 Kastar man en blick österut, mötes man af en	 nedslående, dyster anblick. Här ses en myr, stor	 som ett haf, sträckande sig ända fram till fjället.	 Det är den vidsträckta myr, som kartograferna	 nämna Njaltomyren. På lapparnes eget språk heter	 den Jalto ape.	 Sommartid höja sig från myren tidt och ofta	 täta, ogenomträngliga dimmor, som insvepa omgif­	 ningarna i sin töckenslöja.	 Om vintern däremot regera här vindarne med	 ursinne: de komma från fjällen och hejda sig först,	 när de törna mot Grellivare-Dundrets väldiga berg­	 komplex.	 
	 Här i rama vildbygden ha ett par nybyggare	 med familjer bosatt sig. Nöden har dertill tvingat.	 Det är en gammal, sorglig historia, som här upp­	 repas – historien om nomadlappen, som blifvit ut­	 fattig på renar.	 Denne har i sådant fall intet annat att företaga	 sig än att söka sitt uppehälle genom fiske. Han slår	 sig då ned vid stranden af en fjällsjö, där han upp­	 för åt sig en koja. Vanligen skaffar han sig ock	 några getter, kanske äfven, så vidt möjligt är, en ko.	 Så har Sjaunjabyn och mången annan by i Lapp­	 land uppkommit. Invånarnes utseende och bostäder­	 nas skröplighet vittna ock tydligt om armod.	 Fordomdags var fisket i älfven och de närmaste	 fjällsjöarna rikt och gaf god vinst. Men numera är	 denna näringskälla på väg att utsina: för hvarje år	 blir den allt mindre gifvande och därmed fiskarlap­	 pens ställning allt mörkare.	 Tillfällen till biförtjenster erbjudas här sällan,	 men kommer ett sådant, nog vet man värdera det.	 
	 
	 
	 En Sjaunjabo, gamle fiskarlappen Piettar Suorra,	 gjorde för några år sedan under en skidfärd åt fjäl­	 len till, en viktig och glad upptäckt. När han hem­	 kom, lyste därför hans ögon af belåtenhet. Han	 hade träffat björnspår ... färska björnspår i Sjaunja­	 skogen ...	 Den fattige fiskarelappen hade skäl att prisa sin	 lycka. Han hade nu fått tillfälle till en förtjänst,	 som icke var att förakta. Ty om allt gick väl och	 jaktlyckan var god, kunde fader Piettar genom en	 
	 eller kanske ett par dagars arbete förvärfva de lag­	 bestämda skottpengarne, en björnhud, hvilken är lika	 god med många kontanter, samt därtill björnkött för	 lång tid.	 Visserligen var Suorra icke någon van jägare,	 därtill gammal samt svagsynt af åren och darrhändt.	 – Men, pratade den gamle för sig själf, jag	 skall berätta för min granne, Henrik Ersson, om mitt	 lyckliga fynd. Han skall få bli min jaktkamrat. Två	 man måtte väl kunna fälla nalle, om de hjälpas åt!	 Följande dags morgon syntes två skyttar tysta	 smyga sig ut från Sjaunjabyn, medan det öfriga by­	 folket låg i sin söta sömn.	 Här gällde det att icke få den tredje byamannen.	 Mickel Mickelsson, med på jakten! Ty då skulle	 äfven han ha sin anpart af bytet:	 – Nej pass, han slapp!	 Minst af allt sågo dessa bägge jägare ut som	 björnskyttar: Suorra gammal och skröplig af år och	 ålder, Heikki närsynt och ovan att hålla en bössa i	 handen. Ingendera af dem hade häller någonsin	 stridt med skogens kung.	 Det vore synd att säga, att de bägge gubbarnes	 utrustning var god eller ens nödtorftig. Fiskarlappen	 medhade ett gammalt, dåligt gevär; nybyggaren bar	 en hagelbössa. Till denna formade han kulor med	 en vanlig täljknif. Någon kulform hade de båda gub­	 barne aldrig i sitt lif sett; och det blyförråd, de ägde,	 var ringa.	 Det var just vid snösmältningstiden på vårsidan;	 snön låg djup och lös.	 – Sapiek jåhta neuret udne! (Dåligt skidväder	 
	 i dag!) menade nybyggaren, när de kommit ett stycke	 på väg.	 – Åh strunt, sade Suorra, som alltid var hopp­	 full; nog reda vi oss, men värre blir det för nalle	 att pulsa i den djupa snön!	 Gubbarne hade nu kommit till björnspåret.	 – Det är en stor mase till björn det här! sade	 nybyggaren, i det han följde spåret. – Måntro våra	 små bössor kan bita på ett så stort djur?	 Därmed skakade han betänksamt på hufvudet.	 Men Suorra hörde ej på det örat.	 – Uselt väglag det här att jaga björn uti, kno­	 tade nybyggaren och stannade allt som oftast på vä­	 gen; modet började sjunka: nu nalkades de just den	 trakt, där björnen borde dväljas.	 Men gubben Suorra var munterheten själf. Han	 gick just och räknade på fingrarna, hvad vinsten	 skulle bli för dem, om jakten slog väl ut.	 – Ser du, Heikki, först ha vi björnskinnet; det	 ge handelsmännen sina modiga 100 riksdaler för,	 kanske mera; sen ha vi skottpengarna, 50 riksdaler,	 det gör tillsammans – låt mig se! – jo, 150 riks­	 daler; och så ha vi steken, den feta steken, förstår	 du! – Därmed skrattade han och visade alla tän­	 derna.	 – Det ska osa fett i alla stugorna i Sjaunjabyn,	 när vi komma hem – ha! ha! ha! Ja vi ska visa	 dem, att Sjaunjagubbarne också duga till björnskyttar!	 Sedan de gått så lång väg, att nybyggarens tå­	 lamod utsinat, finge de plötsligt i en bergssluttning	 syn på nalle.	 Denne hade redan märkt, att fiender nalkades.	 Han drog sig nu bort i västlig riktning.	 
	 – Tat rattja jåkset tuoddarit! (Han ämnar sig	 till fjälls!) sade Piettar Suorra.	 – Det måste vi hindra! Ty hinner han dit, så	 kommer han undan på den tjocka skaren, och vi bli	 långnästa. Då skulle Mickel Mickelsson skratta!	 Nu pekade Suorra på en tall, hvars stam den	 svarte besten linierat med djupa klösningar af sina klor.	 – Bra klor det där, du Heikki!	 Men Heikki teg; han hade en propp i halsen.	 Björnen pulsade med möda i den djupa snön.	 Han stannade som oftast och glodde tillbaka på de	 bägge lapparna, som ej mäktade att färdas stort	 fortare.	 Äntligen hade de hunnit nalle ganska nära; de	 rände nu bägge på sidan om honom. Suorra gick i	 spetsen. Heikki var nu försiktig general han!	 Suorra lade an med sin gamla lodbössa.	 Pang!	 Lappgubben famlade med bössan. Det blef en	 bom. Gubbens händer hade darrat, och siktet vardt	 osäkert.	 – Skjut du, Heikki! Han tecknade åt Henrik	 Ersson. – Jag fumlar bara – är för darrhändt!	 Heikki var färdig. Han lade an, sköt, men ...	 björnen luffade, bara luffade. Den närsynte gubben	 hade ej lycka med sig: björnen blott ökade farten.	 Om en stund var Suorra färdig med ett nytt	 skott. Det smäller: gubben skriker:	 – Nu lell tror jag, att det bet!	 Då ropade Heikki, rädd:	 – Akta dig! Akta dig! Gå inte för nära för	 Herrans skull!	 
	 Ingen fara! Björnen gör ingen min af att röra	 någon. Han endast luffar undan.	 Då växte nybyggarens mod. Både han och	 Suorra, som blott var arg öfver sin darrhändthet,	 läto nu bössorna smälla:	 Pang! Pang! – Pang! Pang!	 De sände turvis det ena skottet på det andra	 efter flyktingen. Och för hvarje skott ekar det i	 skogen.	 Verkan af smällarna blef denna: björnen ökade	 farten för hvarje blystycke, som han hörde slå i	 granstammarna eller marken omkring sig.	 Då stannade Henrik Ersson plötsligt. Han klådde	 sig i hufvudet och utbrast;	 – Nu är mitt bly slut. Därför måste du, Suorra,	 göra slag i saken. Du har ju kvar lite ammunition.	 – Ja, det här är just min sista kula, svarade	 Suorra. Så laddade han på nytt.	 Denna upptäckt gjorde fiskarlappen vemodig. Han	 måste gå till väga med försiktighet.	 Nu löper han på sina skidor så nära björnen	 som möjligt, utan att denne låter sig något bekomma.	 – Skjut! Skjut! skriker nybyggaren. Han sticker	 fram hufvudet som en nyfiken vessla bakom ett träd.	 Tydligtvis är han orolig och befinner sig i stor	 spänning.	 Suorra är dock varsam. Han bekämpar ener­	 giskt sin darrhändthet, tar noga sikte på björnen	 från sidan.	 I nästa ögonblick ligger björnen död på marken.	 Hjärtat är genomborradt af fiskarlappens blybit.	 Nu kommer Henrik Ersson långsamt fram från	 sitt träd.	 
	 – Så är han då död! ropar han. – Jag trodde	 sannerligen jag, att bly inte bet på den besten, utan	 att man måste ha silfverkula för att få bukt med	 honom!	 – Ser du, bara man siktar rätt, sa Suorra, nog	 går det att skjuta björn. Man ska bara inte vara	 bangen! Därmed sneglade han illmarigt på kam­	 raten.	 – Och så ska man inte vara darrhändt! sa	 Heikki.	 
	 
	 
	 Dagen därefter hördes helt plötsligt tvänne böss-	 skott aflossas i närheten af Sjaunja. Det var två	 björnskyttar, som efter åldrig lappsk sedvänja såme­	 delst saluterade sin ankomst till byn efter lycko­	 sam jakt.	 Det blef stor uppståndelse i byn. Folket kom	 mangrannt ut ur stugorna. Undran och spörjan stod	 att läsa i allas ansikten.	 – Hvad är å färde? Hvad betyder detta väl­	 signade smällande?	 En sällsam fora anlände strax därefter från sko­	 gen. Det märkligaste af densamma utgjordes af en	 stor, svart best, som forslades i midten.	 Allmän häpnad hos alla för den synens skull!	 Nu skulle förstås hvarenda en, unga och gam­	 lingar, käringar och män, fram att beskåda vidundret,	 så vidt de tordes.	 Här blef stor utställning!	 Under denna trängde sig den tredje byamannen,	 Mickel Mickelsson, fram till den svarte besten.	 
	 – Hvem har fällt den här svartingen? Är det	 ni, gubbar, som gjordt det? – Han vände sig till	 Piettar Suorra och Heikki, som stodo där bredvid och	 sågo klyftiga ut.	 – Jojo, svarade Suorra, nog är det rätt gissadt!	 Och han tillade skämtsamt:	 – Sjaunjagubbarne duga också till björnjägare,	 blott de äro morska!	 Vid de sista orden sneglade han på Henrik Ersson,	 som stod vid hans sida.	 Heikki mumlade något, som ingen hörde.	 Den aftonen och hela följande dag fanns det	 björnstek på hvarje bord i Sjaunja by.	 
	 
	 
	 Fram på våren hade Piettar Suorra och Heikki	 begifvit sig till kyrkplatsen. Samma dag de anlände,	 gick Suorra till en af köpmännen därstädes, förande	 med sig ett stort vackert björnskinn.	 Inkommen i boden, hälsade han, men såg eljes	 högst hemlighetsfull ut.	 – Jaså, hvad blåser det nu för vind, eftersom	 Sjaunjagubbar ramlat ned från fjällen? sade handels­	 mannen. – Nu blir det väl storhandel af?	 – Jo, sade Suorra, vi ha skjutit en liten hare	 däruppe i Sjaunjaskogarne. Så nu ha vi fått till lite	 kaffe. Jag har skinnet med mig, i fall du vill	 köpa det.	 – Jaså, du lägger ut snaror för så stora harar,	 du, Suorra! skämtade handlanden, i det han vecklade	 ut skinnet på disken och granskade det.	 
	 Sedan på aftonen satt Piettar Suorra i handels­	 mannens kontor och berättade om sin lyckosamma	 jakt. Då var han både utförlig och vältalig. Ett	 sådant tillfälle att få bravera, förstod lappen att	 uppskatta.	 Nu var han inte fattiglapp längre; nu var han	 rik: rik på ära och rik på slantar – tills vidare!	 
	 
	 
	 
	 
	 
	 
	 
	 
	 
	 
	 
	 
	 
	 
	 
	 
	 
	 
	 
	 
	 
			 VILDMARKENS BARN.	 
	 
	 
	 Det var en vacker vårdag 1896. Uppe på Gelli­	 vare-Dundret kvarlåg ännu snön och glittrade uti	 solljuset i växlande färger; men nere i dalen vid	 kyrkbyn hade våren hållit sitt intåg på allvar. Där	 nere stodo redan lapplandssälgarna i full blomma,	 och på en och annan fläck lyste Phyllodocens grede­	 lina blommor.	 Jag satt vid skrifbordet, upptagen af något till­	 fälligt arbete. Tankarna hade svårt att följa med	 pennan, ty doften af vårblommorna inträngde i rum­	 met; och uppe i den höga furan utanför fönstret sjöng	 i trädtoppen en blåhakesångare. Allt var ägnadt	 att föra bort tanken från det arbete, som förelåg.	 Jag steg upp och gick fram till fönstret för att	 gifva akt på den lilla sångaren.	 Ännu hade jag ej lyckats få blicken riktad på	 honom, då jag hörde smygande ... tassande steg	 bakom mig, kommande från min sängkammare.	 
	 Då jag vände mig om för att se hvem som be­	 sökte mig på en så obehörig väg, studsade jag till­	 baka för den figur, som mötte min blick.	 Midt på golfvet stod en egendomlig gestalt, en	 sådan, som man endast får skåda i aflägsna trakter	 af höga norden. Det var en fullkomlig vildmarkstyp.	 Mannen, som befann sig framför mig, bar alla	 märken af att vara en son af den ensliga skogs- eller	 fjällbygden. Ett långt, oredigt hår hängde ned öfver	 halsen. Ansiktet var bredt och brynt af sol och	 himlens vindar, och kindbenen ägde de här i dessa	 trakter så ofta förekommande utstående kindkotorna.	 Dräkten var den, som vanligen brukas af fiskar­	 lappar och somliga nybyggare: kolt, knäbyxor och	 bandskor.	 Karlens gestalt var kort och satt. Då man såg	 densamma och ansiktsuttrycket hos mannen, kunde	 man läsa en lång, sorglig historia, en historia om för­	 sakelse och brist, om möda och kamp mot armodet,	 korteligen om umbäranden af mångfaldig art, om	 hvilka flertalet af vår tids människor icke hafva nå­	 gon som helst aning.	 Han kom ej ensam. Efter honom smögo sig in	 med samma tassande, tysta steg tvänne ynglingar –	 en linhårig och en mörklagd – samt en flicka,	 hvilka syntes vara i åldern mellan 15–18 år.	 Mannen hälsade. Stod därefter en stund tyst	 och stilla på golfvet.	 – Hvad önskar ni? frågade jag, sedan hälsnin­	 gen besvarats.	 – Är det här pastorn?	 – Ja.	 
	 – Jo, det var de här tre barnen, jag skulle tala	 vid pastorn om. Flickan och den där gossen – han	 pekade på den ljushårige – äro mina barn, och de	 vilja så gärna gå i skriftskolan här i Gellivare; och	 det vill den andra gossen också.	 Mannen tog nu plats på en stol, som jag pe­	 kat på.	 – Hvarifrån är ni?	 – Vi äro från Soutaure i Jockmocks socken.	 Vi ha rest hit på järnvägen, och nu tänkte jag be,	 att barnen skulle få gå i pastorns skriftskola. Här	 är deras prästbetyg?	 – Kom fram ni, gossar, och du också! sade jag	 till flickan. – Jag vill höra, hvad ni kan.	 Men barnen stodo fortfarande stilla. De vågade	 af blyghet ej sätta sig på den stoppade soffan, som	 de stodo bredvid. Först en ny uppmaning, och se­	 dan satte de sig – mycket, mycket försiktigt och	 varsamt.	 Nu fingo de läsa innantill i ett testamente. Där­	 efter gjordes några frågor öfver det upplästa. Innan­	 läsningen gick hjälpligt, fast uttalet hade en främ­	 mande brytning. Men med hufvudfrågorna blef det	 värre, endast ett och annat entonigt svar erhölls från	 två af barnen: den linhårige var hela tiden stum	 som en fisk.	 – Ni hör själf, sade jag till mannen, som såg	 orolig ut och ibland sökte gonomgenom något lappskt ord	 leda barnen till rätt svar. – Ni hör själf, att bar­	 nen ej förstå mig! De kunna allt för lite svenska.	 Jag kan svårligen låta dem läsa tillhopa med de sven­svensk­	 talande nattvardsbanennattvardsbarnen. Ha de ej fått lära sig svenska	 i skolan?	 
	 – Go’a pastorn, svarade gubben, under det han	 ifrigt kramade sin bruna tobakspung, som hängde	 ned på bröstet; go’a pastorn, de här barnen äro födda	 i en afkrok af världen och där ha de alltid bott. Vi	 bo fem eller sex mil från kyrka och fjärran från nå­	 gon skola. Det de gått i skola, har varit ringa. Mor	 har mest läst med dem .....	 – Och under den lilla tid – fortsatte han –	 de gingo i skolan, fingo de i början läsa lappska.	 Men sedan kom det bud från prästen, att de inte	 skulle få läsa annat än svenska ... Då fingo de börja	 med det. Det var alldeles nytt för dem.	 – Men sen de kommo från skolan ha de aldrig	 hört ett svenskt ord. Och nu ha de glömt ... glömt.	 De ha glömt nästan allt, utom innanläsningen, ser	 pastorn, den sitter kvar! – Men de kan också finska,	 den ha de lärt i grannbyn åt Gellivaresidan till. Fin­	 ska och lappska och lite grand svenska – det kan	 de. Så är det!	 – Ja, då kunna de gå i skriftskolan i vinter till­	 hopa med finnbarnen.	 – Kära pastorn, jag är en fattig man! Har inte	 råd låta barnen gå i vinter: då skola de ha bättre	 kläder än nu om sommaren. Tjocka, bastanta klä­	 der ... men dyra ... dyra kläder! Har inte råd, ser	 pastorn! Inte råd! Inte råd! Nej inte!...	 De sista orden hördes knappt; de dogo bort i	 en djup suck.	 – Men edra barn kunna ju gå i skriftskola i	 er egen socken, i Jockmock!	 – Voj! Voj! sade gubben, det blir ändå dyrare.	 Där ha de fem, sex mil till kyrkan ... Och inga	 
	 vägar dit! Inga vägar! Hvad skall det bli af?	 Inga pängar, ser pastorn, att hjälpa dem dit med ...	 Inte råd att bo där! Inte råd!... Nej! Nej!...	 Den gamle var gråtfärdig och vred sig af och	 an på stolen, där han satt.	 På min uppmaning lugnade han sig något och	 fortfor:	 – Om jag bara kunde tala om för pastorn, huru	 det är: Men ... men det går inte ... rakt inte! Jag	 talar svenska dåligt! Men tänk blott på dessa stac­	 kars barn! Kan de hjälpa, att de ä’ så fattiga? Inte	 rå de för, att de bo i en afkrok af världen! Inte rå	 de för, att de kan bara lappska och finska och så	 lite svenska! Ska de inte få gå till Herrans bord för	 detta? De vill så gärna ... de ä’ så gamla ... Ska	 de nu aldrig få gå till Herrans dukade bord, därför	 att de ä’ så fattiga! Voj! Voj!...	 Gubben grät, då han talade. Han visste ej själf,	 huru vältalig han var! Så mycket hade han aldrig	 sagt förr på en gång i hela sitt lif. Hvem kunde stå	 emot ett sådant vältalighetsprof? Väl var hans sven­	 ska usel; men faderskärlekens språk är alltid skönt.	 Jag sade efter en stunds öfvervägande:	 – Två af barnen – de som åtminstone kunna	 litet af språket – få stanna. Den tredje – jag pe­	 kade på den linhårige – förstår mig inte alls. Han	 måste vänta.	 Gubbens ansikte lyste upp af glädje, och den	 sorgsna blicken fick lif och värme.	 – Tack, goda pastorn! utropade han. – Gud	 vare tack för det! Han kan ge utväg, när det är	 svårt. Ja, han kan ... Tack!	 
	 Därmed tog gubben min hand, sade farväl och	 smet ut lika tyst och ljudlöst, som han kommit in.	 
	 
	 
	 Följande dag började skriftskolan. När jag trädt	 in i läsrummet, där skolan hölls, och barnens namn	 skulle antecknas, fick jag se en syn, som jag aldrig	 skall glömma.	 Dörren var på glänt. Utanför densamma stod	 min bekante från gårdagen, vildmarksmannen. Han	 tog just afsked af barnen. Hans ena hand hade om­	 fattat gossens, den andra var lagd på flickans hufvud.	 Hans darrande läppar framhviskade ord på ett brutet	 språk, som jag icke förstått, om än mitt öra uppfån­	 gat dem. Och dock förstod jag dem: det var ju fa­	 derskärlekens urgamla språk!	 Strax därefter smögo sig de bägge skogsbarnen	 in i salen, tysta, ljudlösa som andar. De satte sig	 på en bänk bredvid sörlänningarnes ättlingar, mot	 hvilka deras dräkt, utseende och åtbörder bildade en	 sällsam kontrast.	 Af hvilken ras voro nu dessa bägge unga? Till	 hvilken nationalitet borde de räknas? Månne de	 voro lappar, månne finnar eller svenskar? Hvem	 annat än vildmarken kan säga det?	 Jag såg på dem för att finna svaret på min tysta	 fråga, men fann det ej.	 Men ett såg jag tydligt: gossens ögon voro fuk­	 tade, och utför flickans solbrynta kinder löpte en	 ström af tårar, klara som pärlor.	 Ty äfven vildmarksmänniskor kunna känna, känna	 lika djupt, ja, djupare än kulturmänniskan.	 
	 Men där ute i den fria naturen sjöng i toppen	 af den höga furan allt fortfarande blåhakesångaren,	 sjöng sin sköna visa om den höga nordens ljufliga,	 men snart flyktade vår, om stundande ljusa sommar­	 nätter med blodröd midnattssol och molnfri himmel.	 Eller kanske det var en visa om en djup, varm	 kärlek, som icke sviker!	 
	 
	 
	 
	 
	 
	 
	 
	 
	 
	 
	 
	 
	 
	 
	 
	 
	 
	 
	 
	 
	 
	 
	 
	 
	 
	 
	 
			 GRUFKONSTENS ANDE.	 
	 
	 
	 Den dunkla vinternatten nalkas efter hand, kastande	 sina långa, spöklika skuggor öfver bygden. Den	 bortdöende aftonrodnaden gjuter ännu ett sista röd­	 aktigt, mystiskt skimmer öfver den solhöljda barr­	 skogen; men hvarest de väldiga furorna med sina	 slokiga grenar stå tätast, där råder redan nattens	 mörker.	 Skogen synes öfvergifven och öde; intet lif för­	 spörjes: allt synes sänkt i slummer.	 Dock nej, vi misstaga oss härutinnan; vi urskilja	 en tjock rök såsom af enris, hvilken börjar uppstiga	 från en mindre stuga i själfva skogskanten. Det är	 grufstugan. Här hvila grufkarlarne ut efter dagens	 hårda vedermödor i grufvan.	 Den högtidliga stillheten, som råder öfver nejden,	 störes endast af ett regelbundet återkommande, en­	 formigt gnisslande. Det härleder sig från grufkon­	 sten, som fäktande med sina långa armar arbetar dag	 och natt utan rast och ro.	 Ej långt från grufstugan öppnar sig vid en back­	 sluttning grufvans vida, mörka gap mellan smärre	 
	 buskar och träd, som tagit rot i branter och skrefvor,	 hvarhelst det är möjligt för en växt att få råda öfver	 en jordbit. Utför bergväggen sträcker sig pumpen	 med sina rännor, vattenhoar och stegar ned i det	 hemska djupet.	 Men af allt detta kan åskådaren ej upptäcka	 mer än de yttre konturerna, knappast ens mäktar	 han tydligt urskilja den väldiga, likt en hotande jätte	 i höjden sig resande varphopen, betäckt, som den är,	 af de långa skuggor, hvilka bergåsarne och furorna	 kasta omkring sig.	 Plötsligt störes emellertid enformigheten af ett	 egendomligt klagande ljud ... det låter, som ett	 jämmerskri. Detta ljud fortplantar sig snabbt i rym­	 den och bäres vida vägar i den skarpa kölden. Ett	 par kråkor, som fördröjt sig häruppe och nu tagit	 sin nattliga bostad i en af de tätaste furorna, flykta	 skrämda därifrån. Deras hemska kraxanden förhöja	 än mer det dystra intrycket.	 Än en gång höres det hemska klagoljudet. Alla	 grufkarlarne hafva begifvit sig in i grufstugan, ingen	 dröjer kvar på gruftorget eller nere i sänkningen vid	 denna tid på dygnet.	 Hvem ... hvilken är det då, som jämrar sig?	 Plötsligt öppnas grufstugans dörr; ett människo­	 hufvud sträcker sig lyssnande ut i det fria. Ännu	 ett ögonblick och ett nytt hufvud visar sig i dörröpp­	 ningen. Om en stund står dörren på vid gafvel, och	 alla grufkarlarne stå uppmärksamt lyssnande och med	 frågande miner där ute på grufbacken. Än en gång	 höres det klagande, dystra ljudet, för att strax åter	 dö bort, sedan ekot från höjderna upprepat det.	 
	 De starke männen med de härdade närverna och	 de kallblodiga sinnena, som hårdnat uti det stränga	 arbetet nere i djupet, genomträngas af en rysning,	 och då de träda in i grufstugan igen, bära deras an­	 sikten ett dystert uttryck.	 – Det där lät hemskt! säger omsider en äldre,	 gråskäggig man, vändande sig till sina kamrater.	 – Det ljudet kom från konsten; att den jämrar	 sig, plägar båda en olycka. Gud bevare oss väl!	 – Sådant där skall man inte tro på! säger den	 närmast stående arbetaren, en ung, skägglös, ännu	 knappast myndig karl.	 Hans röst ljuder likväl tveksam, och det är uppen­	 bart, att han yttrar dessa ord mera för att döda tyst­	 naden och jaga bort den dystra stämningen inom	 kamratkretsen än för att gifva uttryck åt sitt hjärtas	 verkliga mening.	 – Det skall snart spörjas, om inte jag har rätt	 ändå, när allt kommer omkring! yttrar gråskägget, som	 först talat. – Jag har varit med om sådant förr i	 mina dar.	 Alla se frågande ut.	 – Jo, för tu och ett halft år sedan hade jag	 arbete med jordschaktning ett par hundra famnar	 österut härifrån. En eftermiddag fick jag höra sam­	 ma stönande läte, och grufkonsten klagade gång på	 gång. Det lät för mina öron som om en kvinna hade	 jämrat sig i födslovånda. Det var samma ljud, som	 hördes för en stund sedan.	 – Men dagen efteråt spordes det, att en gruf­	 karl tagit miste på vägen, ramlat ned och slagit ihjäl	 sig i en grufhåla alldeles i närheten. Ja, gamla mär­	 
	 ken slå inte fel, de! Törhända att någon bland oss	 – hvem kan veta – skall råka i olyckan!	 Den unge mannen som svarat honom, skakade	 endast på hufvudet med en menande, litet öfverläg­	 sen min. Men en känsla af beklämning herskade i	 männens krets.	 Nog var det skrock en stor del, som de gamle	 visste att förtälja om de händelser, som timat i deras	 och i förfädernas tid, men så alldeles grundlösa kunde	 väl inte alla vara häller. Törhända skall den följande	 dagen visa, att gråskägget haft rätt. Måhända skall	 olyckan drabba en af dem eller kanske – alla.	 Om en stund ligga emellertid mödornas män	 slumrande på sina hårda bäddar. Naturen har tagit	 ut sin rätt. Ögonen äro slutna, men för den inre	 blicken ter sig i drömmens värld för en och annan	 bland dem hemska syner.	 Den unge mannen i synnerhet, som nyss talat	 så fördomsfritt, vrider sig emellanåt oroligt af och	 an på sitt läger. Stundom fäktar han omkring sig	 med armarna, liksom vill han skydda sig för någon	 osynlig fiende; stundom mumlar han ängsliga, men	 ohörbara ord mellan sina läppar.	 
	 
	 
	 Natten har flyktat sin kos, och dagsljuset brutit	 in. Det är nu lif och rörelse på den plats, där förut	 varit så ödsligt och stilla.	 Hamrande och bultande höres från grufplatsen,	 och ljudet af malmskrädarnes röster förnimmes endast	 svagt och otydligt. Det förtages af malmvagnarnes	 skrammel och kedjornas rassel.	 
	 Det är kallt, så det svider i skinnet, och i vakt­	 stuguknutens trävirke knäpper och knastrar det som	 oftast. Under medarne på malmlassen knarrar snön,	 när de skrida fram på sin bana. Och alla ljud fort­	 plantas helt tydligt i den klara morgonluften.	 Vackert är det i alla fall omkring grufstugan	 däruppe i vinterkylan. Bergsryggarne, som resa sig	 därinvid, stå liksom öfverdragna med den finaste,	 renaste bomull. Den har dock ej räckt till att täcka	 alla hällar och klippor, af hvilka några här och där	 titta upp i dagsljuset.	 Och bredvid allt detta står grufstugan, uppsvälld	 af den myckna snön som den bär på sin hjässa, och	 med långa stelnade tårar af ispiggar, hängande ned	 ifrån taket.	 Nu kan man tryggt gå ut i “lagen“ och försik­	 tigt lutande sig öfver lagstocken, blicka ned i dju­	 pet inunder. Ett skarpt öga mäktar skåda ned utöf­	 ver afgrunden ända till grufvans botten, som lyser	 gråhvit af is och hvarest grufkarlarne röra sig af och	 an i sitt arbete. Häruppifrån likna de dvärgar.	 Men högre upp i en afsats uti berget arbetar en	 ensam man, hvilken urskiljes bättre, ty han är när­	 mare åskådaren.	 Det är ynglingen – med hvilken vi gjort bekant­	 skap föregående afton – som arbetar här uppe. Han	 borrar ifrigt i berget – det gäller att få betingsar­	 betet utfördt i god tid. Ty nästa natt tänker han	 tillbringa i det kära, om ock låga samt torftiga hem­	 met, där han känner, att han är väntad och efter­	 längtad och hvarest han vet, att tvänne unga och	 mjuka armar kärleksfullt och ömt skola omsluta	 honom.	 
	 Stundom afbryter han dock borrningsarbetet, gri­	 per ett närliggande malmstycke, som lossnat från det	 sköliga berget och knackar däri för att profva malm­	 halten. Ty ynglingen är intresserad af sitt arbete.	 Plötsligt varseblifver han ett utskjutande berg­	 stycke öfver sitt hufvud. Det ser så vackert och	 malmrikt ut. Han riktigt gripes af lust att granska,	 undersöka det; kanske att här en mera gifvande malm­	 ådra är att finna!	 Hvem vet, hvilket fynd han kan göra?	 Ynglingen reser stegen upp mot bergväggen,	 klättrar med några raska steg dit upp samt bultar	 skarpt gång på gång mot berget.	 Plötsligt höres ett ångestrop, vildt, hemskt, ge­	 nomträngande, så ett dån; bergsprånget öfver yng­	 lingen har remnat och störtat ned, medförande i fal­	 let både arbetaren, hans stege och redskap.	 Och så är det i nästa ögonblick åter tyst och	 stilla igen.	 – Herre Jes ...! ljuder det halfkväfda ordet från	 den närmaste grufkarlen, som står med ett järnspett	 strax bredvid den olycklige och liksom genom ett	 under undkommit raset.	 En vältalig suck ledsagar dessa ord.	 Men på bottnen af grufvan ligger ynglingen	 blodig, krossad och knappast mer igenkänlig. Hans	 blick är riktad uppåt ... mot himlen, som ensam vet	 skälet till olyckan och hvarför just han skulle drab­	 bas däraf.	 Grufarbetarne lägga liket på en bår; det upp­	 hissas i höjden.	 Och snart synes ett dystert sorgetåg långsamt	 skrida fram öfver gruftorget hän mot grufstugan.	 
	 Det utgöres af samme män, som hört varningen ifrån	 gårdagen.	 Alla gå nu så tysta, nedslagna; ty kvar och en	 af dem har sorg.	 Och samma tanke upptager dem alla: varnings­	 ropet, som de aftonen förut så tydligt och klart för­	 nummit. Om man blott aktat därpå och lydt dess	 röst, hade ingen den dagen begifvit sig ned i grufvan.	 Men sådan är människan, tanklös och lomhörd	 går hon sin undergång till mötes.	 Men nu veta de alla att gårdagens förebud talat	 sanning, fast ingen velat lyssna till dess under­	 liga språk.	 Det var grufkonstens ande, som hade talat.	 
	 
	 
	 
	 
	 
	 
	 
	 
	 
	 
	 
	 
	 
	 
	 
	 
	 
	 
	 
	 
	 
			 MIDNATTSSOL FRÅN TINGVALLS	 KULLE.	 
	 
	 
	 Den nordligaste järnvägsstationen i världen har jag	 nyss besökt. Det är Tingvalls Kulle, egent­	 ligen ändpunkten af en malmbana, som utgår från	 Malmberget.	 Därifrån har jag sett solen – midnattssolen –	 sett snöfjällen och typisk lapplandsnatur. Detta är	 sannerligen värdt att ses, värdt att beundras.	 Där uppe på Kullen är härligt, storslaget. Det	 vet folket, grufvornas män och mödornas söner, och	 lustfärdar därför ofta dit.	 Få de under långa vintern, då kölden och mörkret	 föra sitt skräckvälde och himlahvalfvet ej upplyses af	 annat ljus än understundom af månen eller ett flam­	 mande norrsken, upplefva en 6 à 7 veckors lång natt,	 då man sällan eller aldrig släcker lampan, så vilja de	 ock suga i sig, dricka solljus, när det bjudes. Hvem	 undrar därpå? Hvem kan då sofva“? Nej, då måste	 man veta, att man lefver!	 Men banvakten däruppe på Kullen, som från sin	 säng, hvarje natt under sju veckors tid kan se solens	 
	 midnattsrodnad – han senterar ej alls, förstår icke	 sin stora lycka. Och han gläder sig åt utsikten att	 få flytta till sydligare bygder med mindre sol.	 Sådan är människonaturen: hvad man äger, aktar	 man intet, men allt annat fäktar och jagar man efter!	 Men vi, som voro komna att beundra skönheten,	 vi fruktade, att hon ej skulle visa oss sitt anlete.	 Ty liksom andra skönheter äger äfven hon sina nycker,	 svåra att beräkna. Hon har så många molnslöjor,	 hvarmed hon ej sällan vid midnattstid blygt döljer	 sin fägring för sina uppvaktande beundrare.	 Men i afton är hon oss huld och visar sig med	 oförtäckt anlete. Hon har kastat sin slöja och dröjer	 hos oss hela den långa sommarnatten. Vi känna oss	 rikligen belönade för vår möda att klättra uppför	 bergets branter.	 Se på henne, hur hon flammar, glöder! Men	 några strålar skjuter hon ej. Hon gömmer, behåller	 dessa för sig själf. Ty därinne i det stora, flammande	 ögat, där brinner en ständig eld och där gå tusende	 eldvågor uti en evig svallning.	 Se, hvilken mystisk färgton solen vid denna timme	 ger åt naturen! Skåda, hur hon ger stämning åt allt:	 människor, djur och hela den liflösa skapelsen. Träd,	 buskar, mossan, gräset, klipphällarna, allt erhåller	 samma röda färgton, samma lånade mystiska prägel.	 I naturen råder nu stillhet. Till och med bland	 människorna märkes först en högtidlig tystnad, sedan	 en dämpad ton vid de ord, som fällas. Man böjer	 sig för det storslagna, majestätiska, som ter sig för	 ögat. Åskådarne måste med eller mot sin vilja taga	 intryck däraf och beröras af upplyftande och renande	 känslor.	 
	 Och aldrig kan man bättre förstå det bildlika	 uttrycket “naturens tempel“, än i ett sådant ögon­	 blick.	 Till och med skräflet har tystnat för en stund.	 Jag åsyftar då en resande, som följt med oss hit upp:	 i förstone hade han oombedd utan afbrott ordat ut­	 förligt om sina resor i skilda länder; nu, nu tiger	 han – för en stund!	 Hör! Någon gnolar:	 
	 “Ack, om du hjärta har,	 Flyende sol, dröj kvar!	 Ty utan dig är allt	 Ödsligt och mörkt och kallt.“	 
	 Men den sången synes oss onödig, åtminstone	 nu, då hon dröjer hos oss hela natten och dessutom	 långan tid ändå utan slika böner.	 Kanske dock sångaren i vemod tänker på vintern,	 vintern i Norrbotten, ändlös och lång, då solen ej drö­	 jer ibland oss, utan på sin höjd endast en kort stund	 blickar upp öfver horisonten. Vid Gellivare, där nere	 i dalen, bestås vid juletid icke någon sol alls!	 Låt oss komma öfverens om, att midnattssolen	 är fager! Och hvilken behaglig stämning den skänker	 åt hela naturen omkring oss!	 Under oss ha vi grufvan, en skålformig fördjup­	 ning, som minner om en krater. Och omkring oss,	 hvart vi blicka, ha vi vidsträckta, storslagna vyer.	 Skåda blott fjällens snötäckta bergskedjor! Gif	 akt på, hur de blixtra i silfverglans! Där borta ligga	 de för våra blickar såsom stolta, väldiga förposter	 mot Norge. Där ha vi Sveriges högsta fjällspets Keb­	 nekaisse, jätten med 2,135 meters höjd öfver hafsytan.	 
	 Härligt ter sig allt detta från Gellivare-Dundret,	 men lika härligt, kanske än bättre, här ifrån Ting­	 valls Kulle.	 Skåda detta lapplands-landskap med de många	 blånande höjderna och de väldiga skogarna i rik	 schattering samt, i den djupa dalen där nere, älfven,	 Linaälfven, med sin silfverrand, slingrande sig som	 ett långt band.	 Blicka ut öfver denna vilda bygd, där så många	 praktfulla skönheter omväxla med svarta, stupbranta	 klippor samt ändlösa öde skogar och milslånga dystra	 myrar! Säg, om det icke är nordens stora sagoland,	 som du skådar framför dig!	 Hvem har någonsin täljt detta lands sagor: täljt	 om nomadlappens färder mellan fjällen och öfver snö­	 öknarna; om nybyggarens ensliga lott och fåfänga	 kamp mot fattigdomen; om orkanens raseri, då han	 oemotståndligt och utan hejd far fram i ödemarken;	 om fjällfolkets talrika fejder mot de vilda djuren;	 om bergakungens dolda rikedomar och ändlösa skatter?	 Dessa bygdens sagor – hvem täljer dem?	 Den äldsta af dem känner ingen. Den yngsta af	 dem har nyligen hunnit fram till nomadlappens kåta	 och nybyggarens pörte och förtäljes där af ung och	 gammal.	 Den lyder, att ånghästen långsamt, men säkert	 sträfvar upp mot norr, längre och längre. Och lång	 tid skall det icke töfva, innan dess frustande spörjes	 längst upp vid Torneträsks vidsträckta vatten och	 Ofoten vid Västerhafvet.	 Sedan, ja, sedan är sagornas tid förbi.	 Men nu måste vi, om ock med vemod i sinnet,	 lämna Kullens höjd och vandra ned genom den glesa,	 
	 mariga skogen, som söker att växa sig stark under	 mödan att klättra uti bergets afsatser.	 Aldrig ett kvitter, icke ett ljud från någon af	 luftens befjädrade sångare ha vi försport under hela	 vår vandring. Men nu träffa vi ett par gråbruna	 fåglar med lång, rostbrun stjärt, hvilka nyfiket följa	 oss under växlande läten, hvart vi gå. Flaxande från	 träd till träd, från buske till buske, snattra de om sin	 förvåning öfver att här uppe inom sina jaktmarker	 höra ljudet af människosteg.	 Det är lafskrikan, Garrulus infaustus.	 Infaustus nämnes den, och den skrockfulle skogs­	 vandraren ser den ogärna. Han menar, att den bådar	 olycka. Men den fördomsfrie naturvännen gläder sig	 åt fåglarnas lifliga pladder och fägnar sig åt deras	 behagliga, färgrika dräkt.	 Men nu ha äfven fåglarna lämnat oss, och där­	 med är äfven vår sista stämning förflyktad.	 Nu ned till Malmbergets barackstad, där hvardags­	 prosan tager vid och fantasien icke får rum!	 Och så bär det af till Sveriges nordligaste, men	 måhända största och tätast bebygda grufstad, där	 husen och kåkarne trängas med hvarandra och ligga	 lika tätt som backsvalornas bon på en älfstrand.	 
	 Juli 1900.	 
	 
	 
	 
	 
	 
	 
	 
	 
	 
	 
	 
	 
	 
	 
	 
	 
	 
	 
	 
			 MYREN.	 
	 
	 
	 Ett stycke ned i dalsluttningen låg Brunnsgården.	 När våren bröt in, bäcken sorlade utför afsat­	 serna, göken gol i skogen och solstrålarna fint silade	 sig emellan björkarnas täta, saftiga löfverk, då var	 detta en vacker vrå af världen.	 Det tänkte också Mattis, gårdens ägare, mången	 gång, när han om vårmorgnarna vittjat sina nät där­	 nere i sjöviken och vandrade tillbaka upp till hem­	 met. Brunnsgården såg därnere ifrån sjön så solljus,	 glad och leende ut med sina hvita husknutar, sin	 farstubro och den täta grönskan på björkarna, som	 omhägnade husen.	 Aldrig ångrade han då den stund, då han öfver­	 gaf finnmarken och slog sig ned uti denna bygd,	 ehuru grannfolket i förstone haft många underliga	 föreställningar och tankar om honom, därför att han	 var af finnras.	 Nu var hustrun gången all världens väg, och	 Mattis bodde där ensam med sin son Lars, som en	 gång skulle ta gård och egendom i arf.	 
	 Det enda som Mattis hade emot sin dal, var	 myren, som sträckte sig långt västerut och slutade	 först vid sjöändan.	 Därifrån uppstego tidt och ofta täta dimmor, som	 stundom insvepte allt i nejden i sin dystra, gråa slöja:	 först själfva myren med dess mariga, förkrympta tal­	 lar och björkar, sedan sjöviken, albuskarna, som kan­	 tade stranden, ladorna, träden ... ja, den trängde	 trotsigt långt upp i dalgången.	 Däraf kom sig ock, att frosten hemsökte hans	 ägor tidigare än andras där i trakten, och vållade	 skada för jordbruket.	 Därför såg äfven Mattis mången gång funder­	 sam och menande ut, när han blickade dit bort mot	 myren. Ingen ägde dock vetskap om, hvad fader	 Mattis då rufvade öfver för planer. Han tyckte själf,	 att de tankar, som därvid kommo honom i sinnet, voro	 så djärfva ... stolta ... förmätna ... Han rent af	 blygdes tala om dem. Endast sonen, Lars, var in­	 vigd i hemligheten.	 Denne var nyss blifven fullväxt, stor, grof, stark	 som den likaste karl där i bygden.	 Tyst och inbunden som fadern var han icke,	 utan tvärtom umgängesam. Gärna begaf han sig om	 sommaraftnarna upp till gårdarna, som lågo norrut	 från hemmet, men på långt afstånd därifrån.	 Med honom kom glädje och sol. Därför var han	 gärna sedd af ungt folk. De gamla drogo sig dock	 undan för “finnpojken“: de menade, att rasen var	 icke den bästa.	 Helst vistades Lars uppe vid Storgården, där	 Olof Nilsson bodde.	 
	 Denne var storbonden på orten; den som hade	 mest att säga af alla däromkring. Gården hade gått	 i arf från far till son, så långt man kunde minnas	 tillbaka. Och alla, som innehaft den, hade njutit	 stort anseende, mest dock för rikedomens skull. Ty	 för den böjde sig alla.	 Lars eller Stor-Lars, som han ock nämndes, var	 gärna sedd af ungdomen däruppe, ty Olof Nilsson	 ägde en son och en dotter. Men själf tyckte stor­	 bonden icke om finnblodet. Det var allt för hetsigt,	 menade han:	 – Saktmodig bör den skicka sig, som tör um­	 gås bland storfolk!	 Kusinerna till Storgårdsbarnen hade kantänka	 en gång retat Lars; de sporde honom, om han, som	 var af finnslag, kunde trolla.	 – Ja men, kan jag!	 – Trolla då!	 – Ja, det lär du varsna!	 Arg grep Stor-Lars den frågvisaste af dem	 och hifvade honom lätt som en vante upp i en låg,	 löfrik björk, som frodades invid storbondens gårdsknut.	 Då skakade bonden menande på hufvudet.	 Men sedan talades där aldrig mer om trollkun­	 skap eller finnras, så att det kom för Stor-Lars’ öron.	 
	 
	 
	 Ett år på försommaren hade storbondens dotter	 begifvit sig till skogs för att uppsöka sätern. Hon	 ville se till, hur jäntan, som bodde där, skötte sitt	 arbete, samt hjälpa henne.	 
	 Törhända hon blef villad i skogen, men säkert	 är, att Stor-Lars vardt både häpen och glad, när han	 träffade henne nere bland hjortronblommorne på my­	 ren, just där denna gränsade till sjöänden.	 “Guds fred! Jag har kommit på orätt stråt här	 i skogsbygden“, sade hon. “Jag menar, att jag blif­	 vit förtrollad, som kommit hit.“	 Knappt hade hon sagt dessa ord, innan hon	 ångrade sig; hon kom att tänka på kusinen, som fått	 dansa upp i trädtoppen. Hvad skulle Stor-Lars tro	 om henne, som förde slikt tal?	 “Tack för sist!“ var det enda denne sade.	 Men inom sig tänkte han, att det var ett rart	 troll, som stod där bredvid honom på myren bland	 de hvita hjortronblommorna och det kådstarka dvärg­	 björkriset.	 Men kanske ... kanske Karin – så hette Stor­	 bondens dotter – ville följa med upp till Brunns­	 gården ... önskade hvila sig en smula, då hon kom­	 mit så långt på villovägar?	 Vid det sista ordet lade han tonvikt; Karin såg,	 att han smålog för sig själf.	 Sedan skulle han, Stor-Lars följa henne till vägs,	 så behöfde hon ej mer råka vilse i skogen ...	 Karin menade, att trött var hon ingalunda. Hon	 måste för rästen skynda, om hon skulle hinna fram	 till sätern i tid. Jäntan däruppe kunde bli orolig	 och tro, att hon blifvit bergtagen. Det skulle bli	 en treflig historia!	 “Nog hinner du dit före kvällsdags ändå!“	 “Kan väl hända,“ sade Karin; “men ... men din	 far tycker illa vara, att jag går med upp till gården?“	 
	 “Han är långt ute på sjön med sina nät och	 kommer ej på länge tillbaka!“	 Han pekade ned mot viken.	 Så följdes de åt uppåt dalen. Hvad där var	 solljust och fagert uppe vid Brunnsgården! Fönster­	 rutorna glimmade emot dem i solskenet som en mängd	 glänsande ögon. Resliga, hvitstammiga björkar stodo	 däruppe, som på vakt omkring husen. Dit trängde	 det entoniga dånet från forsen, af hvilken röken tyd­	 ligen kunde skönjas – och då och då hördes ping­	 lor af skällorna borta i beteshagen.	 Karin slog ihop händerna! Här var allt så	 fagert!	 Intet var i storstil, såsom där uppe i storbondens	 hus. Men allt var så prydligt, nätt, välordnadt. Det	 syntes, att ordningsfulla och skickliga händer styrde	 däruppe!	 Allt, som fanns där, skulle Karin se på – det	 aflopp inte för mindre!	 Stor-Lars gick före och visade. Och om hvar	 sak berättade han dess historia.	 Till sist stego de in i hans egen lilla kammare.	 Hvarje möbel, som fanns där, hade Lars gjort med	 egna händer, ända från den blåmålade träsoffan till	 det vackra klädskåpet och den mörka, prydliga kistan,	 som stod i ett hörn af rummet.	 Hvad han var händig och kunnig, den gossen!	 Alltsammans skulle Karin se, taga på och beundra.	 Många ord fällde hon ej: hon var förlägen och	 fruktade hvarje ögonblick, att far i huset, Mattis,	 skulle vända åter ifrån sitt fiske. Men hennes ögon	 glänste af glädje, och då och då kunde hon ej åter­	 hålla en fråga.	 
	 Det var ju Stor-Lars, som hade gjort allt ...	 alltihop!	 Ur skåpet framtog slutligen Stor-Lars körsbärs­	 vin och kakor. Karin måste ändtligen smaka på nå­	 got, innan hon skulle gå så lång väg ... ända upp	 till sätern.	 Medan han gjorde i ordning fägnaden, stod	 flickan och tittade på det mörka, konstrikt inlagda	 skrinet, som fanns i vrån.	 Minsann var ej det vackrast af alltsammans! Ja,	 det skrinet, det skulle hon velat råda öfver!	 Hon måste lyfta på locket, måste se hvad där­	 inne fanns för härligheter! Ty att där måste finnas	 något särskildt fint, det begrep hon. Hon ville titta,	 undersöka, om också bara för ett ögonblick!	 Flickan lyfte sakta ... försiktigt på locket.	 Se! Öfverst låg där – ja, minsann var det icke	 ett det vackraste bälte hon sett! Själfva spännet	 var – ja, det var af silfver, riktigt silfver!	 Men hvilken ... hvem i all värden skulle ha detta?	 Tydligen var det ämnadt åt ... åt en flicka!	 Men hvilken?	 Och se; bredvid bältet låg en ny, fin psalmbok	 med spännen. Men tyst ... där stod något att läsa	 på pärmen. Nu fick hon nog veta gåtan!	 Flickan böjde sig ned, för att se bättre.	 Där stod något i präntstil!	 Hon läste;	 Dygd Ädla	 Jung Frun	 KARIN OLOFSDOTTER	 uti	 Stor Gården.	 
	 
	 
	 
	 Genast lade hon igen locket. Men dessförinnan	 hade något vått fallit på pärmen.	 Nu kom Stor-Lars med vin och kakor. Hon	 borde äta något, innan hon gaf sig till skogs, vet jag!	 Mycket blef där sedan icke taladt.	 Men röd i ansiktet var flickan, röd långt ned	 på halsen. Hon kände sig förlägen ... skamsen.	 Därinne rådde sådan värme ... hetta för hennes	 unga blod.	 Men när hon och Stor-Lars vandrade ut igen i	 det fria, erfor hon en känsla af frid i sitt inre. Hon	 tyckte, att hela naturen log vänlig och blid mot	 henne. Huru fagert glänste icke sjön därnere! Huru	 doftade det icke af björkarna och barrträden!	 “Den skogen! Den skogen!“	 Nu visste hon åtminstone, att hon lefde!	 Men hvar gång Stor-Lars efter den dagen blic­	 kade bort mot myren, föllo hans tankar på mötet	 därnere med storbondens dotter.	 Och hela myren såg därefter aldrig mera dyster	 och ödslig ut, syntes det honom: hon hade ju be­	 trädt den med sin fot!	 Till och med de mariga, förkrympta träden och	 kråkriset tycktes honom nu ljust och gladt. Ljung­	 piparens enformiga hvisslande samt spofvens vemo­	 diga skrik ljöd nu för honom som en hälsning.	 Och stundom när han om sommaraftnarna befann	 sig ute på sjögrundet med sitt fiske, lyssnade han	 till pinglorna från boskapen långt bortifrån och upp­	 öfver åsen. Och ibland trodde han sig höra, att nå­	 gon blåste i lur däruppe på sätern.	 
	 Men hvem ... hvilken den var som blåste, det	 kunde ju ingen med visshet veta ...	 
	 
	 
	 Så kom hösten. Mossen lyste röd, hjortronen	 stodo mogna, och spofven begynte rusta sig till affärd.	 Då vandrade Mattis och sonen Lars en dag upp	 mot Storgården. Gubben gick kutryggig och ned­	 böjd, men sonen rak och frimodig.	 Hvar och en, som mötte de bägge männen, vände	 sig om, då de kommit förbi, och blickade nyfiket	 efter dem. Ty lätt syntes för enhvar, att de voro	 klädda såsom till högtid.	 Nu voro de framme.	 De begärde få komma till tals med storbonden.	 – Med bonden?	 – Ja!	 Denne undrade, hvad Brunngårdsfolket hade för	 ärende till honom, och blickade förvånad på deras	 högtidsstass.	 Meningen kunde väl aldrig vara att ... Ånej!	 Det var icke deras afsikt. Annat måste det vara,	 som fört dem hit!	 Mattis och sonen hade satt sig ned.	 Gubben grep till orda:	 – Han ville icke töfva med sitt ärende: han	 var kommen, sade han, för att begära ... Karin, dot­	 tern i gården, till hustru åt sonen sin.	 Storbonden lät Mattis föra ärendet fram till slut,	 innan han yttrade något. Och äfven när denne lyk­	 tat, teg han.	 
	 Omsider stoppade han sin långa pipa, som var	 lika gammal som gården, tände den, drog några bloss.	 – Slikt kunde nu icke ske! sade han ändtligen	 efter lång väntan. Men – och därmed blåste han	 ut ett stort rökmoln i rummet – men ... de kunde	 komma tillbaka, när rågen gulnade på myren och	 hafren stod i ax uti björkskogen.	 Mattis och sonen reste sig.	 De förstodo godt, hvad han menade.	 Men så frågade Mattis, om bonden i Storgården	 alltid höll fast vid hvad han sagt.	 – Ja.	 Så gick Brunngårdsfolket.	 Men ute på gården träffade Stor-Lars bondens	 dotter. De talade tyst med hvarandra en stund. Först	 blef hon blek i ansiktet vid hans ord, men smålog	 åter, innan de skildes.	 När far och son sedan vandrade hem igen, rådde	 föga lugn i deras sinnen.	 Gubben sade blott helt kort:	 – En storbonde är och förblir en storbonde!	 Men sonen teg. Han endast tänkte!	 Inom honom brusade, jäste, kokade det. Allt	 var i uppror. Han kunde ej lyssna till faderns ord,	 som än en gång ljödo mot honom, manande till lugn	 och resignation – det ordet:	 – En storbonde är och förblir en storbonde!	 Slutligen sade Mattis till sonen:	 Du skall visa honom, bonden däruppe, något som	 han inte kunnat drömma om, visa honom hvad han	 aldrig tänkt sig: att finnblodet kan ock komma något	 åstad! Myren ...!	 Vid dessa ord rätade sonen på sig; han kände	 
	 sina krafter fördubblas, musklerna vidgas, blodet	 strömma allt eldigare.	 Ja han ... han, Stor-Lars, skulle visa folket på	 annat!	 
	 
	 
	 
	 Och tiden gick sin gång, som den alltid gör.	 Upp till Storgården kommo stundom friare, både	 ståtliga, rika och ansedda. Men Karin hade icke ett	 gladt ord eller ett vänligt leende för någon ibland dem.	 Ryktet sade därför, att hon aldrig ärnade träda	 i gifte. Detta troddes snart allmänt i bygden.	 Men hade man förstått tolka det som bodde i	 djupet af flickans ögon, när hon med ett bidande ut­	 tryck i dem kastade blickar åt vägen, som förde till	 Brunnsgården, så hade man törhända kunnat inse,	 hvad som bodde i hennes håg.	 Men där fanns ingen själ mer än husbonden själf,	 som det anade.	 Storbonden hade nu fått myror i hufvudet. Han	 kunde ej förstå hvad som kommit åt dottern i huset.	 Det var ju en skam, att hon skulle gå ogift, hon,	 Karin i Storgården! Han grubblade öfver hvad som	 farit i dotterns hufvud.	 Han begynte nu ock bli gammal, och håret hade	 grånat på hans hjässa. Ej häller uppträdde han nu­	 mera så myndigt som förr.	 Ett år på hösten vid Larsmässtiden stod han ute	 på åkern nedanför gården och tittade på grödan.	 Torkan hade varit långvarig den sommaren, och det	 syntes godt på åkrarna däruppe vid Storgården.	 Storbonden skakade betänksamt på hufvudet, när	 
	 han betraktade dem: det såg klent ut med årsväxt	 och äring däruppe.	 Då hostar någon bredvid honom.	 – Guds fred, Olof Nilsson!	 Hvem det var?	 – Jo, Mattis från Brunnsgården och sonen hans,	 Lars!	 Nu kände storbonden godt igen dem bägge två.	 Gubben Mattis var sig lik, och Stor-Lars hade en­	 dast blifvit ändå större, tycktes det honom. Åtmin­	 stone var han gröfre än förr. Han syntes ock mera	 saktmodig än förut.	 – God dag på er! sade storbonden. Det var	 ängelänge sen ni syntes till här på min gård. Jag kände	 så när inte igen er.	 – Den som är gammal till åren, går ogärna	 llångalånga vägar, när han slipper, sade Mattis. Och ungung­	 domen har blifvit mera stillsam af sig! Han tittade	 på sonen.	 – Hur går det med årsväxten nere vid Brunns­	 gården? sporde nu storbonden.	 – Jo, nu står rågen gul på myren, och hafren	 har gått i ax uti björkskogen!	 Storbonden blickade frågande upp. Han såg	 stint på Mattis.	 Denne lät sig icke förbrylla af några ögonkast.	 Han tillade:	 – Vi ville just be er komma och se på rågen	 därute på mossmyren. Kanske någon mer från Stor­	 gården vill följa med på samma gång?	 – Det är lång väg dit genom skogen! menade	 Olof Nilsson.	 Men när de kommo fram till gården, stodo stor­	 
	 bondens hustru och dotter där. Karin vardt blek	 om kinden, när hon varsnade de bägge Brunnsgår­	 darne, och än mer, då hon hörde, att fadern ämnade	 göra följe med dem.	 Modern sade, att hon gick med, men Karin fick	 bli hemma och se till hushållet.	 Så bar det af ned till Brunnsgården. De bägge	 gubbarna gingo förut. Lars och storbondens hustru	 följde efter.	 På vägen blef ej mycket taladt annat än om vävä­	 der och vind samt om årsgrödan.	 Men när de kommo fram, kände icke storbonden	 mera igen sig. Så förändradt syntes honom allt.	 Hela dalen var odlad, myren röjd och uppdikad	 med täckdiken och tvärdiken ända ned till sjöstran­	 den. Småspofvens och ljungpiparens hvisslande hör­	 des där ej mera: mossfåglarna hade måst flytta till	 myren på andra sidan skogen.	 Men på mossen gulnade rågen, och hafren stod	 grann i backsluttningen.	 Själfva gården var ombyggd och tillökad, och	 rymliga lador lyste på afstånd därifrån.	 Storbonden tittade ... tittade ... tittade återigen.	 Han trodde knappast mer sina ögon.	 – Hvilken har gjort allt detta?	 – Stor-Lars!	 – Så får han väl då sin vilja fram med dottern	 min, Karin! Jag står vid mitt ord.	 
	 
	 
	 Storbonden höll bröllop samma höst för Karin	 och Stor-Lars.	 
	 Där tillgick allt på storfolksvis, och alla hade	 glömt, att brudgummen var af finnblod kommen.	 Eller ock fanns ingen, som tordes nämna det.	 Men den gamle prosten med silfverhåret, som	 för länge sedan kvilar därborta på kyrkogården vid	 gammelkyrkan, höll tal för brudfolket och bröllops­	 gästerna och minnte dem uppå om Vår Herre, som	 låter ödemarken blomstra såsom en lilja.	 Och det är sagdt, att där fanns icke en, som ej	 förstod, kvad han menade med de orden.	 
	 
	 
	 
	 
	 
	 
	 
	 
	 
	 
	 
	 
	 
	 
	 
	 
	 
	 
	 
	 
	 
	 
			 SKUGGBILDER.	 
	 
	 
	 Det blåser skarpt! sade klockarens Mickel. Där­	 med stod han upp från bordet och gick att se	 till elden på härden, hvarifrån vinddraget stundtals	 trängde in i rummet och framjagade en kväfvande rök.	 Liksom för att bekräfta den talandes ord, ska­	 kade en kraftig vindstöt den gamla byggnad, som	 utgjorde klockargård i Gellivare kyrkoby. Ännu	 långt efter sedan den farit förbi, pep en utdragen	 hvissling i nyckelhålet och springorna på den igen­	 låsta farstudörren; och därute på gården surrade vä­	 derflöjeln i vild och ursinnig fart.	 Mickel, klockarens dräng, lyfte lyssnande på	 hufvudet, rätade en smula på ryggen, kastade en	 sömnig blick omkring sig och sade:	 – Jag slår vad om, att det blir en ruskig natt	 för oss, om blåsten kommer att hålla i länge!	 Vid dessa ord af drängen gick hans husbonde,	 klockaren, långsamt bort till dörren, för att känna	 efter, om den var riktigt tillåst samt kasta en blick	 ut genom rutorna. Han blickade bort öfver Vasara­	 älfven ned mot den gamla, grå kyrkan vid älfstran­	 
	 den, under det att mörkret kom framkrypande från	 något ställe, som tycktes ligga däremellan.	 – Vi få allt ner en hel hop vått, innan den här	 stormen lägger sig! Jag såg ju, hur det mulnade	 kring norra toppen af Dundret, och då ha vi intet	 annat än oväder att vänta, yttrade han och såg fun­	 dersam ut. Därpå tillade han:	 – Egentligen skulle jag gå bort till kyrkan, för	 att se efter, att ingen går och gör ohägn på kyrko­	 gården. I går kom ju en hel hop bönder och lappar	 hit till byn. Och i går natt höllo några af dem till	 på begrafningsplatsen med sina häxerikonster. Jag	 kom och smög mig dit till dem, ty jag hörde på af­	 stånd, hur de mumlade sina besvärjelser därborta;	 men när de fingo se mig, sprungo de för brinnande	 lifvet. De voro just i färd med att gräfva upp ett	 lik – det var bonden från Purnu, som vi begrofvo	 härom dagen.	 – Hu, så otäckt! ljöd det från det håll af rum­	 met, där klockarhustrun befann sig. Jag skulle då	 aldrig våga att gå dit bort uti kolsvarta mörkret.	 – Ja, jag hörde i dag, sade klockarens dräng,	 i det han makade sig till elden, att en gubbe, som	 är mästare för alla trollgubbar här på trakten, fått	 liken att tala med sina konster. Och pojkarne i byn	 påstå, att de hört anderöster därute på begrafnings­	 platsen härom natten!	 – Just sköna andar! sade klockaren; det var	 väl lappen Pittja, som gick därute för sig själf i	 mörkret och mumlade sina besvärjelser, som häx­	 mästarne lärt honom.	 – Ja, jag sade så också till dem, fortsatte kloc­	 
	 karens Mickel, men då blefvo de arga som bin och	 ropade efter mig:	 – Vänta, vänta, du, tills det blifvit mörkt!	 – Ja, jag skulle rätteligen gå ut, jag, och se,	 om de ha några hyss för sig därborta, menade kloc­	 karen. Men ingen hund ens vill ut i ett sådant hed­	 ningaväder, som nu är!	 Då hördes plötsligt ett dån därnere ifrån älf­	 stranden; det lät som kommet från en kyrkklocka.	 Alla tittade bestörta på hvarandra.	 – Hör ... hör! Sannerligen jag tror det ringer	 i tornet! Hvad vill detta säga? Och det midt i	 natten närapå!	 Klockaren tog sin mössa och gick ut. Drängen	 följde honom.	 – Hvad ni gör, se er väl före! skrek hustrun	 förfärad efter dem, men ingen svarade.	 Klockringningen fortfar, dof, olycksbådande,	 hemsk i nattens stillhet. Steg af personer, som nal­	 kas kyrkogården, höras. Det är byfolket, som till­	 kallats af klockorna. Till och med några Kaitum­	 lappar ha vågat lämna sina kvarter i kyrkstugorna	 och begifvit sig ut i nattens mörker: nyfikenheten	 har denna gång segrat öfver rädslan. De nalkas	 lappkyrkan med smygande, försiktiga, rädda steg.	 Alla äro tysta ... det är som ett tåg af andar.	 Klockaren skyndar framåt af alla krafter. Det	 retar hans sinne, att ovädret mäktat hålla honom	 hemma, då han bort se till, att inga obehöriga höllo	 till på grafplatsen. Hvad kan detta vara för skälmar?	 – Det här blir mig just en treflig historia! mum­	 ilarlar han.	 Nu trampar han ändtligen på kyrkogårdens mark;	 
	 knappt är han där, innan han stupar på en jordhög	 vid en uppkastad graf och har så när fallit i grafven.	 – Se dig väl före, Mickel, så du inte faller ner	 i hålet! hviskar han åt drängen, som följer tätt efter.	 En usling har varit här och gräft upp Nattavaraliket,	 som begrofs i går. Jag menar tro, att kistan är	 bortstulen!	 Drängen ryser.	 Flere och flere af byfolket samlas efter hand	 kring tornet. Alla äro så tysta. Ej ett ord höres ...	 blott en och annan hviskning! Men alla blicka de	 ditupp, hvarifrån klockringning fortfarande ljuder,	 hemsk och dyster i nattens mörker.	 – Jag ser en svart figur däruppe! hviskar	 Mickel. Se där! Se! Se! Hvem i all världen ...?	 Hvem? Hvem?	 – Tyst! Tyst! Kanske det är själfva ......	 hviskar dödgräfvaren, som kommit tillstädes, men	 afbrytes af ett genomträngande skrik från prästgårds­	 pigan, som ramlat ned i den uppkastade Nattavaara­	 grafven – ett skrik, som upprepas af lapparne, hvilka	 i vild förskräckelse med vindens fart ila bort från	 denna hemska plats, dit deras nyfikenhet lockat dem.	 I detsamma uppstår ett ögonblicks ljusning mel­	 lan ovädersmolnen på himlen, och alla upptäcka nu	 till sin förvåning och fasa en spöklik, svart figur	 uppe i tornet.	 – Gå upp och undersök, hvem det är! höres	 någon säga.	 – Ja, om jag så finge tusen riksdaler, ginge	 jag inte ditupp! svaras det.	 Nu mörknar himlen igen, men ringningen i tor­	 net fortfar.	 
	 – Om ingen annan går upp, så gör jag det!	 säger Klockar-Mickel, och om en liten stund är han	 trots många varningar försvunnen i tornet.	 Men därute bland folket är det tyst ... tyst ...	 Man vet knappt, om man vågar andas.	 Nu ser Mickel tydligen från torntrappan den	 svarta hemlighetsfulla figuren däruppe vid klockan.	 Hemsk ... förskräcklig var den att skåda.	 Mickel ryser, men ... fortsätter.	 Han griper tag i en arm ...	 – Titta ... titta hit du, din svarting, mumlar	 han för sig själf.	 Strax därefter är allt stilla i tornet; ingen klocka	 ljuder mer.	 Då höres i stället Klockar-Mickels röst därupp­	 ifrån till folket:	 – Nu har jag honom! Jag har honom, säger	 jag! Det är lappen! Det är lappen Pittja! Han	 håller på och trollar häruppe i tornet i becksvarta	 mörkret! Pittja är det! Pittja trollgubbe!	 Några minuter därefter befunno sig både Mickel	 och den hemlighetsfulle nattstöraren nere bland fol­	 ket. Det var lappen Pittja. Nu var han hemsk att	 skåda ... utan hufvudbonad ... svart i ansiktet ...	 med förvridna drag ... och med de långa hårtestarne	 fladdrande hit och dit för vinden ...	 Och intet svar gaf han på alla de frågor, som	 ställdes till honom, och fradgan stod omkring munnen	 på honom.	 Han togs om hand af klockaren och fördes af	 denne bort till klockargården.	 Och efter några få minuter var det åter tomt och	 öde igen på kyrkogården därnere vid Vasaraälfvens	 
	 strand. Och ingen hälsade på där vidare förutom	 den kulna höstvinden, som fortfor att hvina och rasa	 utan hejd, sopande med sig afbrutna kvistar och	 hvissnade löf, som tillsammans utförde en lustig hvirf­	 veldans därute på de dödas hviloplatser.	 
	 
	 
	 Följande dag gingo klockaren och kyrkvaktaren	 upp i tornet. Ehuru det var fullt dagsljus, ryggade	 de tillbaka för den syn, hvilken där mötte deras	 ögon. I ett hörn stod upprest en likkista med bort­	 taget lock. Ur kistan blickade fram liket af ett spädt	 barn, som nyligen blifvit jordadt, men ej fått hvila	 i frid.	 Pittja var den som gräft fram kistan och dragit	 upp den i tornet.	 I ett annat hörn syntes de blottade refbenen af	 flera färska lik, som lappen skurit ut och användt	 vid sina besvärjelser och häxerikonster.	 Men Pittja själf svarade intet på alla de spörs­	 mål, som ställdes till honom, rörande hans dåd på	 grafplatsen och däruppe i tornet. Han behöll hem­	 ligheterna för sig själf. De hemska nattscenerna och	 uppträdena därute i nattens mörker hade beröfvat	 honom förståndet.	 Men ännu i dag, när nomadlappar eller annat	 folk ifrån bygden skola färdas fram förbi de dödas	 ensliga stad invid älfstranden i kyrkbyn, så vandra	 de helst omvägen upp till den stora bygatan, där	 hus finnas och människor dväljas – så vida det icke	 är midt på dagen och fullt dagsljus.	 Herrskar åter mörkret öfver nejden eller belyses	 
	 trakten allenast af månens ljus och nattens stjärnor,	 så tör ingen annat än nödtvunget taga den kortaste	 stråten och då endast med bäfvande sinne.	 Ty ännu förnimmas nattetid därute hemska ljud,	 stilla klagan och halfkväfda, vemodiga suckar, vare	 sig de nu, såsom de gamle i bygden veta förtälja,	 härröra från gastar och dödingar eller, såsom det	 unga släktet förmenar, från nattfågeln på enslig kvist	 eller utgöra Vasaraälfvens enformiga grafsång mot	 kyrkogårdens strand.	 
	 
	 
	 
	 
	 
	 
	 
	 
	 
	 
	 
	 
	 
	 
	 
	 
	 
	 
	 
	 
	 
	 
	 
	 
	 
	 
	 
	 
	 
			 EN SMUGGLARE.	 
	 
	 
	 Bonden i Nedergården, Antti Mickelsson, hade	 gått till hvila en månskensnatt vid midvintertid.	 I stugan hördes intet annat ljud än hustruns	 djupa, regelbundna andetag och ett och annat brutet	 ord, som hon framhviskade under sömnen. Det lät,	 som om hon jämrat sig i drömmen. Ett hundskall	 hördes ock stundom nerifrån granngården vid älfven,	 Torneälfven.	 Fullmånen lyste in genom stugans fönster. Hur	 ljust och klart var det icke! Der nere låg Torne­	 dalen, den öppna, vidsträckta, rika dalen, med sina	 sluttningar, gårdar och längst ned älfven, belyst af	 månens bleka, trollska, hemlighetsfulla ljus. Stugor­	 nas fönster glimmade. Rimfrosten på trädens grenar	 glittrade på fagraste sätt. Snötäcket, som höljde	 ängar och marker, ömsom hvitnade och blånade.	 Bonden Antti i Nedergården fick ej en blund i	 sina ögon. Hon, som låg vid hans sida, hustrun,	 störde honom oupphörligt med sin halfkväfda jämmer	 i drömmen. Han blef orolig, nervös. Det var som	 
	 ett ondt förebud. Han vädrade en fara, en olycka.	 Hvarför skällde kyrkvärdens hund gång efter annan	 från sin koja? Var det på fullmånen eller ... kanske	 på någon ensam smugglare, som dref sitt olofliga	 spel i nattens tysta timme?	 Smugglare! En här af tankar uppstod i hans	 hjärna: otrefliga, obehagliga, fientliga tankar. Tull­	 snokarna hade nyss gjort ett kap från honom: en	 stor smörtunna, som han försökt få öfver gränsen.	 Den hade de fått som godt byte. Och släden! Och	 hästen sedan! Hans svarta, vackra häst. Slik häst	 ägde icke ens länsmannen; ja, dess make var knap­	 past sedd i Tornedalen! Allt hade de tagit, knipit	 ifrån honom. Bara, bara för en smörtunnas skull ...	 Öfverallt gingo de och spårade ... snokade ... luk­	 tade ... vädrade, som snikna jakthundar efter rof.	 Men vänta, vänta ni, gossar, med blanka knappar i	 rocken och elakt kallgrin på läpparna. Vänta!	 Vänta!...	 Antti Mickelsson kunde icke för sitt lif sofva	 denna natten. Han kastade af sig fårskinnsfällen,	 steg upp, gick till spisen, där ännu några glöd lyste	 och glimmade, och tände pipan. Han skulle en gång	 lura dessa snokar – det var hans oryggliga beslut.	 Lura dem kapitalt! Han knöt näfven. De skulle	 aldrig glömma det. Aldrig!... Se’n skulle han	 skratta ...	 Antti vardt rädd, när han vände sig om. Där	 borta vid fönstret hade han sett ett hemskt ansikte.	 Det var ett ansikte, illmarigt, fullt af rynkor och	 skråmor, smutsigt därtill. Hvem vid denna timme ...	 midt på natten?	 
	 Två minuter därefter stod en liten svart figur	 där nere vid dörren. Samma illmariga ansikte, sam­	 ma långa, stipiga hår. Antti var fortfarande rädd,	 skrämd. Hvad ville gubben, lappgubben – han	 kände igen slaget – här vid denna tid?	 Jaså, en liggplats. Jo, där ute – bonden pe­	 kade åt pörtet. Och skjuts till staden, till Haparanda	 i morgon. Ja, kanske: Antti hade ärende dit just nu.	 Lappgubben gick. Bonden hade nu fått en plan	 uppgjord i sitt listiga hufvud. Han var nöjd, kröp	 ned under fårskinnsfällen i den mjuka, varma sängen,	 där hustrun fortfor att mumla i sina drömmar. Men	 hon störde nu ej mera sin husbonde därmed; han	 var snart insomnad och drömde i kapp med säng­	 kamraten, men på gladare vis: om långnästa ansik­	 ten, hvilkas ägare buro blanka knappar i rocken och	 aldrig mer skrattade åt bonden på Nedergården ...	 
	 
	 
	 Följande dag var Antti Mickelson ute på resa.	 Hvart han skulle färdas, det visste ingen. Bönderna	 i granngårdarna undrade mycket däröfver, mest dock	 när de sågo, att ett större föremål intog hufvudplat­	 sen i släden. Hvad det var, kunde ingen begripa:	 Antti hade varit dem för slug; han hade täckt öfver	 det med ett stort täcke, hämtadt från stallet. Bön­	 derna skakade på hufvudet och tittade menande på	 hvarandra:	 “Nu är Antti ute och gör konster igen! Undras	 just hvad han har i släden i dag?“	 Nedergårdsbonden är nu emellertid kommen öf­	 ver älfven; han befinner sig på finsk mark. Där	 
	 ser han sig uppmärksamt omkring åt alla sidor. Men	 ingen mer är ute på färdväg i dag.	 “Tro om någon är ute och snokar i dag? Hej,	 Bruno, nu ska’ vi in på stadsvägen. Känner du	 Haparandavägen, du, Bruno?“	 Ett par bönder komma nu på vägen. De söka	 komma till tals med Antti. Nej, han hör ej på det	 örat; han bara kör.	 “Hej, Bruno!“	 Då ropar den ene finske bonden:	 “Akta dig, karl, och se dig väl för. Jag såg	 dem nyss, för en stund sedan – två tullkarlar ä’	 ute och leta härintill. Akta tunnan din i släden,“	 tillade han skrattande.	 Antti hör ingenting; han bara kör ... kör ...	 kör ...	 Men uppe på backen vid byn där borta stå två	 tullkarlar, skymda af en husknut. De stå där liksom	 tvenne spindlar, hvilka lura på en fluga, som surrar	 i närheten af deras nät, färdiga att rycka fram i	 rätta stunden. Häst och släde vänta dem på gården,	 där de nyss varit inne och värmt sig ... Här uppe	 på backen är utsikten fri. Här kan hvarje resande,	 som närmar sig åt svenska sidan, noggrant beskådas.	 Tvänne par Argusögon blicka ut öfver bygden där	 borta från husknuten. Ett af dem beväpnas med en	 kikare.	 “Hvad ser du? Ser du något? Ser du bonden	 där borta?“	 “Ja, jag ser än mer. Han har lass i släden.	 Lass, säger jag. Lass har han – mina ögon bedrar	 han inte. Kanaljen har kantänka lindat ett hästtäcke	 
	 öfver – vanligt bondknep det där! Men mig lurar	 han inte, den räfven!“	 Två tullkarlar köra i flygande fläng utför backen.	 De fråga ej mer efter att det är kallt. De ha glömt	 den flammande brasan där inne i bondstugan och	 flaskan, som står på bordet, bredvid halftömda glas.	 I dag skola de fånga lyckan: göra ett vackert,	 rikt byte! Det inträffar så sällan numera, sedan	 smugglarna blifvit så försiktiga och listiga. Ty nu	 för tiden hänga de alltid tillhopa som ler och lång­	 halm och förstå att varsko hvarandra, då faror lura	 från gränsvaktens sida.	 Men se bara, hur bonden tittar, kikar bakefter	 sig. Karlen misstänker minsann, att det inte står	 alldeles rätt till. Se, nu tittar han än en gång bakom	 sig ... Jaså, du är af den ullen, min fina bondfar!	 Se, nu drifver han på den tjocka bondhästen,	 så fort denne förmår springa ... Se, han böjer sig	 ned, tager fram piskan: det är säkra, sannerligen	 riktigt säkra tecken ...	 Tullkarlarne skratta i mjugg. De komma emel­	 lertid alltid närmare bonden: deras häst vinner på	 den tjocka Bruno.	 “Hej, Bruno! Löp din lätting! Löp, Bruno!	 Löp! Löp!“	 Det hjälper ej, att Nedergårdsbonden smäller,	 klatschar med piskan ... hjälper rakt inte ...	 Nu ser han bakom sig.	 Då säger ena tullkarlen halfhögt:	 “Ja, titta, titta hit, du bonde! Här ä’ vi! Se,	 hur han glor! Se, hur han kör! Titta, hur han	 smäller med piskan!“	 Antti Mickelsson mumlar någonting mellan tän­	 
	 derna och sneglar argt bakom sig. Hans häst är	 trött, saktar farten allt mera ... svetten rinner i små	 strömmar utför hans länder. Förföljarne äro honom	 tätt i spåren ...	 “Hej, Bruno!“	 “Nej, håll stilla med hästen, karl! Vi ha ärende	 till dig, viktigt ärende i dag. Håll hästen och lyd	 nu tvärt: här är kronans folk!“	 Långsamt och motvilligt hejdar bonden sin Bruno;	 lik motvilligt inväntar han de bägge förföljarne.	 Men här, här var motstånd dåraktigt, otänkbart.	 “Jaså, det är Antti! Antti från Nedergården!	 En gammal bekant! Hvad har du för lass i dag,	 Antti? Hvad har du egentligen under täcket, min	 gosse? Bort med täcket, din spjufver!“	 Antti försökte hindra de bägge tullkarlarne, men	 fåfäng möda. Täcket rycktes bort ... därunder låg	 en stor tunna ... Anttis gamla tunna: det var nu ej	 första gången, som han körde fora med den!“	 “Aha!“ ropade den äldre af tullkarlarne. “Aha!	 Du har en smörtunna, karl ... du tänker smuggla	 smör öfver åt svenskarne ... Det här är förbrutet	 gods, karl! Alltsammans: tunna, släde och kampen	 din! Förbjudet gods!“	 De sista orden skriker han fram.	 Bonden ser arg ut: hans ögon stå stora och vid­	 öppna som tekoppar. En molnstod går ur hans mun	 för hvarje steg han tar. Det jäser ... sjuder ... ko­	 kar uti honom, Menmen han säger intet, han har en	 propp i halsen.	 Nu gör han min af att taga tillbaka hästen, sin	 Bruno. Men han stötes våldsamt bort.	 
	 Och nu, ja, nu köra tullkarlarne sin väg med	 häst och släde och ... tunna.	 Då ändtligen fick Nedergårds-Antti mål i mun.	 Då brast det löst, löst på en gång, såsom ett vatten­	 flöde vid en öfversvämning:	 “Kariblar! Kronrockar! Snokormar! Öfverallt,	 i alla hål ska’ ni spåra ... snoka ... vädra ... lukta ...	 Men vänta, vänta ni, gossar med blanka knappar i	 kläderna och grinflin på läpparna,. Vänta ni! Vänta!	 Vänta mig bara, era snokormar!“	 Antti knöt näfven och hötte efter dem.	 Men kronans folk väntar inte, därför att en	 bonde skriker och väsnas bakom dem. Nu foro de	 i väg med tvänne hästar och styra sin kosa rakt	 fram mot staden.	 Men det är sagdt, att Nedergårdsbonden Antti	 Mickelsson log ett illmarigt, skadegladt leende, när	 tullkarlarne försvunno i den inträdande skymningen	 och att han mumlat ett enda ord för sig själf: 
	 “Lappsmör!“	 
	 
	 
	 Ett par timmar senare hade de bägge tullkar­	 larne hunnit fram till Haparanda tullkammare.	 Kronans karlar se så hjärtans belåtna ut, såsom	 icke eljes på mången god dag. Spindlarne hafva	 kantänka knipit sitt rof, och nu skola de fråssa.	 “Ja, den här gången ha vi åtminstone klämt en	 af smugglarpacket!“	 Och ryktet hade redan spridt sig från knut till	 knut, från gård till gård i den lilla staden. I gatu­	 
	 hörnen och på torget samlas folk, som alla lifligt af­	 handla den viktiga händelsen: ett stort ... stort be­	 slag har nyss blifvit gjordt.	 Och kronans karlar nicka bekräftande, om också	 hemlighetsfullt.	 Den natten drömde de så ljufligt, drömde om	 stora smörtunnor och dumma bönder ... om tjocka	 bondkampar och – ja, hvem vet hvad allt?	 Men det var drömmar blott ...	 Ty om morgonen undersöktes det beslagtagna	 godset: bottnen på tunnan slogs in.	 Den ena tullkarlen böjer sig, tittar ner i tunnan.	 Men ögonblickligen far han upp igen, liksom stungen	 af en orm.	 Hvad hade han sett?	 Jo, ett människoansikte, men ett ansikte, illma­	 rigt, fullt med rynkor och skråmor, betäckt af smuts.	 Ett långt, stripigt hår låg som en ram däromkring.	 Han hade sett en lappgubbe, som fått gratis­	 skjuts till Haparanda stad.	 
	 
	 
	 
	 
	 
	 
	 
	 
	 
	 
	 
	 
	 
	 
	 
	 
	 
	 
	 
			 GRANNFOLK.	 
	 
	 
	 Invid den södra älfstranden ett stycke från byn	 ligga två gårdar, Olle Vesters och Per Ols. Det är	 allenast en stengärdsgård, som skiljer dem åt, när	 inte osämja reser högre stängsel.	 Lika stora hemman, fiskvatten och skogslotter	 äga både Olle och Per, och stugorna deras äro helt	 lika hvarandra: bägge gubbarne ha röda stugor med	 hvita knutar.	 Hvem af dem, som står sig bäst, Olle Vester	 eller Per Olsson, är inte godt att afgöra. Troligt är,	 att de kunna vara lika goda och ta hvarandra i hand,	 hvad den saken angår.	 Men det förstås, nog vill Vesters gälla och vara	 lite förmer än grannen. Och det beror väl mest på	 käringen. Ty hon har varit liksom katig och stor	 af sig i all sin lefnads tid, för hon lär vara kommen	 af storsläkt.	 Och därför att hon är så katig, fick hennes gubbe	 
	 lof att bygga en liten farstukvist på stugan åt dem,	 alldeles som sågverksinspektoren i Myrträsk låtit göra	 på sin gård däruppe invid älfven.	 Fint skulle det vara därborta i västra gården!	 Men Per Olsson, han grannen deras, tyckte för	 sin del, att det stötte på högfärd och skryt att bygga	 farstukvist. Och därmed fick hans stuga vara utan	 alla grannlåter.	 Och så fint och rart hon skall ha med blommor,	 mor Vester, det kan ingen föreställa sig!	 Hon har blommor af alla slag, som man nånsin	 vill se, för hon köper sig blomsterfrö och plantor	 för hvart enda år, och sådant stiger till stora pengar.	 Kan tänka, hon har både liljor och styfmorsrosor och	 gossen-i-det-gröna och lite af hvarje, som kan växa	 här i skogsbygden.	 Men Per Olssons är ett gammaldags folk, som	 inte gör af med några pengar onödigtvis. Och de	 tycka, att de må precis lika bra med de gammaldags	 rosorna, som far och farfar ha haft, ty de kosta in­	 genting de.	 “Vill en ha andra rosor, så kan en gå ner te	 sjöstranden och plocka förgät-mig-ej eller näckarosor,	 för så’na rosor har vår Herre ärnat åt oss, och så’na	 kan vara go’a nog“, brukar Per Olsson säga.	 “Och jag menar, att det är bättre att ha lite,	 som glänser och glittrar på kistbotten“, säger Per	 Olsson, “än att ha rosor som lyser frammanför stu­	 guknuten!“	 För se, Per Olsgubben har nog lagt några styf­	 rar i storkistan påstås det, fast ingen har lyftat på	 locket och sett efter.	 Hos Vesters ha de en flicka, som heter Margret.	 
	 Att hon fick sig ett sådant grannt namn, det	 berodde väl mest på modern. Hon kunde väl fått	 heta Greta eller Stina eller Britta, såsom andra kvinn­	 folk pläga heta, menade Per Ols-mor, som är gam­	 maldags till seder och mening och inte tycker om att	 högfärdsanden far in i kvinnfolken.	 Margret rände upp och vardt stor och grann,	 grannare än moderns alla rosor. Det menade åtmin­	 stone Per Ols Per.	 Och det fanns nog flera unga karlar i bygden,	 som tänkte detsamma.	 Emellertid var det just som lite väl emellan Per	 och Margret alltsedan den tiden, då de gingo och	 läste för prästen.	 Mor Vester sade förstås, att en likare måg	 kunde hon väl få, i fall det skulle gälla. Och hon	 funderade smått, om inte nya klockarn, som var ung­	 karl, skulle komma och fria till hennes Margret.	 Men tiden gick, och klockarn hördes inte vilja	 gifta sig. Då tyckte Olle Vester, att Per Ols Per	 kunde bra duga att få till svärson i deras hus.	 Därför gick det lätt nog för Per, när han klädd	 i högtidsstass och fin som en prins, kom öfver till	 västra gården och skulle fria.	 “Du är just inte rädder och blyg af dig, som	 vågar att fria till den grannaste flickan, som här	 finns i hela församlingen!“ sa’ Olle Vester till Per,	 när han kom dit öfver.	 “Men jag har haft ögonen på dig och sett, att	 du är duktig i din gärning och skötsam – för det	 har du rykte för ibland både folk och människor –	 och eftersom så är, så tag flickan;	 Ty jag vet nog, att hon har haft sina ögon åt	 
	 edra knutar sedan en lång tid tillbaka. Och jag vet	 också, att det är en jänta, som har både kraft och	 ruter.“	 Så sa’ Olle Vester, när Per Ols Per hade friat	 till Margret.	 
	 
	 
	 
	 Det här tilldrog sig på försommaren, strax innan	 Per skulle ut på exercisheden och tjäna kunglig	 majestät och kronan som beväring.	 Se’n dagen efteråt vardt Per Olofsfolket bjudna	 öfver till Olle Vesters, och sedan blef det Per Ols­	 sons tur att bjuda grannfolket tillbaka.	 Efter den betan var det så innerligt godt och	 väl mellan bägge hushållen där nere vid älfven.	 Och hade det förut sports några stridigheter	 emellan grannfolken, som det väl törhända, att det	 stundom blir, så voro nu alla ledsamheter liksom	 bortblåsta.	 Och Olle Vester och Per Olsson blefvo från	 denna stund riktigt goda vänner och hängde ihop	 som ärthalm vid alla sammanträden och stämmor;	 och de gingo alltsomoftast öfver till hvarandra samt	 språkade bort en stund. Så nog var det godt och	 väl på alla vis – lita på det!	 
	 
	 
	 
	 I går var det på pricken tre veckor se’n Per	 Ols grisar bröto sig igenom ett gärdsgårdshål och	 kommo in i Vesters linåker. Och se’n rände de i	 
	 väg in i mor Vesters trädgård samt trampade ned	 och rent förstörde alla de myckna blommor och bu­	 skar, där växte.	 Då kan man veta, att det blef ett väsen och ko­	 lorum, så ujijuj!	 Mor Vester vardt eldröd i ansiktet och arg som	 ett bi.	 Och tvärt motade hon sin stora hund på gran­	 nens sugga, och han bet henne illa i benet. Se’n	 bar det i väg i rödaste rappet ned mot Vesters bort	 till granngården.	 Där fick hon fatt på Per Olsmor, som stod och	 skurade filmjölkstrågen, och skrek, att folk, som har	 något vett och varit med lite i världen, brukar se	 efter sina grisar, så att de inte ränna omkring och	 förstöra grödan och svina ner för folk, som vill ha	 sin bergning i fred och söker ha snyggt och ordent­	 ligt omkring sig.	 Och inte var det värdt, att Margret vardt gift	 med Per Ols’ son inte, för folk som inte kan hålla	 reda på sina grisar, kan nog inte hålla ordning på	 sina barn heller.	 Och ville hennes Margret bara ge sig till tåls	 en liten smula, så kunde hon nog få en likare karl	 än Per.	 För hon visste allt de, som ville ha hennes Mar­	 gret på andra håll. Så inte behöfde hennes flicka	 hänga sig kring halsen på den förste bäste, som kom,	 inte – så mycket de visste det!	 Så sa’ mor Vester och mera till, som ingen	 numera minns.	 Och fnös gjorde hon som en åkarkamp.	 Men då vardt Per Olsmor tändande arg hon också.	 
	 Hon sa’, att högfärdigt folk fanns det nog myc­	 ket af än att de behöfde bli släkt med dem; och	 sådana ville hon be vår Herre skona sig ifrån.	 Se’n var det färdigt!	 Kära hjärtandes ett sådant förskräkligt lif det	 blef i bägge gårdarna! Det var, så att en kunde	 både skratta och gråta åt alltihop.	 När sedan Olle Vester kom hem ifrån tjärbrän­	 ningen i storskogen låg mor Vester riktigt sjuk af	 ilska. Och första hälsningen han fick, var, att nu	 skulle där bli process och rättegång med grannfolket	 deras.	 Och hvarenda själ i huset skulle på långskjuts	 till höstetinget och vittna.	 Och Margret skulle aldrig i sin tid få göra så	 mycket som ett ögonkast till Per Ols Per mera, så	 mycket var då visst och sannt.	 Men Margret hon grät, så hon kunde gråta ögo­	 nen ur sig, och menade, att det var för orättvist,	 om Per och hon skulle få sota för grisens och den	 elaka hundens skull.	 Olle Vester höll på att bli rent ifrån sig, för	 allt hvad som nu spordes därhemma. Han kunde	 inte lida att höra allt detta.	 Men till sin gumma sa han, att ingen i hans	 släkt hade någonsin varit vid tinget och processat,	 och inte skulle det ske nu häller. Ty inte ämnade	 han skämma ut släkten och bli till en visa för hela	 socknen.	 Och inte ville han, att Margret tog döden på	 sig af sorg. För på det här viset blef det bara gråt	 och jämmerlåt både natt och dag. Utan det fick lof	 att bli slut på eländet, sa han. Eller också kunde	 
	 han ta och resa till Amerika eller Brasilien eller gå	 in bland frimurarna eller göra sig själf något illa.	 Och då fick hon, gumman, sitta mol ensam i stu­	 gan och dra sig fram, så godt hon mäktade, i en­	 samheten!	 De orden gubben sade, beto skarpt; men det	 som verkade mest, var visserligen det, att Olle Vester	 skickade efter Karin i Rundbohöjden – hon som	 koppar folk. Och hon måste tappa af mor Vester	 en hel hop blod, så att hon vardt bra och som folk	 igen.	 Hur det sen gick till, är inte spordt; men i lör­	 dags afton var Per Olsson öfver till Olle Vesters på	 doppekopp, fast det var i brådaste tiden.	 Och Per Ols Per, som nu hade exercerat slut och	 var hemkommen från heden, han var förstås också med.	 Solbrynt i ansiktet och rak i ryggen, som en	 krigsman anstår, stod han bredvid Margret och hjälp­	 te henne vattna styfmorsblommorna, som växte på	 trädgårdsrabatten.	 Men Margret grät inte mera, för när hon tittade	 på Per Ols Per, då glänste det i ögonen på henne,	 ackurat som när tiggarn får syn på ett sofvelfat.	 Och suggan, som Per Olsmor hade sagt aldrig	 nånsin skulle bli människa i benet mer, hon sprang	 och grymtade vid gärdsgårdshörnet, alldeles som om	 hon hvarken gjort eller haft något ondt i all sin tid.	 Fast nog blir det väl hon, som får plikta för	 hela kalaset, ty snart nog lär det bli lysningsgille	 och bröllop af, om allenast Per Ols Per får bli den	 som rår.	 Ty Per går just och bäfvar i sitt sinne för att	 gummorna i de bägge älfgårdarna ska råka i lufven	 
	 på hvarandra än en gång, innan de unga tu ha hun­	 nit blifva ett.	 Och då finge han inte sin Margret, om hon än	 gräte aldrig så bittert.	 Ty då blefve det nog vassla af med hela gif­	 termålet!	 “Värre finns inte“, säger Per Ols Per, “än när	 kvinnfolken i granngårdar komma i lufven på	 hvarandra, ty då kunna de rifva ned hvad som helst,	 till och med ens lefnads lycka!“	 
	 
	 
	 
	 
	 
	 
	 
	 
	 
	 
	 
	 
	 
	 
	 
	 
	 
	 
	 
	 
	 
			 DRÄNG-JAN.	 
	 
	 
	 De säga, att när Dräng-Jan kom i tjänst hos näm­	 deman i Myrträsk, då var han inte så värst	 sjangtil. Då bar han en fläckig, lappad och nersmord	 långtröja, ett trasigt och nedtill afryckt förskinn samt	 byxor, som jag inte skall söka beskrifva – men så	 värst fina voro de inte.	 Detta var ju inte så underligt, för Jan var kom­	 men af ringa stämma: han var barnfödd uppe i finn­	 socknarna.	 Där, säga de, att det är fattigt för folket.	 Och han hade varit vallpojke och sedan tjänat	 dräng i ett par års tid, innan han kom till Myrträsk;	 och så fint hade han inte lefvat, ja, de som kände	 honom, visste berätta, att han gärna höll sig till	 glaset.	 Men sedan han fått tjänsten hos nämndemannen	 då blef det annat. Då gick han klädd så fint både	 helgdags och hvardags, så att folk undrade öfver	 hvad som kommit på. Inga pengar fingo numera gå	 till starkvaror, nu gick alltsammans till kläder.	 
	 Om ändå sanningen skall fram, så gick Dräng-	 Jan på spekulationer, men det var ingen i hela byn,	 som hade förstånd om, utom nämndemannen själf.	 Se, han hade bara en dotter, och hon var enda	 barnet och skulle en gång få gården och egendomen	 och allt hvad gubben rådde om.	 För henne var det som Jan gick på strutt; för	 hennes skull klädde han sig alltid så fint och var	 så sjangtil. Se, Jan kunde spekulera och var af den	 knipsluga sorten.	 Men när nämndemannen varsnade, att Dräng-Jan	 hade spekulationer, så vardt han arg:	 – Så högt lär du inte orka klifva, Jan! sa han.	 – Håll dig du till ditt folkslag karl! Det är ändå	 alltid sannt, att lika barn leka bäst, och aldrig lär du	 bli någon storbonde!	 Men Jan hade inte tjänat på nämndemansgården	 i Myrträsk mer än ett år, innan nämndemannen gick	 till sina fäder och lämnade sin dotter allena.	 Ja, det förstås, så allena var hon ingalunda. Hon	 hade ett stort hemman med tillhörande skogslotter	 och fiskevatten samt sågen vid älfven. Och ändå	 till sist hade hon stora reservbundtar af pengar –	 huru mycket visste ingen – i gubbens stora kista.	 Dräng-Jan menade för sin del, att den kistan	 borde rymma mycket. När hans tankar föllo på hen­	 ne, så stego kärleksfunderingarna åt hufvudet på ho­	 nom, och han visste knappt att ge sig till tåls, fast	 gubbliket ännu inte kommit ner i jorden.	 Han tänkte:	 – Här kunde ju komma någon bondson, som	 blifvit född med ett halftjog hemman om halsen, och	 
	 knipa flickan ifrån mig! Då blefve det bara att slicka	 sig om mun för mig och se på!	 Knappt var begrafningen öfver och ett par vec­	 kor gångna förbi, förrän Dräng-Jan visade, hvad han	 trådde efter.	 Ty nu friade han till nämndemannens Anna.	 Om hon tyckte om honom, det visste ingen, men	 hon hade fått höra – det spörjes snart – att han	 förut hållit sig till glaset.	 Och därför sa hon genast ifrån, att på det gif­	 tet skulle hon ej tänka.	 Men Dräng-Jan gaf sig inte den betan: han ha­	 de väl inte hållit sig nykter så länge och gått och	 kostat på sig så stora pengar för ro skull heller.	 Ett halft år därefter friade han på nytt till flickan.	 Det var en söndagseftermiddag detta skedde.	 Jan hade tagit på sig sina allra finaste klädes­	 kläder och en grann väst, som lyste i alla himmelens	 färger. Och i knapphålet hade han satt en vacker	 röd kärleksros, som solen sken på, när han talade	 med flickan, och det plägar ju alltid vara ett godt	 tecken.	 Den gången glömde också nämndemannen sAnnanämndemannens Anna	 bort alla sina föresatser.	 Se, Jan var ju också en verkligt grann karl:	 hög och slätrakad och rak i ryggen som själfvaste	 länsmannen.	 Anna tyckte, att han öfverglänste alla, som hon	 kände. Och det var inte fritt, att flera hade hviskat	 till nämndemannens Anna, att Jan var en grann karl	 som förtjänade att få egen gård och en vacker flicka	 till på köpet.	 Och vid årets slut satt Dräng-Jan som egen herre	 
	 på täppan – nej, på själfva den stora nämndemans­	 gården.	 Men nu hette han inte Dräng-Jan mera, för nu	 kallades han med farsnamnet Jan Ersson.	 Men hade han förut varit fin och grann och	 sjangtil af sig, så var det ett intet, mot hvad han	 nu blef.	 Nu lade han sig till med ankarur och kedja med	 pitschafter och guldöronringar, som riktigt skulle ly­	 sa folk i ögonen; nu gick han i tyskläderskor till	 hvardags och hade spanskt rör i näfven för jämnan	 alldeles som sågverksinspektoren och det var med	 nöd han lade det ifrån sig, när han åt!	 Ja, var inte han den likaste och finaste karl, man	 kunde få se, så var det väl underligt!	 Och det tyckte kan själf också. Morsk och kavat	 var han och stor i ord och later, och därför kråmade	 han sig och sträckte på sig värre än en gåskarl.	 Ja, han var en sådan karl så!	 Och så reste han omkring i bygden uti en vac­	 ker heltäckare med en ung fåle, som var af herr­	 skapsras.	 Och efter den betan drack han aldrig mer vatten	 som annat folk, det var kantänka för simpelt för ho­	 nom. Nej, öl och starkvaror var det enda som dugde	 för den rike och präktige Jan Ersson.	 Och i köket vid Myrträsk vardt det ett stekande	 och fräsande natt och dag, så att det osade lång väg.	 För i gården höllos nu kalaser och gästbåd – det	 ena före och det andra efter.	 Ty nu hade Jan Ersson fått så många förnäma	 vänner och fina bekantskaper – så det var mär­	 keligt.	 
	 Och Jan var nu alltid så frikostig och storsin­	 nad och spandersam utaf sig. Ingen kunde få fara	 hans gård förbi, utan att bli bjuden på fägnad.	 Där lefdes nu, som hos den rike mannen i evan­	 geliet, ja, som om pengarna aldrig nånsin skulle ta	 slut i den gården.	 Men det gjorde de likvisst, när tu år voro gångna.	 Och slut vardt det också med det myckna kala­	 sandet och det myckna drickandet af öl och spiri­	 tuosa; och af det rara stekoset kändes nu ingen­	 ting mera.	 Och slut var det nu också med de många goda	 vännerna och de fina bekantskaperna – de syntes	 aldrig till vidare.	 Och det stod heller inte på, innan Jan Ersson	 hade blifvit utaf med både det fina ankaruret –	 huru mycket det än kostade på – och kedjan med	 pitschafter och guldöronringarna.	 Och inte heller gick han numera till hvardags	 med tyskläderskor – nej, inte en gång till helgdags.	 Och en vacker dag hade Jan Ersson tagit tjänst	 igen och kom nu dragande i sin gamla stass: den	 fläckiga, lappade och nersmorda långtröjan, det tra­	 siga och sönderryckta förskinnet och de nästan ut­	 slitna arbetsbyxorna.	 Efter den betan hette han inte Jan Ersson	 mer, nej, nu var det gamla Dräng-Jan igen, som var	 kommen tillbaka.	 Då var det samme karl, som det var, innan han	 tog tjänst i Myrträsk för tre år sedan, om inte – sämre.	 
	 
	 
	 
	 
	 
	 
	 
 
 
 
 
									INNEHÅLL.						  Sid	 En aristokrat3	 Lappmarknad12	 Från Torneträsk22	 Finnjägaren31	 En envigskamp på fjället42	 Två Sjaunjagubbars bedrift50	 Vildmarkens barn59	 Grufkonstens ande66	 Midnattssol från Tingvalls Kulle73	 Myren78	 Skuggbilder91	 En smugglare98	 Grannfolk106	 Dräng-Jan114														 
 
 
