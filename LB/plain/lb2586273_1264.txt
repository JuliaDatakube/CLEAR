 
 
 
 
 
 
 
 
 
 
 
 
 
 
 
 
			C. J. L. ALMQVISTS		”DET GÅR AN,”		UPPFATTAD SÅSOM EN CHRISTLIG IDÉ,		AF		En Finsk Flicka,		JEMTE		POSTSCRIPTUM		ELLER		Några Finska Runor.								STOCKHOLM,	TRYCKT HOS ISAAC MARCUS,	1847.					 
 
 
 
		 
	 
	 
	 
	 
	 
	 
	 
	 
	 Sörja finge äfven suken	 Muikans silfver skulle mörkna	 För min smärta min, den magras,	 För min sorg blott, min den mörka.	 
	 
	 Om mig mången torde tänka,	 Säga så uti sitt sinne:	 Ej den lättsinta har sorger,	 Gärdselstören inga smärtor,	 Sägen icke så, J menskor,	 Sägen slikt ej nånsin mera;	 Qval nog gömmer jag i hjertat,	 Under bältet bär bekymmer;	 Många mulna, mörka tankar,	 Mången kolsvart sorg i sinnet.	 Den som qvalen ville räkna,	 Mina sorgetankar tälja;	 Tal på hafvets våg han sökte,	 Sökte forsens stenar forska,	 Tal på träskets neckblad tälja,	 Sökte räkna skogens ruskor.	 Ej en sådan fåle finnes,	 Ej på ringa hemmans gårdar.	 
	 Ej i stora gårdars spiltor,	 Som min smärta kunde bära,	 Föra bort min sorg åt fjerran.	 Svinga korp, tag mina sorger,	 Svarta fogel för min smärta,	 Bär den bort i djupsta brunnar,	 I de fisketom’sta sjöar,	 Der en abbore ej andas!	 För ej dit der fiskar finnas	 Der en enda fena röres;	 Alla fiskar finge sorger	 Abborrar för bördan sjönke,	 Stora gäddor skulle remna	 Mörtar falla uti stycken.	 
	 
	 
	 
	 
	 
			 Helsingfors den 15 Maj 1846.	 
	 Älskade Ilma!	 
	 Tack, söta du, för ditt hjertligen välkomna bref. Jag	 erhöll detsamma med gårdagens post, och blef så hö­	 geligen, så innerligen glad, då jag läste, att du jemte	 dina goda föräldrar, syskon och isynnerhet din blifvande	 gubbe, ären alla vid en god helsa. Varen också fram­	 deles fortfarande friska och förnöjda, både till kropp och	 själ: detta är min högsta önskan.	 Ibland flera andra rätt intressanta saker säger du i	 ditt sista bref: ”Cevelina gör dagligen märkbara framsteg	 i nästan allt, hvad hon må företaga sig, utan att dertill	 vara tvingad, eller öfvertalad genom några yttre låckande	 förespeglingar. Deraf ser Du nu tydligen huru friheten	 ensam förmår upplyfta själen ifrån sinnlighetens vagga,	 höjande henne till Urbilden sjelf; men att i stället allt	 slags tvång, det må framstå under hvilken skepnad eller	 förevänning som helst, yttrar på sin höjd skenfagra hand­	 lingar, men i de allra flesta fall åstadkommer tvång, hat,	 afund, lättsinne, lättja, söndring, split och andra veder­	 värdiga lögner, som äro mensklighetens fasansvärda graf.	 Äfven ditt handlingssätt gillar jag fullkomligen, då du, ehuru	 varande en äldre syster, låter Cevelina obehindradt ut­	 veckla de hos den gryende flickan af naturen ärfda, egen­	 domliga och inneboende anlag. Ingenting förefaller mig	 vidunderligare, och derjemte väcker mera afsky och grä­	 melse, än föräldrars vanliga sätt, att söka tvinga barnen	 
	 till sådana sakers inhämtande eller inlärande, hvartill de	 ega hvarken lust eller medfödd böjelse. Detta är ett ka­	 pitel, hvilket vid uppfostran aldrig borde glömmas, ännu	 mindre åsidosättas. Vid ett annat tillfälle, då jag sär­	 skildt kommer att skrifva om uppfostran i allmänhet,	 skall mitt bref närmare behandla äfven detta så vigtiga	 och maktpåliggande ämne. Nu fäster jag din uppmärk­	 samhet, uteslutande, vid föremål, hvilka, fastän de äro	 i sig sjelft himmelskt sanna, dock tyckas hos dig väcka	 ett undergräfvande tvifvel, eller en viss oförklarlig fruktan.	 Det gör mig, Älskade Ilma, verkeligen ondt, ja mycket	 ondt, när jag läser dina följande spökord: ”För all del	 skicka icke, bästa Naima, till mig någonting af allt hvad	 din så högt beundrade Almqvist författat eller skrifvit,	 ty jag fick nyligen höra af vår lärde prost de fasligaste	 saker om Amorina-siaren. Derjemte tillade Prosten till	 yttermera visso några skarpa anmärkningar. Vore Alm­	 qvist, såsom ett örnvingadt rykte ur skyarnes rike, – det	 förmäler en man af förtjenst, – så sute han nu antingen på	 någon biskopsstol, eller förkunnade han hänförande san­	 ningar ifrån kathedern, eller besute han i värsta fall nå­	 got af Svea rikes fetaste och indrägtigaste prosterier. Att	 prosten sålunda yttrade sig, det förundrar mig visst icke,	 emedan han är van, såsom åtskilliga andra prester i vårt	 upplysta tidehvarf göra, att predika kötsens och fördo­	 marnas Evangelium, uppfyldt med hvarjehanda jeremiader.	 Men att du, hvilkens själ borde vara öppen för Andens	 milda försoningslära, så kunnat förena dig med prosten,	 är någonting så hemskt och afskräckande, att jag i när­	 varande ögonblick finner ingenting, som kunde anses så	 vanhederligt eller uselt. Nästa gång du träffar prosten,	 
	 så fråga honom, hvilket jordiskt paradis öppnades för sa­	 lig Luther vid dennes första uppträdande såsom den eviga	 sanningens trognaste tjenare och förlossare. Allt menni­	 skopris är vacklande och ostadigt, och alla materiella	 fördelar samlas helst hos sina älskare och dyrkare. Själens	 rikedom deremot hemtas af segern öfver fördomarnas	 makt på jorden.	 Derom förvissad, att din själ ännu törstar efter him­	 lens sanningar, och att du i dina högtidsstunder afskyr	 allt vidrigt och förslafvadt, går jag nu, dertill uppmanad	 af en inre röst, att för dig framlägga hurudan min	 uppfattning i allmänhet är om Almqvists skrifter, åt hvilka	 våra efterkommande skola helga sin beundran och hvar­	 uti de skola finna ledning för sina själar. För min ringa	 del vet jag icke, hvem som i sann æstetisk skönhet, i	 poetisk uppfinning, rikedom eller i träffande själssanningar	 kunde ställas i bredd med Almqvist, ännu mindre flyttas	 öfver honom. Det-går-an-Systemet, hvilket hvar och en	 Farisé, med de breda klädningsfållarna skall förkättra med	 ogudaktighetens stämpel, är i utförandet ett konststycke,	 likasom det i anseende till sin grundkaraktär bär en af	 Christendomens herrligaste frihetssanningar. Ju oftare jag	 med själens öga genomgått systemet, desto mera har jag	 funnit detsamma öfverensstämma med den Heliga Skrift.	 Hvaruti det gudlösa kan bestå, det begriper jag lika	 litet, som jag kan tro, att Almqvist skulle med sina	 skrifter velat förvilla menniskornas redan irrande barn.	 Det-går-an-systemet är religiöst, fritt från all slags slem­	 aktighet, och dess närmaste afsigt är menniskans förökelse	 på jorden och Qvinnans frigörelse ifrån det, som oftast,	 förhatliga, lönnmördande manliga slafveriets qväfvande väl­	 
	 de. Amorina utgör deremot en ren poetisk ingifvelse,	 som för hvarje skaldenatur skapar en mild himmel med	 en klar sol och ett oändligt antal lysande stjernor. Just	 för denna sin herlighets skull är Amorina så obegriplig	 för alla dem, hvilka från barndomen blifvit vana, att	 idisla fördomarnas, högmodets och tanklöshetens förgif­	 tiga grundsattser under månans matta sken. Ty för dem,	 som hela sin overksamma lefnad sutit i fängelset, dit	 solens lifgifvande strålar aldrig fått intränga, kännes det	 klaraste ljus obehagligt, och gör att ögat, som i bör­	 jan lider af blotta dagens klarhet, åter vill vända till­	 baka till sitt förra mörker.	 Men för att fullständigt utreda härfvan, är det i sin	 ordning, att jag indelar mina tankar i flere olika kapitel	 på det du så mycket bättre måtte komma att inse sakens	 vigt, samt att rätt förstå, hvad jag hufvudsakligen åsyftar.	 Denna gång kan jag icke göra det i detalj, emedan din	 tid är för knapp dertill. Du får således höra blott hufvud­	 gången af några kapitel, dock sedan jag först gjort dig	 uppmärksam på en annan omständighet, hvilken du ge­	 nast skall höra. –	 För att icke alltför mycket på en gång oroa din själ,	 hvilken, oaktadt all sin utomordentliga benägenhet för	 hvarje högsint fördomsfrihet, likväl tyckes lida otroligt	 af hvarjehanda vidlådande af arter, såsom egoism, in­	 bilskhet, men framför allt okunnighet om de sköna kon­	 sternas religiösa utveckling, skall jag, i följd deraf, på	 detta med knapphet utstakade utrymme, för dig framställa	 blott den allra allmännaste karaktären eller utgångspunkten	 för Almqvists snillrika, i den högsta bemärkelse snillrika,	 och tillika djupt Christna sanningar. Kapitlens antal upp­	 
	 går här endast till trenne. Det första kapitlet innefattar	 Almqvist såsom sanningens trognaste förfäktare. Det an­	 dra sysselsätter sig helt och hållet med den rena kärlek	 eller gudomliga sanning, som, oaktadt kätteriets vrånga	 uppfattning, genomgår Det-Går-An-Systemet, men det tred­	 je eller sista kapitlet tillkännager den lyckliga omvändelsen	 till Gud, hvaruti ett flitigt och uppmärksamt studium af	 Almqvists skrifter försätter eller snarare öfverflyttar den	 af falskt skimmer nästan i grund förderfvade själen.	 Men dock beder jag dig ännu en gång, Älskade Ilma,	 att du först, innan du begynner med kapitlens läsning,	 går lätt som vinden till den heliga källan, hvars klart	 rinnande vatten i sin framfart förbi gården befuktar den	 af tusende fåglar besjungna Runolunden. Sedan du vid	 bergsklinten med källans friska vatten släckt din kropps­	 liga törst, samt sköljt din jungfruliga hals såsom svanen	 fri från allt stoft, återvänd till lunden, lyssna der på de	 anspråkslösa foglarnas hänryckande toner, dem den mensk­	 liga konsten eller fliten förgäfves bjuder till att efterhärma.	 Denna utflygt har med sig den stora fördelen, att anden	 lättare förmår lösrycka sig ifrån syndens boja. Derefter	 må du, om du så vill, äfven repetera några af Onkel	 Adams med skäl berömda skizzer. Ty såsom du vet,	 arbetar Onkel Adam oförtrutet och på sitt sätt på sitt	 svenska fosterlands framgång och lyftning. Hos honom	 upptäckas väl icke några ovanliga snille-anlag, men hvad	 som nästan öfverallt i hans skrifter är det mest utmär­	 kande, är, enligt min ringa tanke, ett väl vårdadt och flytande	 språk, som stundom är till och med poetiskt, och dessutom	 förherrligadt med många kloka och praktiskt utförbara råd,	 jemte flera kärleksfulla varningar. Till alla dessa sällsynta	 
	 förtjenster kunde ännu läggas en viss styrka i tanken och	 i formen ej ringa smidighet. Likväl skulle jag, för min	 ringa enskilta del, ställa högst Onkel Adams brinnande	 kärlek för allt fosterländskt sant och skönt. Sådana och	 dylika andra arbeten skola med tiden höja vårt fattiga	 Suomi ifrån sin närvarande låga ståndpunkt. Vid första	 lägliga tillfälle, som yppar sig, hoppas jag kunna härifrån	 skicka till dig ett af Onkel Adams mest konseqventa ar­	 beten, kändt under namnet ett namn, hvilket du bör läsa	 med synnerlig uppmärksamhet och eftertanka. Låna se­	 dan boken åt andra förståndige läsare, att äfven desse	 må komma i tillfälle att göra bekantskap med detta så	 förtjenstfulla arbete. – Genom denna afvikelse ifrån hufvud­	 ämnet har jag trott mig kunna sätta dig i stånd, att mer	 fördomsfritt se in i själens herrligaste skapelser. Nu får	 du, det oaktadt och emot min bästa vilja, skåda allenast	 ytan af det yppersta och det för själen helsosammaste,	 som sednaste decennier i afseende på själens frigörelse	 ifrån tvångets falska snaror framkallat. Alltså får du höra:	 Om Almqvist, såsom Sanningens Trognaste Förfäktare.	 Hvar och en som något så när gjort sig bekant med	 verldshändelsernas historia, måste, om han vill synas för­	 nuftig, tillstå att det ges en osynlig makt, hvilken vi	 dödlige kalla Gud, och hvilken icke allenast herrskar öf­	 ver solen, månan och stjernorna på det oupphinneliga	 himlahvalfvet, men drager äfven den faderligaste omsorg	 om alla lefvande varelser på jorden, begynnande med	 sin egen afbild, menniskan, ej en gång slutande med masken,	 som rädd för solens ljus kräler i jordhålornas innersta	 djup. De sätt hvarpå den allsmäktige styr sin skapade	 verld, äro i sanning oräkneliga och oftast oförklarliga,	 
	 ehuru de alla slutligen leda till samma mål, som är all­	 tings försoning med Urbilden sjelf. Än låter Han, den	 Allvise Guden, förfärliga åskeldar eller förstörande hagel­	 skurar öfverfara det grönskande fältet. Än förvandlar Han	 det lugna hafvet i hotande svallvågor, och än bringar Han	 bråddöd öfver otaliga folkskaror. Detta allt sker nu, för	 att för en tid få den liknöjda, den i lasten förhärdade	 menniskan uti fruktans och bäfvans kalla armar. Men	 likväl vakar, under allt detta, den evige fadren öfver	 menniskornas högsta salighet, ehuru dertill användas för	 oss svaga, de obegripligaste medel. Endast det slags on­	 da, hvartill menniskan sjelf är uppsåtligen vållande, och	 hvilket hon icke söker att aflägsna ifrån sitt väsende,	 skall förr eller sednare föra henne i fördömelse, hvars	 följder icke hittils kunnat fullkomligen beskrifvas.	 Pauss. Då vi nu af det nyssagde veta, att Guds	 vägar äro obegripliga och hans domar outransakeliga, samt	 att han brukar så många olika medel till befordrande af	 sina afsigter, så kunna vi, och det utan vidare hufvud­	 bryderi inse, att Almqvist med sina ofta förförande bilder	 och målningar velat uppskaka ett slumrande mennisko­	 slägte. Tiden, då Almqvist först uppträdde såsom san­	 ningens och kärlekens obesticklige försvarare, har ej, om	 häfderna annars tala sannt, i religiöst afsendeafseende varit den	 bästa. Ty hos de materielt eller egoistiskt mäktige hade	 våldet och högmodet varit rådande, hvarföre de fattige	 hade blifvit behandlade med mindre humanité och grann­	 lagenhet. Lagarnas inre kraft hade varit bruten. Och	 af Christna religionen hade man föga igenkännt annat än	 de yttre formerna; af hvilken orsak t. ex. äktenskapet	 istället för en gudomlig och helig stiftelse hade blifvit en	 
	 verldslig spekulation, en gränsort, der man utan fruktan	 eller rädsla för lagens stränghet, lemnade fritt spelrum åt	 den krassaste materialism. Mannen såg i hustrun icke	 ett sällskap för sin själ, eller ett föremål för sitt hjertas	 fulla kärlek, utan snarare en lekdocka eller ett hushålls­	 tillbehör, nödvändigt för sin beqvämlighet. Qvinnan åter,	 som blifvit kastad till en lekboll för hans pasioner, utan	 någon högaktning eller egentligt menniskovärde, trodde	 sig vara föranlåten att, till ersättning för den förlorade	 hyllning och tillgifvenhet, hvartill hon visste sig berättigad,	 antaga en konstlad skepnad af mildhet och undergifven­	 het, men hyste derunder stundom endast list, lättsinnig­	 het, otrohet och fåfänga. Hvilka telningar skulle väl upp­	 spira af en sådan moderstam?	 Äfven inom de sköna konsternas område rådde i	 grunden allmän liknöjdhet eller skefhet i uppfattningen.	 Väl sjöng man då, liksom nu, Bellmans aldrig uppnådda	 snilleqväden; men räknade voro de, hvilka i dessa herrliga	 poetiska utgjutelser förmådde upptäcka, eller uppfatta nå­	 gonting gudomligt och öfversinnligt, hvilket dock alltid	 skall finnas och i hvarje sann konst finnes. Genom denna	 skefva uppfattning blefvo Bellmans snillrika Epistlar ifrån	 kungaborgen, der de hade adlat skönhetssinnet, öfver­	 flyttade på krogens gebit, för att vanhelgas af lättsinnig­	 heten och råheten. Sålunda fingo Bellmans skapelser vid­	 kännas samma orättvisa behandling, som månget annat	 storartadt; de fördömdes såsom hinderliga för Christendo­	 mens vidare utspridande. Tusende själar hafva förgåtts	 genom bigotteriets inkonseqventa läror, men Fredmans	 epistlar hafva hos en och annan frambragt snilleverk.	 Besinna fördenskull, goda vän, att bokstafven dödar, men	 
	 anden gör lefvande. Ungefär på samma sätt fastade man	 en tid tillbaka afseende på Stagnelii och Tegners sköna	 arbeten. De lästes, men inverkade föga på de läsandes	 verldsåskådning. Under sådana förhållanden gjorde poesiens	 Genius inga serdeles stora eröfringar. Då anslogs oför­	 modadt en lyra, hvars toner djupt inträngde i den för­	 soffade själen, och väckte henne upp ifrån slummern,	 visande det förderf som hotade tillintetgöra dess väsen.	 I början funno dessa tonbilder mycket motstånd bland de	 yrvakne, men då de anslogos, så att säga, närmare jorden	 funno de återljud i millioner själar, såsom t. ex. fallet	 var i hela Finland.	 Men att du må rätt förstå, hvad jag nu anfört, be­	 der jag dig, att du sjelf skaffar dig någon verklig erfaren­	 het ur lifvet. Berätta för din goda vän Juliana sådana o­	 hyggligheter hvilka icke angå henne directe, och hon skall	 finna dig rätt angenäm och underhållande, ja hon skall	 om du rätt förstår utstyra och utlägga dina berättelser,	 tillerkänna dig talanger och sanningskärlek eller kärlek till	 sanning. Säg sedan åt henne, att hon är liten smula in­	 bilsk eller lider af bräcklig författarefåfänga, hvilket du	 bevisar med öfvertygande skäl, och hon skall utan betän­	 kande häda dig såsom religionens förstörare, såsom ett	 splittradt eller sönderbrutet snille, eller också förnekar	 hon dig allt sannt menniskovärde. Dessa beskyllningar	 får du sjelf i någon tvetydig tidning läsa, men utom	 tidningarnas gebit diktar Juliana om dig hvarjehanda o­	 sanningar, för hvilka hon ej tvekar att hvilken stund som	 helst uppoffra hederns och den Christliga kärlekens plig­	 ter. Sådan blir oftast belöningen för de räddningsanstalter	 snillet bygger åt den famlande menniskosjälen. Sådan	 
	 är också måttstocken, hvarefter Almqvist hos flere dömes	 och uppväges. Men emedan denna orättvisa yppat sig	 i alla tider och emot flera andra religions-kämpar, så är	 det kanske bäst, att jag derom får denna gång iakttaga	 tystnad och i det stället går att förklara dig den Christli­	 ga anda som ligger till grund för Det-Går-An-Idéen hvil­	 ket är det 2:dra Kapitlet och hvilket hufvudsakligen eller	 helt och hållet sysselsätter sig med den rena kärlek eller	 gudomliga sanning, som, oaktadt kätteriets vrånga upp­	 fattning, genomgår det så mycket öfverskrikna Det-Går-	 An-Systemet, hvarom äfven vår tids klarsynta rättvisans	 skipare, en man som alltid lefvat för sanning och rätt i	 ordets vackraste betydelse, ej längesedan yttrade: Grund­	 idéen i det Går-An-Systemet är sann, ehuru den för mängden	 ännu kan synas såsom en liten sky uppå himmelen.	 Det är förundransvärdt och tillika glädjefullt att få er­	 fara, huru Gud i alla våra olyckor och villfarelser så vis­	 ligen bevarar den fallna menniskan för undergång, utan att	 dervid fråga efter, huruvida menniskorna sjelfva det ön­	 skade eller icke. När profeterna icke vidare kunde med	 sina heliga förutsägelser qvarhålla menniskorna inom den	 lefvande trons och kärlekens område, utan att de dagligen	 nödgades med egna ögon och öron både se och höra, att	 deras af Gud sjelf ingifna lära betraktades såsom några yt­	 tre förbindelser, med hvilkas uppfyllande själen hade föga	 att beställa; då sände Gud Johannes, att förkunna För­	 sonarens ankomst. – Ju mera Försonaren sedermera arbe­	 tade emot afguderiet och det lärda fariseiska högmodet,	 desto flera fiender uppstodo ibland de bredfållade, om ock	 å andra sidan, en ringa skara, såsom en Johannes och	 Petrus – slöto sig nära intill Gudasonens bröst, erkän­	 
	 nande honom både i lära och vandel för sitt yppersta och	 fullkomligaste ideal, och för hvilken de ville dö, om så­	 dant offer vore af nöden eller af behofvet påkalladt. Icke	 var det likväl så mycket emot de skriftlärdas yttre pläg­	 seder som Han, den utkorade fördomsbesegrarn, stridde;	 ty han sade ju sjelf: icke är det så farligt om kärlets yt­	 tre är orent, men det är farligt och tillika dödbringande,	 om kärlet utvändigt är förgyldt eller, som man i dagligt	 tal säger, renskuradt, men inuti fullt med all slags giftig	 orenlighet. En dylik bild har på sednare tider äktenska­	 pet framställt. Man tror sig med blotta ceremonien hafva	 uppfyllt lagen och den christliga kärlekens budord; när	 man låtit en till sitt högre väsende ingalunda andlig andans	 man läsa för sig några i sig sjelft visserligen sanna och	 helsobringande vigningsord. För öfrigt må sammanlefnaden	 makarna emellan vara huru ohelig, huru illvillig, huru	 falsk och lögnaktig som helst. Den unga telning som al­	 stras i denna köldens, den inbördes missaktningens och	 krassa materialismens region, kan ej blifva annat än en	 dvergplanta, som intill tredje och fjerde led får lida för	 egen och föräldrarnas missbildning. Derföre har också i	 Det-Går-An, Sara Widebeck i fleras ögon en bild, hvil­	 ken blott genom sin påfallande ovanlighet väcker me­	 ra förundran än en annan qvinna, som under äkten­	 skapets mantel skyddar och befrämjar både farlig lättsin­	 nighet, gudlöshet och illgerningar af de vidrigaste slag.	 Det, hvarföre man så gerna vill klandra Sara Widebeck,	 är att hon skildras till sina humanare tänkesätt så olik	 andra vanliga personer, att mången annan qvinna ser i	 henne en slags vålnad spöka, som blott eger rum i för­	 fattarens hjerna. Just i denna punkt skiljer sig Almqvist	 
	 ifrån alla andra dagens skriftställare, emedan han stundom	 icke beskrifver menniskorna såsom de blott i hvardagslif­	 vet framstå för våra blickar, utan snarare visar huru de	 flesta af oss såge ut, om vi i allt handlade efter vår öf­	 vertygelse, och att vi, åtminstone de flesta af oss, vore ännu	 spöklikare uslingar, än vi nu äro, såframt icke religionens	 yttre former litet ändrade våra skefva åsigter, hindrande	 derigenom oss att blifva värre än vi verkligen genom våra	 nuvarande förderfvade grundsatser skulle vara. Så kysser,	 t. ex. älskaren sin älskarinna, icke för att den tillbedde	 Gudaafbilden har en så i grunden fördomsfri och religiös	 själsrigtning, utan han tillbeder henne för kroppens skull.	 Sålunda fortsättes äktenskapet hela lifvet igenom. Men,	 apropos – hvarföre måste till och med den bästa styrelse	 tillåta caffehus och bordeller af alla slag, i hvilkas ränn­	 ilar millioner menniskolif redan i fröet blifvit förspilda?	 Olycklig den ovigda qvinnan, om ock hennes barn föddes	 af obrottslig kärlek samt fostrades i kristlig kärlek och	 dygd. Lycklig och hedrad deremot den vigda qvinnan,	 om ock hennes barn föddes och fostrades i hemlig och	 uppenbar synd. Således funnos efter Det-Går-An-Syste­	 met, såsom Almqvist skildrar detsamma, äfven i värsta	 fall tusende ja hela millioner menniskor, hvilka nu ligga	 lönnmördade antingen i fördomarnas lättsinnighet eller i	 skökornas löngrafvar; och i följd deraf funnos ock tusende,	 ja millioner flere arbetare i Guds vingård. Slutligen, utgör	 grundtanken i det-Går-An-Systemet följande: att det må­	 ste ovillkorligen vara själarnas gemensamma sträfvande,	 för sanning, rätt och kristlig kärlek, hvilken bör hålla en	 man och en qvinna tillsammans; och icke såsom det nu	 
	 vanligtvis plär hända, att man genom den yttre vignings­	 akten ensam anser sig ha uppfyllt den högsta pligten emot	 Gud, sig sjelf och menskligheten i allmänhet,	 O Tempora! O Mores!	 Der kärleken råder, der uppfylles lagen af sig sjelf,	 till följe af kärlekens egen gudomliga natur. Men hvarje	 fördomsfull och endast verldslig laglydnad bringar själen	 ner till skuggornas rike; ty der är hemmet för allt i lif­	 vet förvrängt och förfalskadt –	 Det 3:dje eller sista kapitlet tillkännager den lyckliga	 omvändelsen till Gud, hvaruti ett flitigt och uppmärk­	 samt studium af Almqvists skrifter försätter eller snarare	 öfverflyttar den af falskt skimmer nästan i grund förderf­	 vade själen.	 Djupa och hugsvalande äro de intryck, hvilka Alm­	 qvists skrifter gjort på många sinnen, och många fördo­	 mar hafva ock genom desammas uppmärksamma läsande	 och behjertande blifvit småningom ur själens djup utplåna­	 de. Här frågar du måhända, hvarföre ordet själ och	 icke ordet hjerta förekommer nästan på hvarje rad af	 mina nu stympade bref. Detta mitt så egna sätt att yttra	 mig, sker för att sedan i rättan tid aflägsna hvarje tve­	 tydighet, som möjligen genom uttrycket hjerta kunde upp­	 stå. Ty mången gift matrona, hvilken allenast uppfyller	 den grundfalska sedvanans yttre fordringar tillskrifves van­	 ligtvis ett godt hjerta, men ett sådant, fastän i sig sjelft	 ganska vackert talesätt, skulle, då detta nyttjades om Sara	 Widebeck, hon som för den gudomliga lagens efterlefnad	 åsidosätter den alldagliga och naturstridiga ordningen, lät­	 teligen väcka missförstånd eller åtlöje. Sara Widebeck var	 
	 ej formligen, ehuru en andelig förening egde rum, fästad	 vid en man; alltså var hon efter fördomens sätt att se sa­	 ken, utan ett godt hjerta; men emedan hon åter älskade	 allt, som öfverensstämmer med Guds och icke menniskor­	 nas vilja, hade hon en gudaktig och dygdig själ.	 Sålunda har jag nu uppfattat Det-Går-An, och ur	 denna synpunkt skall äfven du kunna skärskåda sakens	 inre natur och sammanhang. Häremot hafva många före	 mig uppträdt och många hafva motsagt, dock utan öfver­	 tygande skäl, systemets grundsanningar, neml. så, att de	 ha påstått, att Almqvist skulle neka helgden af ett Gud	 och menniskorna värdigt äktenskap. Men alla hafva de	 deruti gjort afvägar eller stora misstag. Ty det är just	 för äktenskapets helgd Almqvist strider så kärleksfullt.	 Korteligen: Almqvist vill, att hvarje förening emellan man­	 nen och qvinnan skall vara förnämligast andelig och enligt	 Guds visa föreskrifter, som i allo öfverensstämma med	 naturen. Derföre önskar Almqvist också, att ingen men­	 niska måtte uppstå eller uppkomma om icke genom men­	 niskornas ömsesidiga kärlek, och icke genom den ”kärlek,”	 hvaruti det sinnliga elementet ensamt är rådande. Alltså	 hafva alla de makar, hvilka lefva i fullkomlig harmoni med	 Gud, sig sjelfva och den rena menskligheten, gifvit famil­	 jen och staten de fulkomligaste mennisko-exemplaren, icke till	 följe af föräldrarnas ceremoniella vigning, utan emedan för­	 äldrarna älskat hvarandra upprigtigt och innerligt.	 Sammanför man således alla de många lärdomar, hvil­	 ka Almqvists läror gjutit in i själen, på ett ställe, så upp­	 stå deraf följande ganska tydliga resultat:	 ”Menniskorna böra alltid lefva efter Guds vilja och	 icke efter verldens förvrängda och i grunden förderfliga in­	 
	 stitutioner – ty endast Guds vilja är den högsta och til­	 lika den bästa, men menniskofiender alstra ingenting godt.	 Alltså är det i sin rätta ordning, att hvarje frö, hvaraf	 menniskor kunna uppkomma, får fritt utveckla sig till en	 förnöjelse åt Gud och menskligheten. Hvarje ett sådant	 förqväft frö är lönmord i ordets egentliga betydelse.	 Äfvenså skola alla skefheter, som dagligen träffas i­	 bland oss, i tid motarbetas och tillintetgöras, hvarhelst de	 än må anträffas. Ej heller må någon försvara en fördom,	 derföre att fördomen i årtusenden uppslukat menniskooffer.	 Förhållandet emellan mannen och qvinnan bör vara	 öfvervägande andligt, deruti böra inga råa och djuriska	 eller andra skadliga lustar vara med, såsom de rådande.	 Inga falska tolkningar af den Heliga Skrift, som hos	 sig innebär de helsosammaste lärdomar, skola få göras,	 allraminst underhållas, utan bör Guds eviga lära predikas	 rent och klart.	 Slutligen tillhör det Almqvists grundidé, att menni­	 skorna i alla sina handlingar eller förhållanden skola va­	 ra, eller åtminstone efter all förmåga bjuda till att vara	 ljusets och icke mörkrets tjensteandar; ty endast genom	 sann religiosité och lefvande tro på Försonaren, kunna vi	 först rätt förstå, hvilka bommar, det är, som hindra men­	 niskornas förbättrande, och hvilka nya af tiden sjelf utsta­	 kade rigtningar det är, som böra beträdas till mennisko­	 slägtets bildning och frälsning.	 Älskade Ilma! Nu har du fått en antydning om Alm­	 qvists fria idéer, nu vet du bättre måhända, hvilken båt­	 nad och frid du kan vinna genom samma idéer – de	 skola med ett ord höja dig ifrån sinnlighetens låga, ehuru	 med glittrande skuggbilder förgyllda ståndpunkt, samt skänka	 
	 dig ett renare och högre begrepp om statens och famil­	 jens lif, ja du skall derigenom lära känna, huru behag­	 lig och herrlig jorden kan blifva, och huru sälla menni­	 skorna finna sig, så länge de lefva ett arbetsamt lif, stri­	 dande tillika emot syndens onda lustar, hvilka i årtionden	 – eller årtusenden gjort Guds skönaste skapelse till en	 jemmerdal, der afund, rangsjuka och penningebegär tära	 på mensklighetens lifsrot.	 Nästa gång får du vidare om samma framtidshjelte,	 och sedan skall du, om du icke blir allt för inbitet för­	 domsfull, medgifva, att tiden för sin utveckling eller för	 sin frigörelse ifrån allt jordiskt tvång, utser sina tjenare	 samt utrustar dem så med andans mäktiga och skarpa	 svärd, att deraf slutligen blir en berömelse för Gud och	 en salighet åt oss, hvilkas själar närvarande ögonblick	 ännu dväljas i fördomarnas mörker. – Pröfva allt, men	 behåll det bästa, är mitt sista råd.	 P. S. Angående min brudgum må jag berätta dig	 följande lustiga anekdot. En dag kom han till mig, med	 en af sina vanliga tvetydiga miner, frågande mig: hvad vill du	 min gyllne fästmö, jag skall uppoffra för din skull? Der­	 till blef mitt svar, för min ringa person behöfvas inga	 uppoffringar; men för Guds och mensklighetens skull, så	 afskudda alla fördomarnas bojor. – Detta upptog han	 i början ganska väl, men sedan jag förklarade honom,	 det ingen närmare förening kan blifva oss emellan, blef	 han ond på mig, och svor en evig förbannelse öfver mig.	 – Sådan var den mannens kärlek. –	 Farväl, din vän	 Naima.	 
	 
	 
	 
	 
			 POSTSCRIPTUM	 
	 ELLER	 
	 Några Finska Runor.	 
	 Första Runan.	 
	 Hvad har runnit mig i hågen	 Hvad har kommit i min hjerna?	 Något som jag förr ej anat,	 Något som jag förr ej gissat,	 Fastän jag till skolan vandrat,	 Vandrat i de lärdas salar,	 Hvarest männer, vidt berömda,	 I sin tid, som hjeltar fasta,	 I sitt råd, som Jungfrur milda	 Med förstånd och frihet tala	 Än om räkenkonsten, än om	 Undersökning af naturen!....	 Än om fädernas bedrifter,	 Om förflutna tiders öden	 Och om syndafallets uppkomst;	 – Allt de veta, dessa herrar,	 Och förklara ganska tydligt,	 Hvaraf syndens frö blef alstradt,	 Hvaraf gråten, hvaraf sorgen,	 Hvaraf qvalets dolda kräfta	 Som på tusen hjertan tära.	 
	 I begynnelsen kom synden	 Ifrån Adam, ifrån Eva,	 När mot skaparns bud de bröto,	 När de smakade på frukten,	 Frukten, den förbudna, ljufva;	 Deraf uppstod jemmerropet	 Från förspillda paradiset:	 Böner hjelpte nu ej mera,	 Ej den heligaste längtan	 Att bli lös från syndens fjettrar,	 Köttets lustar; menskan stöttes	 Bort från paradisets gårdar,	 Att i ödemarker irra,	 Naken, fridlös, utan glädje,	 Utan skydd och utan lättnad,	 Men med sorgen uti hjertat; –	 Uti själen dödens aning.	 
	 Mörker låg igen på djupet,	 Och på djup och höjder vattnet	 Började sitt trägna arbet;	 Steg mot höjden, nådde solen,	 Nådde upp till stjernors grannskap.	 Dit än örnen aldrig sväfvat,	 Steg Guds fogel, hämndens budskap.	 Här sig hafvets bölja hvilar	 Först i himlens höga trakter	 Under vattenbågens armar,	 Sköljer varsamt himlens fäste,	 Är en trogen vän åt månan –	 Qvinnosolen, och åt dagen;	 
	 Är en verksam tjensteande,	 Och en träl åt karlavagnen.	 Så är vattnets dunkla saga,	 Sorlande om syndafloden,	 Som fördränkte menskoslägtet;	 Men från dödens hårda famntag,	 Af barmhertighet dock skonte,	 Tvänne djur af hvarje slägte	 Att ock Noack fick en granne	 I den vida, öde verlden.	 
	 Så har helga ordet lärt oss,	 Helga boken, full af vishet,	 Kloka råd till menskors lycka;	 Full af tröst för dem som lida	 Här på jorden, kalla jorden,	 Sorgens hembygd, kylans boning.	 Och hvem vågar väl betvifla,	 Hvem förneka sanningsläran?	 Hvem den starka tro förstöra,	 Hvaraf presten skördar pengar,	 Klockarn ärfver blanka kopparn,	 Och de andra kyrkans värdar	 Jemte spögubbar dra fördel? 
	 
	 Dessa tretton verser, äfven till någon del de föregående	 hafva afseende på en del af presterskapet, som anser	 den heliga skrifts grundsanningar mera såsom en källa	 för materiella inkomster, än för en helig och saliggörande	 och hugsvalande andaktsöfning; hvarföre i deras pre­	 dikningar vanligtvis framsticker en viss ömkelig dub­	 belhet. –	 
	 Bäst jag gick i furuskogen,	 Wandrade i ödemarken,	 Hvarest vargen munnen slickar,	 Skogens blodhund slickar nosen,	 Hörde jag från kärret tranan,	 Den lång-halsade så tala:	 ”Jag är gamla kända tranan,	 Af ett högt, ett adligt slägte,	 Sonen till en mäktig fader.	 Mycket har jag att betänka,	 Ännu mera till att minnas.	 Stor jag är till börden, namnet;	 Hjelte tror jag ock mig vara.	 Månen liknar jag på ytan,	 Räfven liknar jag till sättet,	 Men vid bordet är jag filfras.	 Sitter jag på domarsätet,	 Eller ifrån predikstolen,	 Räcker ut den långa halsen	 Då får lagen sig ett dödshugg,	 Då får sanningen ett lönnsår,	 Eller dömes, gisslas, väges	 Med mitt onda sinnes betsman.	 Lika ser jag på det sköna;	 Lika litet på det goda,	 Fastän olyckan är nära	 Skammen följer tätt i spåren	 Hat och afund bringa döden,	 Bringa oss till pris åt hånet,	 Onda andars hån och gyckel.”	 Mörk är tranan, mörk i hågen	 
	 Dömer vrångsint, utan sanning.	 Ej hon vårdar sig om ljuset,	 Motstår anden som det sprider,	 Som för menskors sällhet verkar.	 
	 Det är tranan, kända fogeln,	 Hon som nesligt kränker lagen,	 Som ej forskar i sitt samvet,	 Hämtar lärdom af det goda,	 Men beständigt afund närer,	 Mullvads-arbete jemt drifver,	 Gräfver gropar åt den vise,	 Kastar mulln från dödens sköte,	 Kastar mull åt ädle anden,	 Störste tänkarn, förste sångarn,	 Han hvars läror redan föra	 Fridens bud, och ljusets hälsning,	 Och hvars sköna sånger ljuda,	 Upp till stjernornas församling.	 Ännu finnas rika sagor,	 Ännu finnas vackra minnen,	 Dem hans snille tänkt och skapat.	 Der vår hog kan hemta sötma,	 Der vår själ hon hemtar sanning	 Och vårt hjerta frid och kärlek.	 
	 Derför tystna, du som tadlar	 Tysta då din onda tunga,	 Tungan som du illa brukar.	 Mygga blott, på lagens säte	 Diar du dig evig sjukdom	 
	 Under slöjan af din falskhet,	 Kallar döden till ditt hemvist,	 Till ditt samvet mordens engel.	 
			 Andra Runan.	 
	 Gick en liten tid till ända,	 Snart förgick en dag i skogen,	 Snart den gyllne qvällens timma,	 Och man lyssnade till tranan,	 Till den fula fogelns qväden;	 Ensam qvad dock icke tranan,	 Hade många flera syskon,	 Många bröder, många fränder.	 Svågern hjelpe ock att kackla,	 Svågern blodnos, som de andra	 Vargen var ej sen att tjuta,	 Kråkan kraxade från kyrkgåln,	 Korpen ropade från åteln,	 Skatan skrattade på taket,	 Hunden ulfvade i skogen,	 Hånande den store anden,	 Hånande den store siarn.	 
	 Det var skrålet uti skogen,	 Skränet uti furuskogen,	 Som mitt sinne tryckte neder,	 Som min själ i ångest förde,	 Som mitt hufvud ändtlig böjde,	 Ned mot jordens, dödens hemvist,	 
	 Der jag satt och grät på tufvan,	 Murkna tufvan, gröna tufvan,	 Vacklande på dolda qvisten.	 Trodde ej att store hjelten,	 Tappre kämpen skulle nalkas!	 Hvem skall då det ropet tysta,	 Hvem fördrifva mörkrets makter?	 Bort till andra trakter, bort till	 Plågans trakter, sorgens hemort,	 Der att dväljas, der att klaga!	 Detta sårade mitt hjerta,	 Söndersplittrade min själsfrid,	 Tog bort glädjen, tog bort nåden,	 Ifrån gossen, ifrån barnet,	 Veka barnet, födt i Sawo,	 Funnet just, som badstuvattnet	 Simmade på härden; vid en	 Quasts uppmjukning barnet föddes.	 Föddes i den kalla veckan,	 Utan solens, dagens klarhet,	 Sjelf det sparkat dörrens portar,	 Och med handens första fingrar	 Dörrens benlås sönderbrutit	 Söndervridit badstuns gångjern,	 Undanstött de dolda pålar;	 Sedan kom det uti vinden,	 Under Herrans fria himmel	 Än åt vinden till att vaggas,	 Än åt luften till att smekas,	 Än åt vädren till en munsbit.	 
	 Skulle dock min fader vetat,	 Eller blott till häftenhälften gissat,	 Att till sorg jag skulle födas,	 Ammas upp till sorg och svårmod,	 Hade han ej lekt om sommarn,	 Ej med öppen famn då sofvit	 Ej med moder uti ladan	 Ej i bodarna han sofvit,	 Längre från är sorgen kommen,	 Ifrån Lappmarken den kommit	 Blifvit skickad mig till granne	 Uti denna sorgsna verlden.	 
			 Tredje Runan.	 
	 Dock till slut sig uppenbarar	 Glädjen och den sanna lyckan,	 Båda nalkas mig som vänner	 Uti denna snöda verlden,	 Hvarest afund ständigt blommar,	 Hvarest lögnen är enväldig,	 Orättrådigheten ypperst	 Bärer plågan under manteln,	 Ondskan, synden uti hjertat,	 Hvarest frihetsandan qväfves,	 Hvarest samvetsrösten mördas,	 Hvar den goda hågen hämmas,	 Sunda tankekraften fjettras,	 Hvarest frodas onda lustan,	 Som i mörker höljer in sig.	 Dock till slut sig uppenbarar	 
	 Glädjen och den sanna lyckan,	 Båda nalkas mig som fränder,	 Uti denna vrånga verlden,	 Hvarest ädla anlag dödas	 Sångens väsende förderfvas,	 Och den goda läran gäckas,	 Visas bort af mörksens andar,	 Af de blinda trälar hånas	 Och af råheten förvränges;	 Dygd i ondskans garn insnärjes,	 Fängslas i förledarns fjettrar,	 Hvarutur den aldrig lossas,	 Hålles ständigt uti träldom,	 Uti mörkrets hårda välde.	 
	 Dock till slut sig uppenbarar,	 Glädjen och den sanna lyckan,	 Båda nalkas mig som syskon,	 Uti denna kalla verlden,	 Hvarest kärleksblomman visnar;	 Hvarest gyllne fröet torkar,	 Gyldne sådden aldrig mognar.	 Kölden sitter ju vid tröskeln,	 Kylan invid fönsterluckan,	 Släpper icke gerna värman,	 In till gäst åt kärleksblomman;	 Friden derför snart försvinner,	 Friden och den goda sämjan,	 Och de onda makter segra:	 Högmod rustar sig till striden,	 
	 Stiftar tvedrägt, stiftar lönnmord	 Ofrid sitter nu på tröskeln	 Sitter nu vid fönsterkarmen;	 Sliter band som lagen knutit	 Sliter makar från hvarandra.	 Arg är hunden uti bojor,	 Illa biter bundna fången;	 Kärlek domnar uti fjettrar,	 Uti jernet mildhet tvinar.	 
	 Dock till slut sig uppenbarar	 Glädjen och den sanna lyckan,	 Båda nalkas mig som englar	 Uti denna arma verlden.	 Hvarest kunskapstörsten eggar	 Hvarest samvetssåret svider,	 Och det sjuka hjertat söker,	 Efter frid och ljus och helsa	 Uti Christi höga lära,	 Sänd till tröst åt väckta själar,	 Hvilka redan här på jorden,	 Himlens förgård, söka himlen.	 Dit den store anden sträfvar,	 Han den herrligaste sångarn	 Den oväldigaste domarn,	 Skarpe forskarn, djupe tänkarn,	 Som ej fjeskar eller fikar,	 Ej med platta tankar umgås,	 Härdas uti dåligt sällskap,	 Ej i företagen villas,	 
	 Eller sladdrar löjligheter,	 Utan vandrar uti ljuset	 Och går fram på rätta vägen,	 Med sitt hufvud vändt mot solen,	 Anletet mot Herrans anlet,	 Tolkande försoningsläran.	 Ej allena vill han nalkas.	 Ensam ej mot himlarymden,	 Andra vill han föra med sig	 Hela menskligheten sträfvar,	 Ju att hinna fröjdens rike,	 Men ej många äro redo	 Till att börja himlafärden;	 Ty de hänga fast vid jorden;	 Helgat hjertat, helgat själen,	 Åt förderfvets mörka makter.	 Så var fogelns sång om Almen	 Fremmand’ fogelsång om qvisten,	 I hvars skugga han sig hvilat,	 I hvars hägn han fristad funnit.	 Så är sången, enkla sången	 Utan flärd och utan anspråk.	 
	 Dock må sången ännu tänjas	 Än må runan slås i knutar,	 Med ett ord, ett halft förlängas;	 Hvad har ädle Siarn lärt oss,	 Ädle sångarn, oupphunnen,	 Frihetslärarn, sanningstolkarn?	 Själen väcker han ur slummern,	 
	 Fyller den med fridens kärlek,	 Skänker oss en tro, en grundfast;	 Visar vägen åt den vilsne,	 Den som irrar för till rätta.	 Sann upplysning är en prydnad,	 Den bär kärlek i sitt sköte,	 Den bär vänskap, den bär sanning,	 Samt förjagar mörketsmörkrets välde,	 Bringar dygden kraft till seger	 Och omsider – saligheten.	 
	 Derför oförgänglig ära	 Skall det ädla nitet kröna,	 Skall belöna snillets sträfvan;	 Och de tidehvarf som komma,	 Och de slägten, som nu fostras,	 Skola jubla, skola prisa;	 Äran, priset, segerjublet,	 Egnas ädle Siaranden.	 Solens klarhet bär hans tankar	 Stjernans strålglans hans idéer	 Morgonrodnad är hans lyra.	 Såsom rena himlaljuset	 Är hans sannings sinne, såsom	 Himlens ros hans milda kärlek.	 S. S.	 
	 
	 
	 
	 
	 
	 
	 
	 
	 
	 
			 P. S.	 
	 Ofvanstående runor af en ännu föga känd runosån­	 gare skola, så hemska och så underliga de än må synas	 vid första påseende, visa dig en tydlig bild af en ny läras,	 en ny församlings sätt att uppträda på verldstheatern. Du	 får ingalunda, derom beder jag dig, fästa dig vid bok­	 stafven eller det yttre ensam, utan du skall fast hellre	 söka andens ord, så framt du vill att din önskan skall	 uppfyllas. Dock vill jag på intet vis försvara allra minst	 berömma nämnda runors poëtiska halt, som får gå och	 gälla för hvad den i verkligheten är: men i väntan af nå­	 gonting bättre och rikhaltigare glömmer jag bort det då­	 liga. – Helsa runosångarn emellertid från din vän Naima.	 
	 
	 
	 
	 
	 
	 
 
 
