 
 
 
 
 
 
 
 
 
 
 
 
 
 
 
 
 
 
 Sven Lidman Stensborg S V EN S K A K LA S S I K E R utgivna av s ve nsk a a k a de m i e n 
 
 
 
 
 sven lidman stensborg 
 
 
 
 
 Sven Lidman Stensborg Under redaktion av och med inledning av Knut Ahnlund SVENSK A KLA SS I KER utg i v n a av s v e n s k a a k a de m i e n i samverkan med b o k f ö r lag e t at l a n t i s 
 
 
 
 
 Sven Lidman Stensborg Atlantis, Stockholm © 1995 inledning : Knut Ahnlund och Svenska Akademien textversion, kommentarer och ordförklaringar : Knut Ahnlund och Svenska Akademien formgivning och typografi : Anders Ljungman och Johan Melbi pdf-generering : Megin Media, 2003 
 
 
 
 
 Innehåll Knut Ahnlund : Sven Lidman och hans roman Stensborg . . . . . . . . . . . 7 Stensborg . . . . . . . . . . . . . . . . . . . . . . . . . . . . . . . . . . . . . . . . . . . . . . . . 19 Kommentarer och ordförklaringar . . . . . . . . . . . . . . . . . . . . . . . . . . . . . 177 
 
 
 
 
 
 
 
 
 Sven Lidman och hans roman Stensborg av Knut Ahnlund (Kan med fördel läsas som efterskrift, särskilt av den som inte i för- väg vill veta »hur det går«.) Stensborg som kom ut 1910 är Sven Lidmans första roman. Publiken kände honom vid den tiden som lyriker och dramati- ker, och som sådan hade han haft vackra men omstridda fram- gångar. Då han 22 år gammal 1904 debuterade med Pasiphae hade han redan en ansenlig produktion bakom sig – från arton- årsåldern hade han med flödande lätthet skrivit in dikter i sin dagbok, mest i de franska parnassisternas och symbolisternas stil. När hans högfärdiga klasskamrat David Sprengel som var en besserwisser av rang och dessutom specialist på fransk poesi besökte honom på hans studentrum i Uppsala satte han vännen på ett prov som denne inte bestod : han visade honom »en pos- tum dikt av Baudelaire« som han sade sig ha skrivit av från en tidskrift. Sprengel läste dikten och avgav sitt omdöme : »Mäs- taren förnekar sig aldrig.« Sven Lidman hade själv skrivit den franska dikten just innan Sprengel anlände. Pasiphae var knappast vad man brukar kalla en mogen debut – många av de dikter som ingick där hade författaren redan vuxit ifrån. Under klassisk-grekisk förklädnad och med ett upp- båd av skönt klingande namn skildrade författaren där sina drömmar om kärleken. Vad han upplevt av den var i själva ver- ket just mest drömmar och därutöver en del köpt kärlek som det fanns ett rikligt utbud av i sekelskiftets Stockholm. Några av kritikerna ropade på polis och många flera var moraliskt upprörda. Huvuddelen av samlingens poetiska episoder utspe- lar sig hos drottning Pasiphae på Kreta. Hon besitter en extra- ordinär sexuell förmåga, tusen är hennes älskare, tio tusen hen- 7 
 
 
 
 
 knut ahnlund nes älskarinnor. Oscar Levertin skrev en fin och klok anmälan av denna debut, han var förståeligt nog en smula raljant mot vissa delar men han såg att denna »det hungriga blodets och de friska rovtändernas poesi« lovade en lyrisk framtid för sin för- fattare. Den framtiden kom snart, och den var också snart för- bi. Primavera utkom följande år, Källorna 1906 och Elden och Altaret 1907. Inför Primavera släppte Levertin de flesta av sina reservatio- ner, och när Källorna kom släppte han nästan alla. Han hälsade Sven Lidman som en ny betydande skald : kanske var han den som skulle kunna förnya den unga poesin i landet. När Elden och altaret utkom var Levertin död sedan ett år tillbaka, men nu var den unge skalden etablerad. Bertil Malmberg berättar i sina ungdomsminnen Ett stycke väg hur han som gymnasist i Norra Latin ofta blev stående utanför Liljegrens bokhandel på Drottninggatan för att beskåda de nya böckerna. Och bland dem fanns denna poesi av Sven Lidman, »den priviligierade, buren av sin unga praktlystnad och Levertins kritik«. Malm- berg minns förtrollningen i dessa rader : Minnets förstenade frukt av livets ljuvaste blom äro de smycken du bär, skimrande klara och kalla ; och när du ser deras glans, mättad och gåtfull och tom, längtar du se dem som frukter förmultnade falla. För många var han alltså den utvalde som hade den nya poe- sins nycklar i sin hand. I detta ögonblicket sinar plötsligt in- givelsen – eller lusten. Kanske såg han själv upprepningen och gitte inte mera, kanske hade han vuxit ifrån denna högdragna och självbespeglande estetik och kunde tills vidare inte finna någon annan – denne poet tycktes hasta fram genom stadierna, rolös, otålig, alltid obarmhärtig mot sina gårdagar. Genom Hjalmar Söderberg som beundrade hans poesi och kallade honom »den yngste av våra stora skalder« hade han lärt 8 
 
 
 
 
 sven lidman och hans roman stensborg känna herren till det vita slottet vid Blockhusudden, bank- direktören Ernest Thiel. De två möttes i en gemensam förkär- lek för Nietzsche och för ett liv långt bortom konventionerna. Sven började komma som gäst i huset. På den stora och i häv- derna berömda rosenmaskeraden på Thielska galleriet den 17 mars 1907 hade han träffat värdens sköna 18-åriga dotter Ka- rin. Han såg henne komma ut på balkongen tillsammans med en medelålders man, och han såg de två omfamna varandra. Den man som Karin den gången kysste var densamme som långt senare skulle bli hennes andre make, arkitekten Ragnar Östberg. Nu, denna afton, beslöt sig Sven för att vara med och tävla om hennes gunst, och till allas förvåning kunde han ett halvår senare förlova sig med Karin som då var med barn. Hur det gick till är inte helt utrett, men klart är att det hela hade något kuppartat över sig. Tor Bonnier som iakttagit denna en- levering på närhåll har i sina minnen – Längesen, 1972 – berät- tat en häpnadsväckande historia om den. Svens svärföräldrar var tydligt gladare åt förbindelsen än bruden själv. Plötsligt hade Sven liksom vallpojken i sagan vunnit prinsessan och hal- va kungariket. Inför bröllopsförberedelserna konfronterades Svens mamma och hennes småborgerliga släkt och vänkrets med Stockholms finanselit. Det blev ett möte med åtskilliga komiska poänger. »Min son är en lymmel« sade Olga Lidman till Ernest och Anna Thiel när hon fick veta att Karin var med barn. Svens och Karins första tid som gifta sammanföll med en svår produktionskris i hans liv. Han hade kommit till slutet av en period av stor skaparglädje ; förutom diktböckerna hade han skrivit och publicerat fem dramer där han förklädd till historis- ka gestalter hade försvarat sin högmodiga och på många sätt feodala livssyn. Den oförmåga att skriva som nu träffade ho- nom kombinerades med ett nyvaknat samvetes bryska påmin- nelser. Makarnas första barn hade dött vid födelsen och Karin 9 
 
 
 
 
 knut ahnlund själv hade den gången varit mycket illa däran. Sven såg denna olycka som ett straff för det leverne han fört före äktenskapet. Den kvinna som han en gång älskat men tvingat till abort och övergivit när hon blivit gravid hade en septemberkväll 1906 på Rosenbads trappa anropat högre makter att de skulle straffa honom på samma sätt som hon och hennes ofödda barn hade blivit straffade. Nu upplevde han intensivt hur han glömt eller förkastat alla sina tidiga lärdomar. Hans barndom hade på flera sätt varit lycklig. Hans far som varit tullkontrollör i Helsingborg – tämligen misslyckad som yrkesman – hade dött när Sven var sju år, och den lilla familjen, modern, dottern Elsa och han själv, hade flyttat från Helsing- borg till Stockholm där Olga Lidman på Brunkebergstorg satte upp ett litet inackorderingshem för unga människor, mest flickor. Mor Olga var en tapper och gladlynt människa, hon styrde hemmet med kärlek och improvisationer ; där fanns inte som i de flesta av den tidens hem någon auktoritär fadersmakt att frukta. Men en sådan makt fanns ändå i Svens tillvaro. Låt vara att den befann sig utanför hemmet, den var dock alltid närvar- ande. I Västerås hade han en farbror som vad åldern beträffar gott och väl kunde varit hans farfar. Det var den enbente kaptenen Sam Lidman vilkens jätte- gestalt överskuggade inte bara hans barndom utan hela hans liv. Hos honom fanns ett stort släktarkiv som visade att Lid- männen inte var vilka som helst. Sam Lidman var född 1824 och hade som ung löjtnant vid en målskjutning på Ladugårdsgärde fått ena benet avskjutet ovanför knät. Han hade utstått amputationen utan bedövning, hade tillbakavisat den dos kloroform som man erbjudit honom. Försedd med ett för den tiden sinnrikt träben med ledat knä hade han så 26 år gammal börjat sin nya bana som asket, fos- terlandsvän, inpiskare, folkuppfostrare, privatlärd och obekväm 10 
 
 
 
 
 sven lidman och hans roman stensborg sanningssägare. Han var skaparen av Djäkneberget i Västerås, parken där han lät inhugga sina moraliska maningar och sin korthuggna historieundervisning på sex hundra stenar och klippväggar. Bisarr, egensinnig, en dyrkare av Fosterlandet, Förfäderna och Kvinnan tog sig den gamle ungkarlen an bror- sonen med all den stränga kärlek han var mäktig. Sven bodde hos honom på jul-, påsk- och sommarloven, först i Västerås, sedan i Linköping, och han kom att frukta, beundra och älska honom övermåttan. I början övervägde fruktan men snart tog kärleken och beundran överhanden. I det »testamente« där Sam Lidman vädjat till släktens yngre medlemmar att föra Lid- männens stolta traditioner vidare hade han bland annat upp- manat dem att »varje svensktalande flicka såsom en konunga- dotter bemöta, vilken måhända till Guds engel ämnad är.« Svens inträde i puberteten hade sammanfallit med Farbror Sams död hösten 1897. Kvinnoförföraren Gian Giacomo Casa- nova efterträdde den stränge gubben som hans idol, nu sökte han lyckan, njutningen och framgången. Och han bemötte för- visso inte de svensktalande flickor som han mötte som konunga- döttrar. Senare, på äldre dagar när han skrev sina Bekännelser, såg han hela sin ungdomsutveckling som en fortgående nedis- ningsprocess. Luxuria, Liderligheten, var kardinalsynden, men vid dess sida stod Vanitas, Fåfängan, Superbia, Högmodet, och Acedia, likgiltigheten. Dessa synder hade oåterkalleligt avskilt honom från medmänsklighetens gemenskap och fört honom in i en glaciärvärld där ekot av hans egen röst och bilden av hans egna drag i de frusna vattenspeglarna blev hans enda umgänge. När han hösten 1909 tillsammans med Karin reste till Italien var han fast besluten att byta ut poesin mot prosan. Han hop- pades att därmed lämna bakom sig den tvetydiga människa som framträtt i hans både självhärliga och världsfrånvända ly- rik och dramatik. Han ville nu deltaga i samhällsarbetet och göra sin insats för fosterlandet. Och alla de svikna förpliktel- 11 
 
 
 
 
 knut ahnlund serna mot släkten började nu oroa honom. Flera månader lev- de han i Rom i förtvivlan över den maktlöshet, det utanförskap som han nu såg som sitt öde. Småningom förstod han att han på något sätt måste avlägga en bekännelse. En dag när han som vanligt rådlös satt sig vid skrivbordet i våningen på Via Sardegna mindes han gården Lilla Gullborg utanför Norrköping där han tillbringade ett par somrar i fem- tonårsåldern. Den ägdes av hans fars kusin som också bar nam- net Sven Lidman och som vänligt tog sig an honom. Den gam- le var barnlös och hade kanske tänkt pröva om hans unge släk- ting och namne kunde duga som jordbrukare. Men Sven hade slarvat bort den möjligheten och hade också senare försum- mat att skriva till gubben. Hans alltid alerta ruelse förespeglade honom nu vad han försummat och gått miste om. I och med denna insikt släppte skrivkrampen och romanen om Stensborg skrev sig nästan av sig själv, på mycket kort tid. Johan Silfverstååhl, ägare och brukare till en liten fideikom- missegendom i Östergötland, skriver falska namn på en växel, spelar bort pengarna i Monte Carlo, vänder luttrad hem, be- grundar en tid sin skuld och överlämnar sig så till rättvisan. Han fråntas sin gård Stensborg och då vi lämnar honom har han just avtjänat ett längre fängelsestraff. Han har offrat allt för sin yngre bror Henrik, en lätt levande karriärist som be- hövde pengar för att ståndsmässigt kunna gifta sig in i finans- familjen Herner. Inspirationen till denna enkla och nästan naivt berättade hi- storia hämtade alltså Sven Lidman från sitt eget liv. Han me- nade att han varit en spelare och en förfalskare, han hade för- skingrat det arv han fått sig anförtrott från förfäderna. Här finns redan nu i hans liv föreställningen om en vedergällning som förr eller senare träffar en människa och hennes handling- ar. Det anmärkningasvärda var att han motsåg denna veder- gällning inte bara med fruktan utan också med förväntan. Tan- 12 
 
 
 
 
 sven lidman och hans roman stensborg ken på rannsakningen och domen skulle växa sig starkare och starkare för att till slut dominera hela hans världsbild. Han be- traktade senare Stensborg som sin första omvändelsebok. Ge- nom att skriva och publicera den hade han uppnått vad den kristne får uppleva genom syndabekännelsen. Han hade också besegrat dekadentpoeten inom sig, denne sjaskigt diaboliske figur med sin »morbidezza« och desperation, den som han kal- lade »David Sprengelgestalten«, hans onda genius. Stensborg är en mycket lågmäld historia, troskyldigt berättad om en troskyldig människa, utan alla utsmyckningar. Den på- minner om en moralitet, till uppbyggelse och varning för var- jom och enom. Ibland är tonfallet rent ut sagt puritanskt. En annan svensk herrgårdsroman tillkom samtidigt i samma stad, Rom. Det var Hjalmar Bergmans Hans nåds testamente. Större kontraster är det svårt att tänka sig. Vad som psykologiskt överraskar mest i Stensborg är den lätt- het med vilken Johan bär skammen. När allt tas från honom, när han står utlämnad och vanärad, då först finner han sitt sin- nes jämvikt. Han avstår från sitt adelsnamn, kallar sig Johan Stål och gifter sig med pigan på Stensborg med vilken han skall ha ett barn. Hans självkänsla är inte anfrätt och hans förkros- selse inför Gud, rättfärdighetens domare, utesluter inte en högdragen stolthet inför det samhälle där han havererat. Alla dömer honom ju heller inte. Gården har genom hans brott övergått till hans bror, men folket i hans östgötska hem- bygd står vakt kring honom, de bildar ett konsortium som köp- er Stensborg, för att så i sinom tid överlämna den till den straf- fade. Är denna historia trovärdig ? Om detta som om så mycket annat har Sven Lidmans kritiker varit oeniga. Fredrik Böök som på flera sätt tyckte bra om Stensborg menade att den som psykologisk roman hade sina brister, det var svårt att förstå »hur den hederlige och rotfaste lantjunkaren kan komma på en 13 
 
 
 
 
 knut ahnlund så dåraktig, hopplös idé som att skriva en falsk växel för att sedan resa till Monte Carlo och vinna en förmögenhet.« ( Resa kring Svenska Parnassen, s. 126 ) John Landquist tyckte som så ofta tvärtom : »Enkel och trovärdig är också skildringen av den själshistoria, som leder den unga godsägaren till förfalsknings- brottet.« ( Svensk Litteraturtidskrift 1943, s. 79 ) Verkligheten bryr sig som bekant ofta inte om vad som är trovärdigt. Utifrån hade Sven Lidman hämtat brottsmotivet ur en tidningsnotis som han sommaren innan kommit på, den be- rättade om en friherrlig fideikommissarie som häktats för för- falskning. Men det väsentliga i denna historias intrikata psyko- logi är huvudpersonens behov av att bli dömd och utstå ett straff. För att kunna börja ett nytt liv måste han först förned- ras. Och först då detta har skett vinner han sin själsfrid. För- falskningen framstår därför nästan som en självpålagd straff- handling. Ett överraskande drag hos den fåmälte, blyge och praktiskt duglige Johan är hans fantasteri. Han lever tidvis i en fantasi- värld där han själv spelar en rad glansfulla roller och för kom- mandot över världen. Han är sig själv men han är samtidigt en rad stora erövrare eller finansfurstar som segrar på alla fronter. Författaren till Stensborg hade levat i samma dagdrömmeri, han hade kämpat mot det som mot en last och han hade tidvis fruktat att det skulle beröva honom hans förstånd. I gräll kontrast till Johans enkla, lite torftiga och i världen alldeles oerfarna väsen skildras så rikmännens kast, släkten Herner. Påminde den läsaren om någon krets i dåtidens Stock- holm ? Karl-Otto Bonnier var övertygad om att den skulle göra det. Han var estetiskt imponerad men moraliskt indignerad då han läste Stensborg, och i det brev där han antog boken till pub- licering lät han författtaren få veta både det ena och det andra. Det hade överraskat honom att Sven Lidman kunnat teckna »en psykologiskt så pass väl tecknad figur som din huvudper- 14 
 
 
 
 
 sven lidman och hans roman stensborg son.« Men han var lika förvånad över att Sven kunnat förmå sig till en sådan nidbild av den släktkrets där han blivit så väl mottagen, »att denna familj, vid vars måltider du dock skränat lika högt som familjemedlemmarna själva, endast har väckt din antipati, att du ej kunnat få ut ur dessa människor annat än pän- ningemännen och frasmakarna, det har förvånat mig ytter- ligare att du, trots detta, ändock önskar låta din bok utgå under det Hernerska familjemärket !« (1 mars 1910) Det är inte svårt att förstå förläggarens irritation. Släkten Herner rosar inte marknaden i Stensborg. Dess medlemmar framställs som »kalla, hala affärsmänniskor«. De är fördoms- fria och predikar största möjliga frihet för individen, de upp- träder med överdrivet livlig mimik, med vilda skratt och stora gester när de umgås. De är förståndsmänniskor men på samma gång – när det inte gäller pengar – ordrika dilettanter och pas- sionerade frasmakare. Och de är, teoretiskt, socialradikaler och socialister. En dam som sitter mitt emot Johan anförtror ho- nom med strålande ögon att hon i demonstrationståget på Första maj gått arm i arm med två skräddargesäller. Och Fru Herner själv uttrycker samma åsikt som en gång väckt Svens indignation när han hörde den uttalas av Lisen Bonnier : att man »måste skilja på teori och praktik.« Sven Lidman svarade omgående Karl-Otto Bonnier : han hade tillåtit sig att ta några enskilda drag, några fraser från middagskonversationen, men som helhet var familjen Herner på intet sätt något porträtt av familjen Bonnier, – han hade haft en helt annan familj i tankarna och den hade han skymtat på en skärgårdsbåt som inte gick till Dalarö (där Bonniers bodde), och det var redan 1904. Han vädjade också till förläggaren att se arbetet med denna släktkrets på längre sikt och han skissera- de så de kommande numren : »Min roman Stensborg är ett all- varligt och objektivt försök av mig att skildra människor utan lyriska glosor och litterär stämningsgrannlåt – den första delen 15 
 
 
 
 
 knut ahnlund i en romancykel, som skall skildra en gammal släkts omplan- tering i modern jordmån under moderna förhållanden – en ob- jektiv analys av hur denna acklimatisering sker, hur somliga misslyckas, brytas och gå sönder under konflikterna med en ny tids människor och åskådningar, med de hemliga orsaker som låta andra av samma ätt växa vidare till förnyad blomstring och styrka.« Sven skisserade här huvudlinjen i de romaner som han i snabb följd kom att skriva under de följande tre åren : Thure- Gabriel Silfverstååhl 1910, Köpmän och Krigare 1911, Carl Silf- verstååhls upplevelser 1912 samt Tvedräktens Barn 1913. Silfver- stååhlarna blev ett inbegrepp av Lidmanssläkten och dess adliga ingiften på kvinnosidan. I enlighet med sin barndoms önske- dröm har han nobiliserat den, han gör den till en stor, militärt dominerad frälsesläkt som under seklernas lopp förgrenat sig livligt och som innefattar fattiga och rika, högadel och knap- adel. I en process där denna släkt nödtorftigt anpassas till den moderna tiden konfronteras den med den nya ekonomiska överklassen, handelns, bankernas och storföretagens män, des- sa klaner som Sven i och med giftermålet med Karin blev be- fryndad med, Thiel, Sachs, Bonnier, Josephson och andra. I dessa senare berättelser är det folkvimlet som är det mest markanta draget. I debutromanen är det ensamheten som härs- kar. Det avsidesliv som skildras i Stensborg har nog varit rådande mångenstans i Sverige, särskilt på sådana gårdar där familjerna har varit ofullständiga och där folket under isoleringens tryck utvecklat originella och aparta karaktärer. Det politiskt konservativa draget hos Sven Lidman gjorde sig mer och mer gällande under de år strax före första världs- kriget då han skrev romanerna. Flera av Silfverstååhlarna är gammaldags svensknationella och mötet med den nya tiden blir ödesdigert för dem. Thure-Gabriel Silfverstååhl blir så upp- rörd över upplösningen av unionen med Norge att han beslu- 16 
 
 
 
 
 sven lidman och hans roman stensborg tar sig för att skjuta Oscar II . Vid Djurgårdsbrunn väntar han på kungens vagn, men när den kommer och han ser ansiktet bakom rutan – »denna utlevade gubbe«, »en sömnig operett- monark«, »ett uppmålat lik« – avstår han i trötthet och leda och kastar pistolen i kanalen. I Köpmän och Krigare mönstrade Sven Lidman i stor skala sina silfverstååhlska trupper mot finansens matadorer. I och med att han förlagt familjen Herners verksamheter ganska långt bort från den bonnierska bokförlagssfären kunde han nu tillåta sig att låta det judiska elementet och dess växelverkan med det »svenska« bli en huvudsak. Boken överflödar av ras- psykologiska spekulationer och söker som helhet etablera en giltig distinktion mellan två folkslag som konfronteras med var- andra och prövande söker en legering. Judarna betraktas här i stor utsträckning som invandrare – fastän de flesta bott trettio år eller mer i landet – ett främmande folkslag som inte bara präglas av sin långa förskingring och sina utståndna lidanden utan också av rasens inneboende stigmata, »de primära ras- egenskaperna« som det heter. Svens egna relationer till dessa familjer rymde latenta och ibland öppna konflikter, dessa avspeglades också alltmer i ro- manerna ; den sista av dem, Tvedräktens Barn, innebar en direkt bekännelse till kristendomen. Samtidigt engagerade han sig i politiskt arbete för Finlands sak och utgav en liten aggressiv nationalistisk tidning, Svensk Lösen. Men också denna kontakt med det yttre livet släppte han snart, han levde i flera år ett kontemplativt och inåtskådande liv. I samma takt hade hans förhållande till hustrun Karin försämrats. Hon kom småning- om att för honom representera en fientlig och hednisk värld. Då skilsmässan ägde rum 1917 hade han sedan länge levat i en beredskap inför en omvändelse. Denna ägde rum den 17 mars 1917, och fyra år senare inträdde Sven Lidman i pingstväckel- sens kadrar. Både hans nya familj och det tre barnen i det första 17 
 
 
 
 
 knut ahnlund äktenskapet följde honom i hans nyvunna tro. Han blev under 27 år en av rörelsens förgrundsfigurer och främsta talare. Efter brytningen med pingsthövdingen Lewi Pethrus 1948 fick han anledning att ompröva åtskilliga av de trossatser han levat på, han stod åter ensam men fick som fri kristen talare en mycket stor publik överallt i Sverige. Och han återvände till litteratu- ren. Efter så många år av estetisk abstinens längtade han åter till Parnassen och han kunde med en gammal cirkushästs otåli- ga sprittningar i benen betrakta hur dagens kombattanter ut- förde sina nummer på arenan. I memoarserien Gossen i Grottan 1952, Lågan och Lindansaren 1952, Mandoms Möda 1954 och Vällust och Vedergällning 1957 skapade han en kombination av frodig tidskrönika och naken personlig bikt som är närmast unik i vår litteratur. När han 1960 gick bort hade han fullföljt ett mycket ovanligt människoöde. Hans liv med dess häftiga förändringar och scenskiften, med dess högljutt förkunnade hedendom och dess trosvisst förkunnade gudstro, dess gång från barndomens oskuld över ungdomens provokativa amora- liska bravado mot mandomens sektkristna övertygelse och ål- derdomens nya oro och förkrosselse, har något storstilat, på samma gång gammaldags och tidlöst över sig, en moralitet el- ler ett mysteriespel med grälla effekter men också med skira och bevekande scener. Dramat Sven Lidman har en symbolisk giltighet, det tycks som en återklang av åtskilliga kristna livs- äventyr i historien och dikten. Men det var förankrat till en svensk verklighet som var färgstark och fantasifull och som överbjöd nästan alla samtida romaner i uppfinningsrikedom. Den lilla på en gång enkla och psykologiskt sammansatta ro- manen Stensborg beskriver den paradoxala vändningen i detta öde. 
 
 
 
 
 STENSBORG 
 
 
 
 
 
 
 
 
 I. Bara detta att de gjort Stensborg till ett fideikommiss var ju dumhet nog. Detta lilla hemman på tre åttondels mantal, som var bra nog att föda en storbonde, skulle nu bära upp en gods- ägarfamiljs anspråk och skänka glans åt en adelssläkt. – Det var en lögn helt enkelt, som hovrättsassessoren herr Johan Jacob Silfverstååhl gjort till fideikommiss för sina bröstarvingar i det nådens år 1799, och mer än hundra år hade generation efter generation offrat sig för att hålla den lögnen vid liv. Ingen hade varit modig nog att göra sig urarva. – Johan reste sig från den gammalmodiga chiffonjén och bör- jade gå runt i rummet. De nötta golvtiljorna buro spår av generationers steg och be- kymmer : här hade tre ägare till Stensborg gått runt och vand- rat flisor ur de tjocka golvtiljorna och blivit urgröpta som de, slitna och nötta av de ständiga bekymren att utan alltför myck- en förödmjukelse få utgifter och inkomster att gå ihop, eller rättare sagt, få fordringsägarna att giva uppskov, medan man med inkomsterna sökte hålla skenet uppe och sätta lappar i godsägarfracken. Det var tre herrar Silfverstååhl, som före Johan gått runt här som björn i bur – starka, friska viljor, som fått träla sig trötta för en annans dumhet, för en förfaders ynkliga fåfänga. De hade alla offrat sig utan knot, arbetat och släpat ut sig för att bevara det så kallade skenet, utan att förstå att skenet var en simpel, gemen lögn, att de arbetade sig trötta och fördärvade endast för att tjäna en narrs fåfänga. Johan hade stannat mittpå golvet och knöt näven mot por- trättet över chiffonjén. Där satt han, i adelsuniform och pudrat hår, Monsieur le 21 
 
 
 
 
 sven lidman chevalier de l’étoile polaire, herr assessoren i Svea hovrätt, väl- borne herr Johan Jacob Silfverstååhl – med sin artiga hovman- namin, stora bruna ögon, krokiga näsa och fylliga röda läppar. Ett porträtt, som inte var betalt engång : det hade Johan själv sett papper på i chiffonjén, där bland alla andra kravbrev och skuldsedlar även figurerade »portraitören« Joulins toddyhung- riga och förlägna tiggarbrev att få ut sitt lilla och rättmätiga konstnärsarvode. Pengar hade han inte fått, men en vinterkväll, när han kom- mit ut för att hämta dem, hade han fått brännvin nog att supa en kusk full och på återväg till staden gått vilse i en snöstorm, som plötsligt blåst upp, och frusit ihjäl i ett dike. Och så hade den skulden varit betald. Portraitören Joulin hade lyckligtvis inga arvingar haft. Johan kastade brevbunten, som han bläddrat i, ned i en av chiffonjélådorna och slog igen klaffen. – Om man åtminstone inte haft alla dessa släktbrev och dag- böcker att läsa på alla lediga stunder, brev som endast talade om detta : pengar – pengar – pengar – växlar, reverser och hy- potek – en hundraårig hemlig misär, vilken även han, Johan Silfverstååhl, var dömd att maskera, förljuga och träla sig till döds för. De hade varit stolta och morska herrar i släkten, innan hov- rättsassessorn ärvde Stensborg med sin hustru Charlotte Bunge och gjorde en bondgård till godsägarfideikommiss för sin få- fänga. Men från den stunden hade de inget annat gjort än skött hans dödsbos dåliga affärer, tömt ut sin uppfinningskraft och viljeförmåga på att finna utvägar ur något, som ingen utväg fanns ur, att lappa och lappa en dräkt, som ingen kunde bära utan som endast fick betraktas på vördnadsfullt avstånd. Det var sanningen : Släkten Silfverstååhl hade gått i trampkvarn i hundra år, men den, som satt dem i denna fördömelse, hade ingen säd att låta 22 
 
 
 
 
 stensborg mala. Kvarnen gick runt med buller och brak, och stenarna gnisslade, och kvarnen malde tomning, sorg och bekymmer. Ett hundraårigt offer för en döds narraktiga fåfänga Men nu var det tid att göra uppror – trälarna hade tröttnat. När Johan Silfverstååhl kommit så långt i sin tankegång, satte han sig ned i den djupa långa väggsoffan av mahogny, i vars milda bekväma djup så många herrar Silfverstååhl sjunkit sam- man och fått vila för outhärdliga och naggande penningbe- kymmer. Han tog den gamla nedärvda långpipan med sitt ris- pade jättelika sjöskumshuvud från pipstället, fyllde den med billig holländsk knaster och började energiskt blossa. Där han satt i soffhörnet med huvudet mot den solkiga gam- la virkade antimakassen, såg han sig själv speglad i motsatta hör- net av rummet i den venetianska spegeln med sitt understycke, en grågrön urgammal spegelskiva, och sin överdel av relativt modernt, billigt glas. Han makade sig ned i soffhörnet, så att hans huvud helt och hållet speglade sig i den undre glasskivan och, medan han rök- te, betraktade han sig själv. Han hade tänkt samma tankar, blivit het under samma käns- lor många kvällar förut och många kvällar satt sig ned i soff- hörnet med den tända pipan, stolt och stark i sitt beslut att göra uppror. Men Johan Silverstååhl tillhörde de naturer, som kunna grubbla över andra människors liv och öden och finna utvägar för alla utom för sig själv. Han hade aldrig kunnat vän- da sin blick och iakttagelse inåt och förstå, hur han själv verka- de och var till. Där han satt, speglande sitt stora, tunga rashu- vud med de blå djuptliggande ögonen, den stora framspringan- de näsan, den breda, men intetsägande munnen och den fasta, en smula tunga hakan, visste han om sig själv ej mer än vad han såg i spegeln. Nu kände han som så många kvällar förut ett angenämt väl- 23 
 
 
 
 
 sven lidman behag vid åsynen av sig själv : det var i alla fall ett vackert, ståt- ligt ansikte – manligt – ett drag av energi och hårdhet, som minsann kunde behövas. Det lustiga var i alla fall, att det hade många likhetsdrag med den hatade hovrättsassessorn ovanför chiffonjén. Det hade många sagt, och det kunde han själv se. Johan log, och den starka, fräna tobaken lät honom dåsa in i välbehagliga drömmar. Upprorstanken, föreställningen att han genomskådat det elände, i vilket han levde, skänkte honom en trygg, trotsig viss- het, en kraftkänsla, en lyckostämning, som gav mod till fantasi- er och framtidsdrömmar. Man skulle inte bara leva i det förflutna. Man skulle också tänka på framtiden – och man skulle inte alldeles underskatta sitt eget. Om detta lilla fideikommiss hade det i alla fall varit tvist och strider : det hade verkligen funnits de, som önskade äga det. Johans farfar, f. d. löjtnanten Jacob Silfverstååhl, hade på gamla dagar legitimerat sin hushållerska och därmed hennes son, Johans fader. Detta hade för alltid söndrat släkten i två grenar. Löjtnant Jacob Silfverstååhls bror, den baroniserade amiralen och statsrådet Gerhard Silfverstååhl, hade gjort an- språk på fideikommisset för sin och sina, arvingars räkning, då Johans fader vore född utom äktenskapet. Tvisten hade slitits till Johans faders förmån, men rättegång- en hade kluvit Silfverstååhlarna i två grenar, som icke längre rå- kade eller kände varandra: de blåögda Silfverstååhlarna, som sutto på Stensborg, och de brunögda, som gift sig förmöget och avancerat i världen till hedersposter och förtroendeuppdrag. I rummet utanför, det så kallade »stora kontoret«, slog i det- samma den stora dalkarlsklockan sina stirrande tunga sju slag, ögonblicket efter knackade det på dörren, och Stava klev över tröskeln med toddybrickan och det varma vattnet. Stava var liten och skrumpen i ansiktet som ett torrt äpple, och av sjuk- 24 
 
 
 
 
 stensborg dom och ålder kunde hon icke gå rak, utan med överkroppen fälld i nästan rät vinkel kilade hon över golvet och satte ned sin dyrbara börda på det ovala bordet framför Johan. – Nå, hur är det med ryggen, Stava ? – Tackar som frågar, nådig herrn, det är skröpligt med gum- skrället. – Å, Stava, Stava – hon står snart brud igen. – Hö-hö – då får nådig herrn gå före på gården med gott ex- empel. Det var med små variationer stående frågor och svar varje kväll vid toddybrickans insättande, och lika mysande och för- nöjd klev Stava ut ur rummet – denna kväll som alla de andra. Johan knöt den inslagna tanketråden vidare. Gifta sig – ja. Det var sättet att komma sig upp och klara af- färerna på Stensborg. Lilla Greta Kurck på Nyckelby hade ett litet fint arv att vänta. Hon hade ett sätt att vara uppsluppen och skämtsam mot Johan, som tilltalade honom. Flickor skulle vara yra och glada och kunna sjunga och dansa. Johan tänkte med hemlig förnöjelse på Greta Kurck – en liten rodnad sprang upp på hans kinder. Det var i alla fall annat än Klara här och mejerskan på Rörsta. Johan kände sig klum- pig och skämdes – hur hade han kunnat bära sig åt så. Han suckade endast tungt och reste sig. Den tudelade spegeln återgav hans figur i en sällsamt bruten bild. Den tunga, satta lantjunkargestalten vaggade och bröt sig i de båda skivorna, så att han måste le åt sitt eget utseende. Nej, man skulle väl ut ett tag och göra en kvällsrond. Men, vad var detta – nu bullrade tunga steg på kontorsgolvet – en liten krafsande knackning på dörren, som öppnades vid Johans befallande »stig in«. Nå, det var Olle, den sinnesslöe drängen, som varit till sta- tion med kvällsmjölken. 25 
 
 
 
 
 sven lidman Olle stod där kutryggig och blåögd med snus, smuts och väl- vilja skinande ur sitt breda, orakade och dumma ansikte. Mun- nen var en avgrund av dålig tobak och dålig andedräkt, och ta- fatt sträckte han fram ett brev. – Si nådig herr Johan – spettorn på staschon gav mig detta hä- ringa – tjarleksbrev sa han – si spettorn si – han är så rolig si – ja. – Tack, Olle – och sov gott med sin tjaraste ! Johan nickade skrattande sitt godnatt. Han var i alla fall bra, Olle, ett gammalt inventarium, som gått i arv på gården och nästan ingenting kostade, men kunde arbeta utan knot för två. Johan satte sig åter i soffan och bröt brevet. Det var bro- derns, studentens, Henriks stil – nå, hade han tagit examen nu ? Johan höll papperet på avstånd för att kunna läsa. Jo, verkligen, nu skulle han tituleras hovrättsnotarie – det var då väl – nu kunde Henrik börja att förtjäna litet själv. Men – vad nu – på torsdagen skulle han komma ned till Stensborg med en vän och examenskamrat. – Du måste slå på stort och representera, ty nu gäller det sto- ra ting, skrev brodern. Johan skakade småleende och halvt förargad på huvudet. Representera och slå på stort, det skulle han säga, som fått allt vad som fanns att taga på Stensborg för sina studier i Upp- sala. Johan fnös till en smula förargad : torsdag – låt oss se – i övermorgon – han hade i alla fall tagit sin examen – pojken – kvickt huvud i alla fall – kunde kanske bli statsråd som farfars bror och son. Hovrättsnotarien Henrik Silfverstååhl ! Nå, han var i alla fall värd att representeras för, när han tagit examen. Johan satte sig åter ned i soffhörnet – toddyn värmde och to- baken lät drömmarna flyga vidare. 26 
 
 
 
 
 stensborg Stensborg var nog inte så dåligt, det skulle i alla fall komma vind i seglen nu, det kände Johan med visshet. Henrik hov- rättsnotarie – han själv gift med Greta Kurck. – Gamle hov- rättsassessorn på väggen skulle se att man kunde klara upp affärerna åt honom. – Det var tyst kring den ensamma gården. Då och då bölade endast i ladugården kon Kononga, som skulle kalva under dyg- net. Men det lät dämpat som i sömn nästan, och i sitt soffhörn inslumrade Stensborgs unge ägare, medan långpipan med sjö- skumshuvudet gled ned och sökte stöd på golvet. 
 
 
 
 
 II. Stensborgs förste ägare hade säkerligen glatt sig åt, att hans bostad ej kunde ses på för nära håll och att de stora stråkvägar- nas resandeström måste fara den obemärkt förbi. Den, som stora landsvägen passerar Stensberga kyrka på väg norrut, ser en kilometer ovanför densamma på vänster hand en liten lövskogsinhägnad åbobyggnad. Det är Stensborgs enda un- derlydande torp, Gatan. Dold av lövskogen och en stor grind, tar en biväg av där och fortsätter förbi torpet upp till herrgår- den. Men från landsvägen ser den resande intet av denna ; här ligger stolt och skyddande slättens enda berg på många mils omkrets. Det är Stensberget, från vilket man kan räkna sju kyr- kor och tretton herrgårdar, och på vars topp engång vikinga- konungen Stens borg låg. En halvcirkelformig jättevall av väldiga kummelstenar ligger här uppe, och här bodde konung Sten på den tid, då Östersjöns havsvikar ännu skuro så långt in i landet, att båtar kunde lägga till vid bergets fot. Det är ett berg och en borg, som finnas om- nämnda och skildrade i alla Östergötlands gamla landskapsbe- skrivningar, och det är Stensborgs och Silfverstååhlarnas stolt- het, lycka och skydd. Blåbärsris och smultron täcka dess sidor, vildhallon och björn- bärsrevor klänga kring gråkummelsblocken, och solvärmen och stenrösen hava gjort platsen kär för hundratals huggormar. Det finnes icke ett barn i socknarna omkring, som ej vet, att lek på Stensberget kan vara en säker död. Så far främlingen här snabbt förbi, okunnig om gårdens existens, och bärplockarna fly ormbergets fruktade närhet. Det är endast gårdens folk och få besökare, som följa den lilla körvägen runt bergets fot och förbi åkrarna på andra sidan, där terrängen åter stiger i en 28 
 
 
 
 
 stensborg långsluttande backe, på vars krön själva herrgården ligger, om- given av en skyddande björkträdsmur. Endast genom denna skymtar man nedifrån de rödmålade boningshusen. Ty detta är den första missräkningen för den, vilken som främling med förväntan vandrar upp till Stensborgs herrgård. Herrgården är ett stort, rödmålat tvåvåningshus med vinds- kupor på gavlarna och två små envånings flyglar. Det är snara- re en mycket stor bondgård än en herrgård, och flyglarna, som byggts till gäst- och tjänarerum, hava sedan ett halvsekel tjänst- gjort som ekonomibyggnader och förrådshus. Där bo nu också drängen Olle och pigan Klara, och där är selkammare, mjölk- rum, materialbod och snickarverkstad, och de vackert inrama- de fönstren äro helt fördragna med vita gardinskynken, som skola dölja vad som gömmes därinnanför. På vardera sidan av den lilla gårdsplanen mellan flyglarna stå som vårdträd två jättelika åldriga askar. De giva det hela en vördnadsfull och ålderdomlig prägel, och till yttermera ståt har den stora huvudbyggnaden en präktig stentrappa, som endast är till besvär för gårdens invånare. Den får nämligen ej över- byggas med farstukvist för att ej bostället skall verka bondgård. Men den är till tack därför isande hal om vintern och när det snöar ligga drivorna packade långt upp mot dörren, så att Olle morgonen efter varje vinterstorm får gräva ut dess båda invå- nare, godsägaren herr Johan Silfverstååhl och dennes kokers- ka, innejungfru och hushållerska, som är en enda person : den sextioåriga och ryggböjda Stava. Men på sommaren är den endast en prydnad och ett älskat tillhåll för alla Stavas kattor och kattungar, och efter middagen sitter då herr Johan Silfverstååhl där själv och röker sin lång- pipa med sjöskumshuvudet. Han har då också tagit ut ur chif- fonjén det gamla ripiga solglaset, vilket herr hovrättsassessorn en gång använt att tända samma pipa med. 29 
 
 
 
 
 sven lidman Herr hovrättsassessoren hade en betjänt, som höll solglaset – betjänten är nu Olle, som fångrinar av glädje och förvåning, när han ser tobaken tändas och giva rök under solstrålsknippet, vars natur och verkningssätt han aldrig kommer att förstå. Med det trollglaset stiger godsägaren herr Johan Silfverstååhl ännu många steg i Olles slaviska beundran. Men Stava tänker, att en sådan, prydnad som stentrappan har sannerligen ingen bondgård på Vikbolandet eller i Östergyl- len. Hon tvättar och kritar den varje dag och den är hennes hemliga stolthet och kärlek. Stentrappan är Stensborgs herrgårdstecken – inför den mås- te varje tvivlare och belackare förstummas. Den tredje underlydande på själva gården är pigan Klara. Hon kom till Stensborg från en av grannsocknarna för fyra år sedan, men då hon fick se att Olle var ende dräng ville hon inte stan- na : – För en sådan dräng kan man ju inte ha någon glädje av. Hon har nu varit på Stensborg i fyra år, och vissa nätter är dörren till stora byggnaden öppen för henne. Klara är rund, frisk och fyllig, vit och mjäll till lemmar och lynne, och hennes ansikte är välformat med en viss rent animal själfullhet. Men hennes ögon äro drömmande grå och oåtkomliga, och hon skulle kunna tjäna kvar på gården utan lön. Hon vet nämligen, att herr Johans farfar gifte sig med en bondpiga, med vilken han haft ett barn, och hon bidar stilla och förteget sin tid. Men hon vill gärna taga befäl över Stava och Olle, och på sin kammare har hon det fint och pyntat med eaudecologneflaska och porslinsänglar. Och hon går aldrig på danstillställningar i socknen – hon sitter hellre hemma och lappar och lagar på går- dens eller egna tillhörigheter. Hennes närmaste dröm och längtan är att kunna brodera och sy finsömnad lika väl som Stava. Men Stava lär icke självmant ut 30 
 
 
 
 
 stensborg sina konster och erfarenheter, och hon håller Klara från alla onödiga besök i herrgårdsbyggnaden. Där har Klara ingenting att göra på dagarna – det vet Stava mycket väl, ty hon kom i tjänst på Stensborg som ung flicka, innan herr Johans fader var gift engång. Stava känner alla former och bruk, som äro gängse herrgårdsfolk emellan, hon har en stark känsla för vad som är över och under, och hon vet om släkten Silfverstååhl och Stensborg mer än någon levande vet eller kommer att få veta. Året innan Klara kom Svensson, Stensborgs enda statare. Han är i fyrtioåren, var engång i sin ungdom i Amerika och har ett klipskt, halt ansikte med små elaka pepparögon och stubb- mustasch. Han vill gärna verka modern frisinnad småbrukare och är godtemplare. Hans hustru är äldre än han, påstås hava haft ett lastbart föregående, men hade fyrahundra på sparban- ken, när de gifte sig, och för att ytterligare stärka inkomsterna tar Svensson emot fosterbarn för en summa i ett för allt. Han tillhör socknens ytterligt svaga och maktlösa opposi- tion, men han är skattad och ansedd som en duktig karl av de självägande bönderna, som äro herrar i denna och kringliggan- de socknar. De få herrgårdarna på trakten äro små och deras ägare i allmänhet officerare, som hava tjänst och intressen på annat håll. På Stensborg är Svensson ett oumbärligt allt i allo. När främmande skola hämtas eller Johan Silfverstååhl skall på visit till sitt godsägarumgänge, iföres Svensson ett gammalt kusklivré, som ännu finns kvar på Stensborg, och han kör då kupén, förspänd med Brutus. Brutus och kupén äro också reliker, som väl vårdas och göm- mas för att hålla godsägartraditionerna uppe. Den förre är en tjugusex år gammal hingst, som alltjämt bevarar en otrolig och spänstig ungdomskraft. Det är icke många veckor sedan han skenade med Olle och mjölkkärran, slog loss skaklarna och sprang en halvmil, innan han blev fasttagen. Han har dock aldrig skenat för kupén, vilket är en lycka för 31 
 
 
 
 
 sven lidman denna, som köptes och var modern på adertonhundrasjuttio- talet, men nu är maskstungen och maläten och pysslas om ömt som en gammal invalid för att ännu kunna göra tjänst på pa- raddagarna. Nu är Svensson till stationen i full livré för att hämta hov- rättsnotarien och den främmande Stockholmsherrn. Johan Silfverstååhl står ute på stentrappan, från vilken han än engång jagat undan kattorna, och tänker på allt detta och på gårdens affärer och om allt är ordnat till Henriks belåtenhet och bra nog att dupera hans gode vän hovrättsnotarien Her- ners skarpblick. Han är nu egentligen endast orolig för att bro- dern ej skall hava tagit med sig goda middagscigarrer – dylika äger ej Stensborg. Stava kan laga fina maträtter, och i dag skall Klara, som för hundrade gången fått sina instruktioner, servera inne vid mid- dagsbordet. Johan hade velat att hon skulle klädas fin i en av de många gamla fruntimmersdräkter, som hänga orörda på vin- den. Men Stava har bestämt protesterat : det skulle bara verka utklätt. Stava har i stället klippt till och sytt ett stort vitt förklä- de med huva, som Klara skall bära ovanpå sin bästa klänning. Klara är het om kinderna, och hennes ögon brinna av stolthet, oro och ärelystnad. Nu är emellertid allting i ordning, och Johan har varit nere i den gamla vinkällarn för att hämta upp av dess glesnade skat- ter. Vinkällaren på Stensborg äger ännu några flaskor av fina och åldriga märken, men den beträdes sällan. Det ringa, som finnes kvar, bevaras och aktas dyrare än vattenförrådet i de skeppsbrutnas båt. Var och en av de kvarvarande flaskorna göm- mer ju en del av Stensborgs gångna glans och anseende och engång tömd är också Stensborg ett äretecken och minne fat- tigare, ett steg längre från sin förflutna storhet. Den konjak, Johan dricker till kvällstoddyn, är den närliggande stadens bil- ligaste, och till måltiderna serveras i vardagslag svagdricka. 32 
 
 
 
 
 stensborg Äntligen – nu slamra vagnshjulen i backen, och Johan skyn- dar in för att ett par minuter efteråt komma ut på trappan, gratulerande taga brodern i famn och hälsa hovrättsnotarien Herner hjärtligt välkommen till Stensborgs enkla hydda. Även brodern hälsar sin gamle studievän välkommen, och Johan be- traktar, misstänksamt, men omärkligt granskande, den nykom- ne. Hovrättsnotarien Richard Herner är medellång med en kut- ryggig, löjligt ful figur i högmoderna storrutiga kläder, huvu- det är spetsigt fram och bak med stora, utstående öron och en oproportionerligt tilltagen, spetsig näsa, som bär upp ett par guldbågade glasögon. Men den flackande, glansiga blicken un- der dem är klok och iakttagande, och i den breda, fräcka mun- nens gipor lurar ett ironiskt leende. Tänderna äro inåtlutande och löjligt små i det stora ansiktet. Tänderna stöta ögonblickligen Johan. Han har ensittarens och den tystes sätt att reagera mot främlingar, att av en detalj i ut- seendet ana sig till en människas karaktär och väsen. En be- klämmande olyckskänsla griper honom ett ögonblick, och han blir förvirrad stående på trappan, tills Henriks röst ljuder gäll och förebrående : – Men skall du inte be oss stiga på, gamle lantjunkare ! Johan lyder uppmaningen och väl inkommen ser han, att Stensborg kommer att fängsla och bedåra sin nye gäst. Trappan upp till övre våningen är ett optiskt illusionsmäster- verk av den okände byggmästaren. Den verkar dubbelt så bred och dubbelt så lång som den är, och uppe i övre våningen infö- res Richard Herner först i det rum, som är ordnat för hans räk- ning. På ena väggen hänger där en rad gamla jaktbössor med etsa- de pipor, skurna stockar och laddstakar av ebenholts ; brodera- de hagelpungar och snidade kruthorn. Det är en underbar jä- gararsenal från föregående sekels början och mitt, och notarien 33 
 
 
 
 
 sven lidman Herner, som är jakt- och vapenintresserad, står fullkomligt hänförd och slagen. Bokhyllan över sängen rymmer en räcka av de svenska Ostindiefararnas resebeskrivningar från sjutton- hundratalet, i gamla guldstärkta skinnband, och några gulnade kopparstick från Konstantinopel, engång hemförda av Johans farfars farbror, dåvarande legationspredikanten, avsluta räckan av rummets gamla dyrbarheter och fullända dess åldriga och förnäma verkan på den nykomne. Middagen serveras i den eljest aldrig begagnade matsalen, vars väggar bära en räcka av Piranesis romerska gravyrer och kopparstick i sjuttonhundratalets stil samt några gamla mörk- nade familjeporträtt. Det åldriga bohaget och ostindiska porslinet äro underverk för den antikvitetskunnige hovrättsnotarien. Maten är gammalsvenskt vällagad, vinerna har den fine hu- vudstadsgourmeten aldrig druckit maken till på sina affärssläk- tingars lysande middagar, och Klara, som passar upp rodnande hänryckt och utan missöden, är helt enkelt vacker i sin robusta skönhet. Venus rustique, tänker Richard Herner avundsjukt för sig själv – även på kvinnoutseenden är hovrättsnotarien en raffinerad estetiker och dilettant. Middagen går i en strålande munter sinnesstämning. Den nye gästen berättar kvicka och roliga, en smula vågade histori- er, komplimenterar och avundas den lycklige ägaren till Stens- borg : På ett ställe som detta är det en verklig nåd att få tillbringa sitt liv – han skulle vilja offra sin faders förmögenhet för att få äga ett sådant underverk av förnäm och avslutad stämning som detta hus. – Det är helt enkelt ett konstverk denna för alla avundsjuka ögon undangömda gamla svenska herrgård. Det är en glädje, att en släkt kunnat gömma och bevara en sådan pär- la, detta är dock en kvarleva av äkta svenskt herrgårdsliv. Hovrättsnotarien Herner pratar i ett – högröstat och utan 34 
 
 
 
 
 stensborg avbrott. Han är van att tala och finna åhörare, och han älskar helt och fullt sin höga, starka stämma. Men allt han talar och dömer om, känner han endast från litteraturen och böckerna. Hans ord äro bok- och tidningsfraser, som varken rymma nya eller förvånande tankar, men de äro välsagda och uttalade med en tvärsäker pondus. Johan glömmer hans tänder och börjar alltmer tycka om honom. Något sådant som detta har Johan aldrig hört – alla de nya och fina orden sorla i hans öron, blixt- ra och slockna genom hans häpna hjärna. Det är ju ett full- komligt génie, tänker han, och han känner sig på engång smickrad och förlägen för all denna uppmärksamhet. Hovrättassessorn Johan Jacob Silfverstååhl hade minsann haft smak – och Johan överraskar sin häpne broder och sig själv med ett fint och kort, men hänfört tal för Stensborgs grund- läggare, vilken var värd här i kväll – (för Johan var det kväll, klockan var sex) – det var den gamle mannens arbete, de alla nu njöto av. Notarien Herner, som inte känner sin farfars far, blir förtjust över den fina vändningen, och hans entusiasm når kokpunkten, när vid kaffet serveras gammal konjak. Hans mest utpräglade, estetiska specialitet är nämligen likörer. Han börjar förebrå Henrik, som ej bjudit honom ned till Stensborg förut : – Och tänk vad Elsa skulle blivit förtjust, om hon fått komma ned hit. – Men hon kommer väl – en annan gång. Han skålar ironiskt och älskvärt leende med Henrik, som förtjust rodnar. Johan är rusig, ej av vin men av en blossande lyckokänsla. Allt har blivit så lätt och tryggt, och han ville nästan gråta så bankande spränger glädjen i hans bröst. Den värderade gästen är emellertid trött av alkohol, mat och resans strapatser, och han drar sig tidigt tillbaka till sitt rum : han längtar att få sova ut för att få njuta en strålande septem- 35 
 
 
 
 
 sven lidman bermorgon på den härliga östgötaslätten i detta underbara pa- radis till gammal svensk herrgård. Johan och Henrik hava gått ut för att hämta frisk luft och utby- ta förtroenden. Det är en sval, stjärnskimrande natt därute med fullmåne över den sovande, tysta slätten, där Stensberget reser sin tunga massa, romantiskt, overkligt som på en målning. Henrik ser ingenting av detta genom sin pincenez, han bör- jar prata hårt och ivrigt med dessa häftiga rörelser i luften av sina feta, små fruntimmershänder, som alltid plågat Johan. – Detta var ende sonen till den rike grosshandlar Herner – ett väldigt skarpt huvud – f. d. ordförande i Verdandi – given riks- dagsman – av socialradikal läggning – en framtidsman – och på samma gång fint litterärt bildad – en utpräglad estetiker. Det bubblade av fraser och ord ur Henriks mun, och Johan sökte allt ängsligare och oroligare efter kärnan. Så småningom närmade sig Henrik vad han ville hava sagt : han skulle förlova sig med Herners syster Elsa, de voro redan överens därom, Elsa och han. Men Henrik hade velat, att den blivande svågern skulle få se, att Silfverstååhlarna icke voro några tiggare och trashankar. De måste ju ändå gifta sig på svärfaderns pengar. Nu gällde det endast för Johan att skaffa så mycket kapital, att Henrik skulle kunna betala sina kvarvarande skulder i Upp- sala och de båda kunna resa upp och vara fina och flotta på för- lovningsmiddagen i Stockholm. Richard Herner hade faderns öra, och allt skulle sedan ordnas som en dans, när väl förlov- ningen var över. Johan hade plötsligt blivit alldeles stel, han glömde till och med att gratulera och omfamna brodern. Han sade endast trött : – Nej, det får vi tala om i morgon – tala inte om pengar i kväll ! Jag har haft så roligt. – 36 
 
 
 
 
 III. Johan satt vid chiffonjéklaffen och lade patience. Kort voro bland de få ting, som köptes nya på Stensborg. Alla där hade fått övertaga Johans gamla kasserade lekar : i köket satt Stava och spådde Klara, att hon skulle bliva gift med en rödhårig statare, som hade många barn ; på sitt rum satt Klara och lade stjärnan och såg, att hon skulle bliva fru på en stor herrgård ; i drängkammaren spelade Olle kort mot sig själv med en defekt lek, där kungarna voro svenska regenter och damerna deras drottningar. Till och med Svensson i statstugan hade fått övertaga en lek, som han begagnade till att spela bondtolva och svängknack med sitt umgänge och därmed öka sina inkomster. Varje kväll satt Johan med sina kort vid chiffonjéklaffen. Han lade alltid samma, Stensborgs traditionella och nedärvda pati- ence »la chasse«. Den var lång och invecklad med tusen möjligheter för att misslyckas, och varje gång räknade Johan igenom bokstäverna i det ord, som rymde hans önskan för tillfället, blandade korten ett motsvarande antal gånger och kände alltid samma besvi- kenhet, när patiencen ej gick ut. Förr i världen hade Silfver- stååhlarna spelat om pengar, men Johans hederskänsla och ekonomi förbjödo honom alla dylika spel. Dess mer passion- erat hängav han sig i stället åt patiencen. Den ersatte för ho- nom alla sinnesrörelser och all den spänning, han omedvetet längtade efter. Han levde upp i den och glömde dagarnas mo- lande bekymmer och sitt dunkla missmod över att ingen- ting hänt i hans liv. Kortleken tände Johans fantasi och fyllde hans kvällar med den äventyrsillusion, som livet förvägrat ho- nom. 37 
 
 
 
 
 sven lidman Till alla sina andra dagliga bekymmer om gårdens ekonomi och omsorgerna om dess skötsel hade Johan nämligen en hem- lig och av honom själv aldrig genomskådad privatsorg : hans livs brist på händelser, en dunkel och outredd svårmodskänsla av att han levde utan att leva. Den steg aldrig över medvetandets tröskel, den levde och tärde i kvällens stämningsdunkel och skymningsensamhet, den var ett organiskt och oåtkomligt ont som kronisk magkatarr och reumatisk huvudvärk. Till och med detta svårmod visste Johan ej vara hans person- liga egendom. Även det var ett arv från gångna generationer, som kallat detta mjältsjuka, och för somliga av dess medlem- mar hade det vuxit till en tvångsföreställning, som inkräktat på förståndet och förvandlat sitt offer till en grubbelsjuk, orkeslös enstöring med de befängdaste griller och lunor. Hos Stensborgssläktens få kvinnliga medlemmar hade den tagit ett naturligare men farligare utlopp – den hade blivit till en erotisk passions- och sinneslängtan, som jagat de välborna fröknarna Silfverstååhl i armarna på småfolk, hantverkare och betjänter. Därom hade släktbreven mycket att förtälja Johan : där skrev Johans farfars far om sin dotter Emelie, som låtit förföra sig av en förbålt fager fjärdingsman, vilken man naturligtvis måste skaf- fa ett passande och ståndsenligt arrende i en annan landsände – där var hennes syster Caroline, som blivit skickad till sin mor- bror baron Rutensparre på Hamra, »vilken icke blott tog äran av flickan utan ock de fjorton alnar svart kläde, jag skickade henne till julen, och som han använt att klä upp sin lakejlymmel med«. Och deras ena broder, Johans egen farfar, hade gift sig med en bondpiga. Där var också Johans faster, som fått gifta sig med en liten bagarmästare, och vars barn Johan gjorde allt för att slippa möta, när han någon gång var inne i staden. 38 
 
 
 
 
 stensborg Sannerligen, det var Stensborg, som haft alla dessa förban- nelser i arv och faddergåva – kvinnorna i de andra grenarna av släkten Silfverstååhl hade gjort goda giften eller dött i åldrat och ärat frökenstånd – och männen Silfverstååhl – ja, de hade kommit sig upp i världen och njutit stort anseende och mycken avund för sina naturligtvis oförtjänta framgångar. Och ändå hade de velat processa sig till Stensborg och allt dess elände, och, när det misslyckats, för alltid avklippt varje förbindese och bekantskap med fideikommissets skuldtyngda och olyckliga in- nehavare. Så av dem hade man aldrig att vänta penninghjälp och goda namn på växlar och lånehandlingar. Mötte man dem någon gång i Stockholm, var det knappt att de hälsade på en och ut- bytte de enklaste hövlighetsfraser. De voro de mörka Silfver- stååhlarna, och de föraktade sina blåögda och obekanta fränder. Ja, de kunde till och med känna en viss skadeglädje åt Stens- borgarnas missöden. När Johan och Henrik som tolv- och tioåriga skolpojkar hade varit med i ett indianboks- och detektivromanförläst skol- pojksförbund, vilket i praktiken omsatt sin lektyr och ägnat sig åt att snatta frukt och frimärken, och då de blivit upptäckta och dess medlemmar straffade med relegation, hade Johans faders kusin, f. d. statsrådet baron Gerhard Silfverstååhl skrivit ett djupt indignerat och beklagande brev till Stensborgs ägare, som varit nog olycklig att hava avlat förbrytaradepter, en förut i ätten Silfverstååhls historia okänd art av människor. Johan kastade förbittrad kortleken och knöt näven. Han hade blivit skickad i skola till en annan stad, slitit hund och tagit studentexamen först samma år som Henrik, och som- marn efter examen hade fadern dött och Johan tagit Stensborg i arv. Det var nu sjätte året han satt där, och de sex åren hade varit upptagna av att omsätta växlar, skaffa nya namn på gamla förbindelser och ökad säkerhet för hypoteken. Räntorna hade 39 
 
 
 
 
 sven lidman stigit och inkomsterna sjunkit och det hela hade varit en tramp- kvarn. Johan tog åter till patiencen och räknade efter bokstäverna i orden »Henriks giftermål« – sexton – gott. Han blandade kor- ten sexton gånger och började lägga en ny »la chasse«. Medan han lyfte och flyttade korten, gingo tankarna själv- mant till Henriks blivande släkt och svåger. Richard Herner hade kvarlämnat hos Johan ett sammansatt och oroande, men outplånligt intryck. Han var icke lik någon av de människor, som Johan råkat förut. Han hade en säkerhet att uttrycka sig, som band och betvang, och han kunde tala om allt med sam- ma trygga visshet och pondus. Men nu när alla de högljudda orden dött och han själv var borta, kände Johan en gnagande misstänksamhet. Det var något kvar i luften på Stensborg efter honom, något som födde osäkerhet och misstämning i Johans inre. Alla de älskvärda, godhjärtade orden och vänliga kom- plimenterna voro långt borta, och kvar var något, som kom Johan att reagera i en oförklarlig fruktan och misstänksam- het. Han är suspekt – så formulerade Johan sin känsla utan att därmed bliva mer lugnad i sin oro eller klar över dess inne- börd. Även Henrik förstod Johan icke längre. Det var ju hans yng- re broder, för vilken han ansåg sig hava ansvaret inför Gud och människor och som han hjälpt och arbetat för. Men han hade aldrig tänkt över, att brodern kunde vara annorlunda än han själv. Nu var brodern helt plötsligt bliven honom främmande och oförståelig. Till sin förtvivlan kände Johan, att de icke längre ägde några beröringspunkter, att deras språk och syn på livet blivit än mer olika. Bara Henriks sätt var honom motbjudande med de fjantiga och fjäskiga handrörelserna, den hårda, självsäkra stämman och kastet på huvudet, som kom hans pincenez att darra och 40 
 
 
 
 
 stensborg det bakåtstrukna håret att falla platt på ena sidan. Han var för fet och fylligt skär i ansiktet, hans händer voro icke händer för en man, och han imiterade Richard Herner. Det sista plågade Johan mest, han kände det som en föröd- mjukelse och förolämpning för sig själv och hela släkten. På samma gång hade Henrik blivit allt mera lik morbrodern, revisor Berg, hos vilken Johan engång fått tillbringa en vinter i Stockholm, och som han hatade både av instinkt och av det skälet, att morbrodern älskat att, så ofta han kom åt, aga Johan med sin käpp. Aga en trettonårs pojke ! Johan såg för sig mor- broderns elaka, glittrande blick under pincenezen, mindes hans sätt att vänligt stryka honom över hjässan för att med ens lugga honom i tinninghåren med ett litet gällt hånskratt : – Du lilla lymmel, vi ska väl draga långholmsrötterna ur dig. Det var Johans straffvinter för historien med skolpojksför- bundet. Men brodern hade naturligtvis fått gå straffri och en- dast ansetts oskyldigt missledd. Varje kväll låste revisorn in Johan på hans lilla rum, satte nyckeln till sina andra i nyckelknippan och skramlade så med den utanför den stängda dörren, i det han ropade sin avskeds- hälsning : – Godnatt, slyngel – hör du långholmsnycklarna skramla ? Det var minsann tur, att morbrodern var död – eljest skulle han fått. Sannerligen hade inte hela Johans liv varit en rad av föröd- mjukelser och oförskyllda lidanden, medan Henrik fått gå fri eller draga fördel av hans arbeten och umbäranden. I sex år hade Johan fått sitta som fånge på Stensborg och neka sig allt utom det nödvändigaste för att hålla Henrik i Uppsala. Och nu hade han i alla fall skulder där och fordrade dessutom ytter- ligare pengar – och i slutet av månaden förföll en växel. Skörden hade ju varit god, dock inte så god som på grann- skapets bondgårdar – de hade ju råd att köpa bättre och rikliga- 41 
 
 
 
 
 sven lidman re med gödningsämnen där – men det räckte i alla fall inte till så stora ytterligare utgifter. Henrik var besynnerlig : han tänkte eller åtminstone talade aldrig med erkänsla om Johans offer under dessa år, han bara fordrade och begärde mer och ansåg allt självfallet. Hade man sett – var det möjligt – patiencen – »la chasse« – höll på att gå ut. Johan blev het om kinderna och reste sig förtjust i stolen. »La chasse« gick ut ! Vilket järtecken ! Allt missnöje var glömt, Johan tog den gammalmodiga, osande och illalysande fotogenlampan och gick upp i övre vå- ningen. Stensborgs förmak tillhörde också de avstängda rummen, som sparades för främlingarnas ögon och de festliga stunderna. Men det var också det rum, där Johan upplevde sina största och allvarligaste ögonblick. Dit gick han alltid, när någon liten framgång kommit honom att övertygat tro på Stensborgs framtid, och dit sökte han sig också i sina bittraste och svåraste stunder för att hämta motståndskraft och mod i nederlagen vid att betrakta gårdens palladier och de skatter, han kämpade för att hålla samlade och bevarade undan undergången. Stensborgs förmak med den gamla herrgårdsmöbeln i em- pire, mattan på det bonade och ännu ej stegslitna golvet, silver- stakarna på marmorskivan framför spegeln, där den gamla pendylen mätte tidens gång med sitt lugna, jämna tickande och slagverkets klara kristalliska silverklang, den djupa, lågkarmade länstolen mellan bokhyllorna på ena långväggen, där böckerna radade sina guldskimrande skinnryggar. Böckerna, Stensborgs beundrade bokryggar, som kom varje besökande godsägarfamilj att inse Silfverstååhlarnas begåvning och beläsenhet, dem icke blott beundrade Johan. Det var många av dem, som han läst och lärt sig älska, och deras vis- 42 
 
 
 
 
 stensborg dom och stämningsliv hade så småningom skänkt honom en slags intellektuell världsåskådning av på en gång resignation och trots. Det var sjuttonhundratalets litteratur, som var i förkrossande majoritet : Där stodo Voltaires Oeuvres completès i långa rader som en bataljon uppmarscherad i stram linjeexercis – under dem lyste Rousseaus böcker med mer guld- och färgskimrande ryggar, men underlägsna till sitt antal i jämförelse med konkurrent- ens. Där voro alla rokokons romaner från Prévost och Lesage ända ned till revolutionstrycken och Meilhans »Les Émigrés«, där funnos i fransk dräkt alla de populära engelska roman- författarna från Richardson ända ned till Fielding, Smollet och mrs Opie, där voro tänkarna och utopisterna från Bayle och Montesquieu ända ned till de mest bortglömda och okända socialfinansiella teoretikerna från decenniet före sammankal- landet av »les états géneraux«, och där voro tragedien och lust- spelet från Corneille och Molière ned till Cheniers dramer, Ducis Shakespearetolkningar och ett anonymt lustspel »Lucas et Lucette« med år och tryckort 1797 chez Fauché, Ham- bourg. Det var svensk herrgårdslitteratur från ett helt sekel, som låg gömd och förvarad i Stensborgs förmak, och bland alla dessa böcker hade Johan valt sin älsklingsförfattare och sin älsklings- bok, det var Voltaire och av alla hans verk »Le Micromégas«, som på ett sällsamt sätt blivit Johans tröst, styrka och andliga ryggrad. När penningbekymren och förödmjukelserna tryckte honom alltför hårt nere på rummet innanför kontoret, gick Johan hit- upp och läste sin Micromégas. Han läste om de olika planetinvånarnas öden, missöden och resor i världsrymden, tills de nådde den lilla mörka, obetydliga och vanlottade planeten Tellus, som bara genom sin illa valda 43 
 
 
 
 
 sven lidman bana runt solen var dömd att till större delen förtvina i ofrukt- bart mörker och dödande köld. Det var särskilt en detalj, som aldrig förfelade sin befriande och förlösande inverkan på Jo- han : det var när de båda främmande planetjättarna råkade trampa på ett litet hörn av den lilla Tellus, ett hörn, där just då två väldiga krigshärar sammandrabbade, städer brändes och människoliv släcktes, emedan två härskare rivaliserade om be- sittningsrätten till dessa några hundra kvadratmil jord, som de nu hjälptes åt att härja och föröda. När Johan hade hunnit så långt, stannade han alltid i sin läs- ning, drog ett djupt andetag och såg sig leende omkring : Den sista motgången och plågan lågo döda och söndertram- pade under hans löje som de stridande krigshärarna under pla- netjättarnas fötter. Men i stället kände han förmakets förnäma och ombonade hemtrygghet, alla möblernas och böckernas tysta och förtroli- ga samspråk, den tröstande och lugna atmofär, som alla dessa ting utandades, vana som de voro sedan ett sekel vid varandras umgänge och sina platser inbördes. Nu hade Johan stigit in, tänt alla ljusen i takkronan och ropat ned till Stava att hon skulle elda i förmakskakelugnen. En brasa hörde nämligen till Johans program för en vistelse häruppe : dess lågor i ständig rörelse, dess sprakande och knastrande gåvo honom en känsla av samtal och levande sällskap i rum- mets ljudlösa, vilande tystnad. Förmakets kakelugn, den var också den en trofé och ett pal- ladium – av gammal holländskt kakel – eller var det kanske porslin – där varje stycke avbildade ett väldigt linjeskepp för fulla segel och en strandremsa, på vilken ett par musketörer av- sköto sina vapen mot några flyende, fjäderbekransade moria- ner. Men mittpå kakelugnen hade vid början av förra seklet »portraitören« Joulin målat Silfverstååhlska vapnet : ett eldstål av silver med röd flamma på blå grund. 44 
 
 
 
 
 stensborg Portraitören Joulin hade emellertid låtit sin brännvinsdar- rande hand och heta fantasi omdikta Silfverstååhlarnas vapen- sköld : – eldstålet hade blivit löjligt litet och bortskymt under en vild och stor eldflamma, som hotade att bränna upp hela den ljusblå bakgrunden med sin mörka och tunga glöd. Men detta tyckte Johan om – detta var sanningen. Silfverstååhlarnas sjuka och oroliga hjärtan förtärde all glädje och ljus ro för dem med sin blossande tungsinta känsla. Elds- flamman var en symbol för släktmedlemmarnas mjältsjuka och svårmodiga lynnen. Den talade också om den undergång, som nalkades, och om den ödesbestämda förstörelse, som rasade inom Stensborgs åldriga murar. Så uttydde Johan kakelugnens påmålade dekoration och njöt med bitter stolthet sin tolkning av den flammande röda färgens suveränitet i hjärtvapnet. Stava hade gått, brasan sprakade och Johan slutade sin gång fram och tillbaka i rummet. Hans ögon hade blivit hårda och djupnat blå. Det hade kommit något av ödesdiger handlings- kraft över hela hans ansikte, och den tunga, osäkra munnen låg sluten i fast och hård beslutsamhet – den överdrivna beslut- samheten hos en osäker människa vilken betvingar sin tvekan och bekämpar sin egen känsla av svaghet. Nu skulle det ske – det som han tänkt och planerat så många gånger förut under svåra och förtvivlade penningsituationer – det som han alltid i sista stund lyckats undvika och skjuta åt sidan som vanhedrande och orättfärdigt – den handling som han fruktat som ett ödesdigert järtecken, som ett yttre på- tagligt uttryck för den ruin, som ständigt hotade gårdens be- stånd, och som man alltid i sista stund för tillfället lyckats av- värja. Johan skulle börja att sälja böckerna. Han hade genom besök i huvudstadens antikvariat och läsan- 45 
 
 
 
 
 sven lidman de av deras kataloger sett vilka penningskapande möjligheter, som slumrade i Stensborgs gamla boksamling. Nu måste det ske. Vill man vinna något, måste man också våga något. Var Hen- rik väl gift, skulle man ju kunna återköpa dem. Johan kände till en gammal fin gubbe, som just hade ett antikvariat, där det en- dast handlades med gamla och dyrbara volymer. Han hade engång, när han var hos morbrodern i Stockholm, försökt att sälja några läxböcker där och med skymfens rodnad på sina kinder rusat på dörren, när gubben strängt och torrt förklarat : – Här handlas inte med skolböcker. Sedermera hade han med honom gjort upp försäljningen av revisorns boksamling, när morbrodern dött och Stensborgarna ärvt honom. Det hade ingenting annat varit att ärva än de gamla böckerna – som om man inte hade haft nog av dem på Stensborg. Möblerna hade gubben testamenterat till sin hushållerska, och pengar funnos mot förväntan inga. – Nu skulle Johan inte sälja alla dem, som syntes och lyste på bokhyllornas öppna rader. – Ånej. – På de nedre hyllorna under stängda dörrar fanns det dyrbarare och av ingen upp- märksammade böcker : hovrättsassessorns lysande samling av lageditioner, biblar, kartverk och kopparstick, jättevolymer i kvartformat och helskinnsband, som skulle kunna förvandlas till många små tunna och prasslande sedlar. Gubben Tempelman var för resten en hederlig och god af- färsman : han skulle nog gå in på att låta dem ligga osålda i tre månader om Johan slog av på priset. Voro de inte återlösta innan dess skulle han få sälja dem ! Men innan dess voro de återlösta. 46 
 
 
 
 
 stensborg Johan öppnade skåpdörrarna och började med hänsynslös iver släpa ut de fossila bokjättarna på golvet. Ett lätt damm steg från deras orörda, mörka helgedom och Johan nös – tre gånger. Det betyder lycka ! 
 
 
 
 
 IV. Stockholmsresan hade varit en underbar och obeskrivlig bland- ning av missöden och motgångar, hänryckning och festgläd- je. Det hade börjat på morgonen, när Olle fått befallning att köra ned en stor, tung koffert till stationen. Stava hade tittat på husbonden med den där förebrående blicken, som Johan så väl kände igen från barn- och pojkåren, när han gjort något galet och skämt ut sig. Men nu sade hon ingenting, endast såg på Johan och på kof- ferten, vars medtagande var henne en plågsam gåta. Klara, som på natten mot all förväntan funnit dörren till stora byggnaden reglad, stod i ett hörn vid ena flygeln och såg förgråten och trött ut. Hennes ansikte hade varit så vackert i sin stumma och oåtkomliga sorgsenhet, att Johan blivit rörd och varit nära att gå fram och kyssa henne till avsked. Men han hade ej velat göra det i Stavas närvaro. När man äntligen kommit fram till Stockholm, hade ett stadsbud fått poletteringsmärket med order att bära kofferten till Tempelmans antikvariat, medan Johan tog handväskan med sig i spårvagnen. Där hade det första och största missödet inträffat. När Johan skulle hoppa av, tappade han sitt gamla spanska rör med den jättelika snidade kryckan av gammalt elfenben, Stensborgsherrarnas lysande och ryktbara promenadkäpp, vars like ej fanns i den landsändan. En bryggarvagn hade miss- kundslöst kört över den – själva röret hade ej tagit någon skada – det hade ej ett märke ens efter vagnshjulen – men den väldiga elfenbenskulan hade kluvits mitt itu med den ena halvan kros- sad i smulor och den andra oskadad. 48 
 
 
 
 
 stensborg Johan hade förtvivlad tagit upp sin fördärvade skatt och stolthet. Han hade tungsint, nästan gråtfärdig gått omkring på gatorna en timme utan att kunna förmå sig till att uppsöka an- tikvariatet, endast tänkande på käppen och alla dem, vars stolt- het och stöd den varit. Han mindes sin fader med den, såg hans hårda, fasta grepp om kulan, när de någon söndag tillsammans vandrade till familjegraven på kyrkogården. Käppen hade varit lika gammal som Stensborgs nuvarande byggnad – även den var ett arv efter hovrättsassessorn. På något outgrundligt och dunkelt vis blev den nu för Johan i den kvällen en symbol för herrgårdens historia och sekellånga tillvaro och dess fördärvande ett hemligt tecken till, att den hotande undergången nu var inne, att Stensborg skulle krossas och bliva främlingarnas byte. I ett ögonblicks stegrade och oresonliga smärta ville Johan vända tillbaka hem med böckerna osålda och utan att hava be- vistat förlovningsfesten. Under vandringen över gatorna hade emellertid hans känslor så småningom blivit en smula sövda och lugnade under tanken på de nuvarande förhållandena. På käppen skulle han kanske kunna få en ny kula, så att ingen komme att märka att den gamla var borta, och i varje fall skulle böckerna återlösas efter förlovningen. Han hade uppsökt den gamle Tempelman, som varit sig lik, vänlig och smålustig som fordom. Han hade genast känt igen Johan. De hade båda en slags sympati för varandra, och Johan riktigt höll av den lille vithårige gubben, där han stod med pin- cenezen nedåkt på den röda näsan, som rymde ett jättelager av snus, rikt nog att pudra den isgrå mustaschen med. Bara de pigga bruna ögonen, som plirade Johan till mötes över pin- cenezglasen, kommo honom att känna sig lugnare och mer fri- gjord, och så lukten av tobak och gamla böcker, som fyllde det trånga butiksrummet, upplyst av en enda fladdrande gul gas- 49 
 
 
 
 
 sven lidman låga, en atmosfär, ostörd av och främmande för storstadsbull- ret. – Medan de pratat hade en skolpojke kommit med en trasig naturlära, som Tempelman kategoriskt avvisat med ett hög- draget : – Här handlas inte med skolböcker ! Johan hade måst skratta, det var ju en föryngrad upplaga av honom själv. Men affärerna gingo icke så lätt som samtalet. Tiderna voro dåliga och folk betalade inte längre så mycket för gamla böck- er. Det var endast på de stora bokauktionerna, som prisen sprungo i höjden, och det var också galet, ty gamle Tempelman kunde aldrig få billiga böcker där längre : fondmäklaryngling- arna och de unga grosshandlarna betalade vad som helst för vackra bokryggar och skinnband med pärmstämplar. Vad han för några år sedan kunnat få för en tioöring, betalades nu med en tvåkrona på en bokauktion, men på ett antikvariat ville människorna inte betala femtio öre för samma arbete. – Se, vill baron sälja sina böcker – hade han sagt – så bör ba- ron låta dem gå på auktion här i staden. Här var en konsul inne för ett par veckor sedan. Han hade köpt sig en herrgård och skulle naturligtvis ha ett bibliotek. Han köpte metervis med pergamentband, gamla lageditioner och akter – bara strunt det mesta – prutade, det gjorde han i alla fall, men hade det varit på en bokauktion hade han med glädje betalt fem gånger så mycket. Tempelman titulerade alltid Johan för baron. Han hade köpt och sålt bibliotek för två friherrliga godsägare förut, och kunde ej förstå, varför den tredje ej skulle vara baron, han också. Orden hade blivit allt fler, utvikningarna allt längre, och Jo- han hade instinktivt känt att han ej skulle få det pris, han tänkt begära, ehuru Tempelman villigt erkände att böckerna voro fina, välvårdade och dyrbara exemplar. 50 
 
 
 
 
 stensborg På kvällen hade efter uppgjort köp Johan gått till vila på det en smula dyra, men ansedda hotell, som Henrik rekommen- derat honom. Han hade ej fått bo på det gamla billiga hotell i Klaratrakten, som han begagnat under föregående Stock- holmsvistelser. Den följande dagen hade han i broderns säll- skap fått tillhandla sig kragar, halsdukar och allt som skulle höra till en modern gentlemans utrustning. En frack hade köpts färdiggjord hos Paul U. Bergström på Hötorget – det var mycket billigare än att få en färdigsydd hos en skräddare på två dygn, och dessutom satt den bättre än en sådan. De återstående pengarna för bokköpet hade Henrik välvilligt tagit hand om, sedan han klandrat Johan för bristande affärs- begåvning : Klemming skulle säkert betalt en tredjedel till. Jo- han hade ej anförtrott honom sin plan att få lösa igen dem, gubben Tempelman hade för övrigt förklarat det omöjligt att gå in på ett sådant förbehåll : – Affär är affär, se, baron – och jag är ingen pantlånare. I dag är Johan ute på Hedlunda, en presentationsmiddag för det intimare Hernerska umgänget efter den officiella släkt- och förlovningsmiddagen i Stockholm. Hedlunda är en liten ö mellan huvudstaden och Vaxholm, som några Stockholmska affärs- och industrifamiljer gemen- samt köpt och styckat. Herners hava beslutit att göra middagen på en gång till en välkomst- och avskedsfest – välkomstfest för de nya släktmedlemmarna och avskedsfest för den gångna snart döda sommaren. Alla medlemmar av den Hernerska fa- miljen och dess vänkrets älska poetiska och artistiskt arrange- rade fester. Johan känner sig på en gång uppskattad och hyllad, främ- mande och bortstött. Alla äro intresserade av honom : han är en typ som roar dessa kalla, hala affärsmänniskor. Hans tunga genomhederliga, en smula blyga väsen tilltala herrarna, som 51 
 
 
 
 
 sven lidman äro vana vid att umgås med och genomskåda långt sammansat- tare, nervösare, farligare och oärligare naturer. För alla Hed- lundafamiljerna har Johan blivit typen för den urgamla, bot- tenärliga svenska godsägarklassen, och de underhålla sig med honom på ett sätt, som på en gång förvånar och förvirrar ho- nom. Johan märker till sin gränslösa och hemliga undran, att han är mer omtyckt, respekterad och omhuldad än Henrik. Men han förstår instinktivt, att de redan betrakta Henrik som sin egendom, en leksak, en lyxartikel, som de köpt och kunna pa- radera med, men vars värde ingen av dem är naiv nog att över- driva. Familjen Herner med umgänge äro varken brackor eller människor med de traditionella uppkomlingsfasonerna och parvenysmaken : de äro samtliga bildade, korrekta affärsmän, som veta vad de kunna få för sina pengar och vad deras pengar giva dem oomstridd rätt till. Det finnes överhuvudtaget ingenting, som dessa människor så förakta som brackor och borgerliga tänkesätt. De predika alla personlig moral, känslans frihet och hävdandet av de indi- viduella kraven. Man måste leva sitt liv fullt ut, är en fras, som genom sin ständiga återkomst fäster sig i Johans mine, och som han vänder i sin hjärna lika tafatt och osäkert, som han en- gång på en middag tog sin första kronärtskocka i handen. Samtalet snurrar vildare än en karusell runt bordet. Man leker och bollar med andras ord och idéer, och alla skratta, högljutt och med överdrivet livliga gester. Det tillhör också det intima- re Hernerska umgängessättet, att man måste skratta och verka vild, när man är tillsammans. Eljest har man inte roligt och är en vanlig middagsbracka. Johans sunda, av allt onödigt prat och för mycket umgänge aldrig slappade instinkt låter honom genomskåda och ana 52 
 
 
 
 
 stensborg mycket av dessa människors rätta väsen och tankar, men han är ej intellektuell och världserfaren nog för att skumma undan alla de feta fraserna och stora orden och tränga till kärnan av deras själar, till det som är det väsentliga hos dem alla. Ty alla dessa människor hava en äkta kärna, en reell, praktisk och stensäker grund, från vilken de i trygghet utföra sina sken- bart djärva lufthopp och saltomortaler : De äro samtliga torra och beräknande, moderna affärsmän, födda ledare med framgången i faddergåva, de hava alla nyktra, linjeraka siffersjälar. Men tidsandan, modejargongen och deras umgänge och släktförhållanden till de tongivande, konstnärligt intresserade storborgarfamiljerna hava ålagt dem en livstro och en samtalston, som i grunden borde vara dem de mest främ- mande av alla. Det är därför dessa kloka, födda skeptiker tala så hänfört om känslan och livet, att man skall leva för dagen och följa sina nycker, att framtiden är en lögn och nuet det enda sanna. Ett tillfälligt infall, en liten svag känsloimpuls äro så sällsynta före- teelser i deras medvetna, förståndskloka själar, att de odla och visa fram sådana exotiska fenomen med verklig fadersglädje – de hava var och en den lilla fåfängan att vilja antyda : qualis ar- tifex pereo. Men ingen av dem är ett ögonblick berusad eller förljugen inför sig själv av de granna fraserna och paradoxerna. Deras livsdugliga, ogrumlade hjärnor äro varje ögonblick mäktiga att börja ett affärssamtal, granska en sifferuppgift och spåra en vinstmöjlighet, att på det område, där deras verkliga uppgift ligger, ärligt kämpa och vinna säkert planlagda framgångar. Det finnes icke en droppe romantiskt blod i deras ådror, icke en osäker famlande illusion eller oviss längtan i deras nyktra, förståndstorra själar. De äro i grund och botten endast till ytterlighet korrekta, de vilja ej i något avvika från det, som inom deras kretsar och av 53 
 
 
 
 
 sven lidman de människor, de uppskatta, förklarats vara modernt och kläd- samt. De yngre hava långt hår, lösknutna fladdrande halsdukar och vida kragar därför att modet och den goda tonen är sådan inom deras värld. Det är av samma skäl som de avsky och van- trivas i smoking och frack, förakta löjtnanter och tro på artist- fasoner, passionens rätt, socialism och samvetsäktenskap. Allt detta är lek och förställning under vilotimmarna från det krafttömmande, energiska och målmedvetna arbetet i banken, fabriken och affären. Allt detta skall aldrig ett ögonblick bliva ett blodigt allvar för någon av dem, spela den minsta roll på de livsområden, där deras verkliga insats och kamp är : Där skola de alltid förbliva starka, säkra och orubbligt vilje- fasta, där finns ingen tvekan och inga nycker, ingen famlande osäkerhet och svaghet. Speciellt äro de ordrika dilettanter och passionerade frasma- kare på det sociala området : de äro alla i offentliga livet social- radikaler eller socialister och de skryta öppet och med barnslig glädje därav. En medelålders dam mittemot Johan anförtror honom tvärsöver bordet med hänförda, strålande ögon att hon gått i demonstrationståget första maj arm i arm i ledet mellan två skräddaregesäller. Hon är direktör Herners syster och hennes inkomst räknar taxeringskalendern i flera tiotusental kronor. Snett till höger om henne sitter disponent Joseph Krumm, ett slätrakat despotansikte med hård, nästan föraktfullt skarp och genomträngande blick bakom pincenezen. Han talar i det- samma om Hjalmar Branting. – Det är den mest begåvade man som nu finns i Sverige – vi kunna vara stolta över att äga ett sådant génie bland vara politi- ker. Du skulle hört honom på diskussionen med Ljungberg – det var lysande, underbart helt enkelt – på fri hand vederlade han varenda en av Ljungbergs uppgifter – och tänk det var Ljungberg i alla fall. 54 
 
 
 
 
 stensborg Den, som han talar med, den stora yppiga fru Herner med den fylliga röda fruktmunnen under kroknäsan, ser med sina fuktiga dunkla ögon visionärt förälskat ut i rymden : – Vet du, Joseph – han är gränslös – över alla gränser. Tänk vilken man skulle som han offrat sin karriär och samhällsställ- ning för sitt ideal – avsagt sig allt för att kunna vara arbetarnas like och vän. Tänk att offra allt för att inte få något ! – Jag gav femhundra till strejkkassan i somras, säger direktör Krumm stolt. – – Det hade varit bättre om du i stället fördelat dina 210 000 om året lite rättvisare, avbryter någon snett emot, dina kvinn- liga biträden lära vara alltför mycket hänvisade till biinkomster – bara tio i månaden till, Joseph. Det är en ung man som talar. Johan har i smyg observerat honom under hela middagen : han har ett par brinnande mörka ögon dolda bakom stora glas, ansiktet är blekt och skäggin- ramat, men det är en ständig föraktfull ryckning kring mun- giporna, en flammande patos över minspelet. Han är den ende, som äter och dricker litet av de många rätterna och utsökta vi- nerna – ofta har han suttit otåligt lyssnande utan att deltaga i samtalet. Det är docenten i finansrätt, Arthur Krumm, släktens och umgängeskretsens vetenskapliga stolthet och intellektuella för- tvivlan. Han är oppositionen i denna krets av oppositionsmän, sanningssägaren i denna familj av sanningsälskare. Fru Herner avbryter : – Du är väl dum nu, Arthur – skall man sammanställa teori och praktik – man måste väl tänka på verkligheten – eljest blir man ju som Tolstoy. – Eller bygger ett privatpalats för fyrahundratusen på Villa- gatan. Samtalet snurrar vidare i samma förtvivlade ringdans. Johan tycker sig hemlös, dum och intetsägande. Han är lös- 55 
 
 
 
 
 sven lidman sliten från jorden, han känner lantmannens naiva respekt för de fina och överlägsna stadsborna. Han har känslo- och in- stinktmänniskans skygga vildblick på de välklädda och värld- svana tankemänniskorna, en hemlig beundran för deras tal, gester och snabba omdömen, för deras förmåga att namna och sätta etikett på allt. De sociala problemen och industriella spörsmålen har han aldrig lärt känna ute på landsbygden annat än som böndernas och godsägarnas ständiga klagan över arbetskraftens sinande, bristen på tjänstvilliga armar. Socialister hade han trott vara en slags av alla föraktad slusk- och brottslingstyp, och här sutto de i högsätet vid rikedomens bord och underkände villkoren för deras egen existens. Han förstod ej, att det var dessa männi- skors sätt att stimulera vardagstillvaron, att de voro rikemans- ståndets kräsna gourmeter, som omedvetet visste att ingenting kommer en människa att med mera aptit svälja dessertens tvåk- ronors franska päron än den animerade indignationen över att det finns västsömmerskor, som förtjäna nittio öre om dagen. Svårmodet och den inre oron gnagde Johan allt häftigare. Plötsligt hör han den gamle fine fabrikören, som fört fru Her- ner till bordet, utropa : – Det är bankernas fel alla dessa förfalskningar och fallise- mang – vi ha för många banker och för stor konkurrens. Här behöver bara två busar komma överens att skriva på en växel för en tredje, så ger vilken bank som helst dem två tusen kro- nor, utan att ordentligt taga reda på vilka de äro : Ja, ville de vara riktigt sluga, så behövde bara en enda förfalska två goda namn och skriva ett falskt för sitt eget, så finge han pengar utan att behöva komma fast engång. Nere vid ena bordsändan skriker och skrattar man så att sto- larna vagga. Det är en ung pojke, som berättar att han kysst tre flickor på vårens sista bal och ej vet med vilken han skall anse 56 
 
 
 
 
 stensborg sig hemligt förlovad. En annan vill visa att han alltid har sam- ma färg på halsduk, skjorta, kalsonger och strumpor. Elsa Herner, Henriks fästmö, svarar honom skrattande på en förfrågan om hon ej är rädd för vigselceremonien : – Å, någon gång skall väl vara den första. Det är bra att ha gått igenom det, så gör man det bättre en annan gång ! Alla skratta, skrika och gestikulera. Desserten serveras och sherryvinerna hetsa nu i glasen. Bakom Johan vid ett litet bord sitta tre flickor i sextonåren och utbyta förtroenden : – Vet du, han sa, att jag såg ut som Stucks die Sünde. Johan känner sig sorgsen, svårmodig, olycklig. Det är som om allt vacklade och snurrade runt för honom – han hör ej vad nå- gon säger – hans hjärta bultar och det susar i öronen. Han kän- ner sig främmande, ras- och väsensmotsatt mot alla dessa upp- sluppna, men säkra människor, vars ord och fraser alltjämt ringa i hans öron. En beklämmande olyckskänsla trycker honom som en fysisk börda. Här är endast olycka och sorg att vinna, han känner nå- got kallt och halt under alla dessa bullrande skratt och muntra ord. Här är icke hans hem – dessa människor äro grymma och farliga – grymma och farliga – kalla och oåtkomliga. Han skakar ofrivilligt till på sin stol som av en frosskakning, så att hans dam förvånat betraktar honom. På hemfärden är Johan ensam från Hedlunda på den lilla skär- gårdsbåten. Henrik skall ligga kvar. Nu tänker han endast med avund på alla dessa rika, lyckliga människor, som äro tillvarons verkliga herrar. Europa är deras hemland, de känna Paris, Berlin, London och Rom nästan lika bra som sitt eget lands huvudstad. De hava sett allt, veta allt, 57 
 
 
 
 
 sven lidman hava njutit av allt och förvandla med sitt guld, vad helst de be- gära, till sitt eget. Pengar – pengar – sjöng det i Johans öron. I hans portmonnä lågo två kronor och fyrtiotvå öre, det enda han hade kvar av de sålda böckerna. Johan kramade med ett förtvivlat grepp av handen om den halva elfenbenskulan, som alltjämt låg kvar i ytterrocksfickan. Nu skulle allt gå sönder – allt var slut ! – Men ur hans förtvivlan och stumma svårmod växte ett allt vildare livsbegär. »Man måste leva sitt liv fullt ut.« Han ställde sig ensam framme i fören och, medan vinden svalkade kring pannan, berusade han sig av blotta farten över den svarta hemlighetsfulla vattenytan. Han kände sig som vore han en fältherre på erövrarfärd till ett främmande land. Ljusen från staden nalkades honom som ett hyllande fackeltåg, och snart voro de inne mellan Skeppsholmen och Söder. Överallt lyktor, glans och fest. Den lysande staden med sina ljus speglade i Strömmen blev honom med ens till en lyckans, lyxens och njutningens sinnebild – samma stad, som de andra passagerarna trött och likgiltigt glömde att betrakta under be- kymren för respektive handväskor, blev honom i ett till under- land och äventyr. Alla hans sinnen öppnade sig med ens mot all denna främ- mande och drömda glans. En våg av livs- och njutningslust ge- nomströmmade hans starka, tunga kropp, och hela hans varel- se liksom sträckte sig i lystnad och längtan efter allt detta okända, som lockade och lovade. Han skulle vilja göra vad som helst, tyckte han, för att bliva rik, för att få medel att njuta av allt detta, som lyste framför ho- nom. Främmande långt bort ifrån hör Johan en sällsamt klar och tydlig röst : 58 
 
 
 
 
 stensborg – Ja, ville de vara riktigt sluga, behövde en enda förfalska två goda namn och skriva ett falskt för sitt eget. Båten lade till och Johan gick i land. En kvinna, som långsamt gick kajen fram, log emot honom. 
 
 
 
 
 V. Tiden och tillvaron hava spårlöst gått Stensborg förbi. Det är Johans ständiga känsla, när han återkommit från något av de sällsynta besöken i huvudstaden. Himmelens färg och molnbildningar äro här sig alltid lika, varje årstids skiftningar upprepas i en ständig kretsgång. Him- melen och jorden åldras aldrig. Orubbligt sig likt reser Stensberget sin tunga, trygga massa över åkrarnas vilande, oföränderliga plan, och bakom Stens- borgs björkmur uppe på backkrönet lever gården med samma människor och samma stämmor, samma uppgifter och samma bekymmer. Vägens djupkörda hjulspår grusas aldrig, träden växa och åld- ras oberörda av människohänder, och varje år tränger gräset längre fram på gårdsplanen. Mossan blir tätare på takens tegel- pannor, och varje vår bygga svalorna sina bon under taklisten. På hösten samlas kråkorna på Stensberget, och deras hesa, mo- notona kraxande är den regntunga hösthimmelens egen me- lankoliska stämma. Då tränga sig även sparvarna upp mot går- den, där slagorna gå på logen och tunga rågkorn skänka riklig föda. På logen äro slagorna i gång varje höst. På Stensborg finnes ingenting nytt, där är allt sig gammalt och likt : möblerna som människorna, jordbruksredskapen som sättet att bruka dem. Jorden plöjes, sås och skördas som på farfars tid, Johan går alltid med i arbetet : han kör oxarna för harven och Brutus för plogen, och skördetiden går han bland de andra med lien, och Klara går bakom honom och tar upp. Men på hösten och vintern får Svensson och Stava taga hand om allt. Då sitter Johan som herreman uppe i huvudbygg- 60 
 
 
 
 
 stensborg naden eller strövar rolöst runt på Stensborgs hagmarker och bland Stensbergets kummelblock. Då säger Stava att nådig herrn är mjältsjuk, och hon har tusen sätt att pyssla om sin her- re, medan Klara känner sig ensam och hemlös och Olle går i arbetet tungsint som ett sjukt djur. Men då betraktar sig Svens- son som inspektor eller arrendator, och har tusen tillfällen att tillfredsställa sitt maktbegär och sin självkänsla. Höst- och vintermånaderna äro Svenssons lycko- och stor- maktstid, och på lediga stunder bär han kuskvästen med sil- verknapparna och sitter inne i statstugan, röker cigarrcigarrett och läser »Östgöten«. Men uppe på herrgården är det »Östgöta Correspondenten«, som utgör den enda förbindelsen med yttervärlden och vad som händer i landskapet, riket och Europa. Det rör för resten Johan litet vad som händer under dessa ti- der. På sina ensamma promenader har han full sysselsättning av egna fantasier och drömmar. Det är de gamla herrarna Silfverstååhls öden och äventyr, han då brukar genomleva eller omdikta i den drömmen att han är en av dem : – icke fattige herr Johan Silfverstååhl på Stens- borg, men den Göran Marelius, som var son till prosten i Mar- hult och som Gustav II Adolf adlade med namnet Silfverstååhl för det att han stridsnatten utanför Danzig med sitt eldstål tän- de den första facklan i nattens förvirrade och av faror fyllda mörker. Eller var Johan hans son Gustav Adolf, majoren vid Östgöta ryttare, vilken som kornett var med vid stormningen av Prag och kom hem med ett byte av ringar och ädla stenar, vilka drottning Kristina och Magnus Gabriel de la Gardie köpte, och som satte honom i stånd att förvärva och bebygga frälse- gården Grönsö, den hans arvingar fingo sälja efter reduktio- nen. Majoren hade med ryttmästar Gyllenpistol och löjtnant Kagg blivit tillfångatagen av jutländska bönder på ett parti mot 61 
 
 
 
 
 sven lidman halvöns norra del efter Fredericias erövring. Bönderna hade stuckit ut deras ögon och sargat dem med liar, tills de »illa kvästa« vräkts i träckpölen bakom en ladugård. Det var den gamle överste Jan Silfverstååhl, som förde Små- lands tremänningar i slaget vid Lund, och som stöp vid Landskrona sida om sida med sin äldste son fänriken. Där voro otaliga andra, vilkas öden man kunde fantisera sig in i och åter genomleva : Löjtnanten vid överste Fabian Berndes’ dragonregemente Johan Silfverstååhl, som under Karl X Gustav blev fånge hos tartarerna och sedan aldrig hördes av, majoren Herr Göran på Natersta, som blev svårt sårad och fången vid Liesna och efter freden återkom från Sibirien för att finna sin hustru gift och sin ende son sittande på gården med bortfrusna fingrar och fötter, bliven fåne efter Armfeltska vinternätterna i Norge, och som nu alltid satt hophukad i en stol framför spiseln, medan han i psalmton framnynnade sina enda rediga och samman- hängande ord : »För surt smör från okänd landsort bevare oss milde Herre Gud ! – « Det var lagmannen och titulärlandshövdingen Claës-Otto Silfverstååhl, som var en av frihetstidens ivrigaste partipoliti- ker, och som dog helt plötsligt dagen innan den eftersträvade riksrådsutnämningen skulle äga rum. Där var hovrättsasses- sorns fader, kammarherren och överstelöjtnanten Claës-Fred- rik, som föll vid det första Svensksundslaget. Han var den siste, vilkens öden Johan drömde om, vilkens liv han älskade att åter genomleva som sitt eget. Sedan den tiden hade Silfverstååhlarna intet uträttat. I mer än hundra år hade Stensborgarna levat på defensiven, endast sysselsatta med att avvakta och avvärja den hotande under- gången och att söka bevara vad som engång vunnits. Straffet hade kommit, livet hade hämnat sig, och alla hade de 62 
 
 
 
 
 stensborg framsläpat ett halvt och trasigt liv under strid mot småbekym- mer, yttre ståt och inre misär. Deras bragder och stordåd hade utkämpats i tomma fantasier vid toddyglaset eller i kammar- ensamheten. Det hade varit ett ständigt stirrande mot det förflutna, en energiladdad sterilitet, som tärde och frätte inåt. Men aldrig en målmedveten och klar räddningsplan. Det var en desperation, som förde ingen vart, ett liv inom samma cirkel, ett rastlöst vandrande, resultatlöst som vilddjurets inom järnburens galler. Aldrig hade en hänsynslös handling och ett förtvivlat beslut lyft någon av männen Silfverstååhl ur Stensborgs trollring : Gården hade bundit och betvungit dem alla. Silfverstååhlarna hade utvecklats och förvandlats från djärva muntra krigarnaturer till stillsamma jordbrukare och blyga en- sittare, men i djupet av vars och ens hjärta darrade ännu ekot från slagfälten och äventyren, fanns ännu kravet på bragden och kraftprovet. Det var detta som alstrade deras ständiga, nästan omedvetna tungsinne. Detta var mjältsjukan, som lamslog dem alla : det var kraften och mannaviljan, vilka utan att få utlösning vändes inåt och nu likt frätande gifter trängde ned till livsträdets rötter. Stensborgarna hade blivit kammarsittare och fetischdyrkare, de vördade, älskade och tillbådo sina gamla möbler och ned- ärvda dyrbarheter : ett krossat gammalt porslin, en sönderbru- ten list på ett gammalt bord kunde väcka en oresonlig och långvarig smärta i deras hjärtan. De voro det förflutnas trälar och deras liv en kulissvärlds falska och dekorativa tillvaro. Inom Stensborgs trånga ram hade de fått uppleva stormansätt- lingarnas vanliga tragedi : att engång sitta som museivaktmäs- tare för den döda storhetens symboler, bleka skuggor i palats där endast minnena leva – ättlingar, vilkas blod och vilja deras förfäder hänsynslöst tagit, för att som gengångare ännu få leva kvar i den tillvaro, de fyllt med sina viljors storhet och kraft. 63 
 
 
 
 
 sven lidman Men Silfverstååhlarna hade tack vare sina förfäders jämför- elsevis anspråkslösa yttre ställning och ringa rikedom aldrig tvungits in i ett falskt, salongs- och representationslivs tomma enahanda, de hade aldrig blivit kroppsligen degenererade och värdelösa varelser. Det dagliga arbetet under kampen att av- tvinga jorden en njugg och enkel föda hade stålsatt och härdat deras lemmar och hållit motståndskraften och segerviljan uppe. Därför hade de kunnat flera ätteled igenom framgångsrikt utkämpa den förtvivlade kampen mellan att synas och att vara : utåt voro dock Silfverstååhlarna alltjämt godsägare och för- nämt folk, om ock en smula utan pengar. Men när hava jordens odlare annat än ont om rörelsekapital : det har storgodsägarn som småbrukarn. Det fanns i grund och botten ingen, som anade Stensborgar- nas verkliga fattigdom. Gården var liten, men på Vikbolandets bördigaste jord, de voro sparsamma, trodde man, och det räk- nades dem till förtjänst. De betraktades som stora original och verkliga hedersmän. Det fanns ej en gammal godsägarsläkt i Östergötland, som skulle dragit sig ett ögonblick för en äkten- skaps- eller affärsförbindelse med Silfverstååhlarna på Stens- borg. För dem betydde det ingenting att Johans farfar gift sig med en bondflicka. Hade ej gamle överstekammarjunkarn på Svärt- inge gift sig sjuttioårig med en sjuttonårig torpardotter, och hade ej hans son suttit i konungens råd ? Lät ej gamle baron på Natersta sin oäkta son och dotter, även när det var storfräm- mande, sitta inne med vid bordet, och visste man ej att han i sitt testamente legitimerat och insatt dem till arvingar ? * Denna höst gå Johans drömmar och fantasier en annan väg : han lever ej längre med förfäderna i det förflutna. 64 
 
 
 
 
 stensborg Nu leker Johan modern affärsman på sina långa enslingspro- menader. Han är ej så noga inne i det ekonomiska livets termer och begrepp : han känner dem egentligen endast genom Östgöta Correspondentens följetongsavdelning och lördagsberättel- ser, några lånbiblioteks romaner och förvirrade hörsagor. Men på denna tunna faktiska grund bygger Johan sina svindlande luftslott, road som ett barn åt sin egen fantasis spel, men som en vuxen medveten om att det hela endast är lek och inbill- ning. Än är Johan en stor bankdirektör : Han köper och säljer aktiemajoriteter, han leker segerrikt och trolöst på börsen i hausse och baisse, hans banks makt väx- er och växer, den får avdelningskontor i London och Paris, i Hamburg och Berlin – den går över Atlanten till New-York – den strider och besegrar Rockefeller – dess firmastämpel och monogram, det Silfverstååhlska vapnet, blir en maktsymbol över hela världen. Johan gifter sig med Pierpoint Morgans enda dotter, Rothschildarna söka fåfängt hans vänskap. Johan är den allsmäktige chefen för Svenska Banken, världens största internationella penninginstitut. Penningsummorna växa och växa, miljonerna hopas som sä- deskornen på logen, tätare och tätare. Till slut tröttnar Johan på all denna makt och ändlösa rike- dom : han ruinerar banken och sig själv i ett jättefallissemang, fängslande och tragiskt som Trojas fall, fjättrande folkfantasien i hela den bildade världen. Själv drager han sig tillbaka med ett par futtiga miljoner, räd- dade ur spillrorna av detta storartade guldpalats, och köper för dem ett par av Vikbolandets socknar, Stensberga och Fjälk- inge. På Stensberget bygger han sitt slott av marmor, och i ödslig tillbakadragenhet framlever han där sina sista år. Pier- point Morgans dotter är död, och han har gift sig med Greta 65 
 
 
 
 
 sven lidman Kurck på Nyckelby, sedan han räddat hennes far undan kon- kurs och förödmjukelse. Eller också är Johan en stor bolagsbildare : Han köper och säljer järngruvor för att till slut samla de flesta i en gigantisk affärssammanslutnlng, »Järn och stålkom- paniet«, vars direktör han blir med en månadslön av bara en kvarts miljon. Han äger Beeren-Island och Spetsbergen med outtömliga järn- och kollager, hans ingenjörer driva schakten djupare ned i underjorden än i några gruvor i världen förut. De bygga jättelika vågbrytare, hamnar och kajer med vidunderligt förenklade tids- och penningbesparande lastningsanordningar. Tusentals väldiga ångare lyda Johans minsta vink, stormakter- nas marindepartement tävla om ensamköprätten till hans gru- vors bränslebesparande kol och utomordentliga järn. Man fin- ner guld i Beeren-Islands djupaste malmlager. Johan förenar sig med Rockefeller och köper av ryssar och japaner Sachalin med dess enorma kol- och petroleumrikedomar. Genom sina rikedomars makt och sin affärsställnings inter- nationella betydelse vinner han för Sveriges räkning stormak- ternas medgivande att erövra Norge – efter ett krig tillfaller Sjælland och danska öarna vid freden Sverige, vars forna ko- nungaätt dör ut – och Johan bestiger, kallad av en enhällig folkmening, det förenade Skandinaviens konungatron såsom Johan IV . – Johan lyfter ögonen från marken, där han i ilfart går lands- vägen fram. Det är Ohlson, torparen i Gatan, som stannat för att hälsa på sin förre husbonde. Han har varit uppe till herrgården och lämnat ett brev till patron, som han fått från station redan på morgonen. Men den stollen Olle hade inte stannat vid »Gatans« tillrop ; utan lunkat vidare – Olle var ju alltid stolligast på hösten, så det fick man förlåta – men därför hade »Gatan« fått gå själv, och han hade inte kunnat göra sig fri arbetet förrän nu. 66 
 
 
 
 
 stensborg Johan stannar och pratar med »Gatan« om vädret och utsä- det, om att det lär vara utsikt att få klöverfrö billigare, att man får bra betalt för foder norr på, att »Gatan« känner en slaktare som skulle betala redigt och kontant pris för patrons gödoxar. Man undrar om det skall bli bra vinterföre i år till socknens skogsmark uppe i Kolmården, och om man skall kunna köra dit fågelvägen över Bråviken. Plötsligt säger »Gatan« : – Di vill ha patron till landstinget i vår. Patron skall väl bli riksdagsman som far sin engång. Johan avklipper samtalet genast med ett skämtsamt förslag, att man skall välja »Gatan« i stället, och går vidare. Hans tank- ar slå in en ny väg, det är faderns gestalt, som nu vaknar och växer i Johans drömmar. Hur kunde det komma sig att bönderna alltid hållit så styvt på Stensborgarna ? Johans blyge och tillbakadragne fader hade blivit både landstings- och riksdagsman, fastän han under sina sex riksdagar aldrig yttrat ett ord i kammaren. Var det släktskap- en, bondblodet, som de kände i hans ådror ? Johans far hade haft en olycklig barndom. Han hade fått gå som drängpojke på gården, innan fadern beslutit hans legiti- mation. Men då hade han fått informator, gått fyra år i skola i Norrköping och slutat som kvarsittare i 7:1 vid tjugutvå års ål- der för att sedan börja sköta jordbruket som inspektor ute på Sandemar i Stockholmsskärgården, där han blivit förlovad och gift med guvernanten på stället, fröken Maria Berg. Först när fadern dött hade sonen kommit tillbaka till Stens- borg för att taga hand om jordbruket. Hans far hade aldrig tålt hans hustru, som varit ett par år äld- re än mannen, och han hade alltid ogillat deras äktenskap. Det hade varit barnlöst i tolv år. Johan hade heller aldrig kunnat tåla sin mor, hon favorisera- 67 
 
 
 
 
 sven lidman de och brydde sig endast om Henrik – Johan ansåg hon verka bonde. Johans mor föraktade bönder, spelte gärna teater för sig själv och andra, älskade att blanda sitt tal med franska glosor och läste romaner, som hon lånade från ett litet lånbibliotek i Norrköping. Sin energi nedlade hon på ett träget umgänge med alla traktens ståndspersoner och på att educera sin man. Johan måste le svårmodigt och ömt, när han tänkte på sin stille, storvuxne och tungsinte fader, vars långa jättegestalt all- tid fick gå en smula krökt under Stensborgsrummens låga tak. Han hade haft fina aristokratiskt skurna drag, milda blå ögon och på den tidigt kala hjässan en liten svart sidenkalott. När han var sjuk sökte han aldrig läkare eller apotek : han hade all- tid blodiglar i en glasburk på kakelugnsnischen inne på konto- ret : dem begagnade han både för sjukdom och svårmod. Hans livs stora historiska tilldragelser hade varit det italiens- ka fälttåget 1859 och det fransk-tyska kriget, hans hjälte i år- hundradets galleri var Napoleon III , och han gömde och läste ännu på ålderdomen illustrerade tidningar från dennes tid. Han kände sig alltid obildad och ville alltid lära, och han brukade stiga tidigt upp på morgnarna för att läsa »Das einzige Meisterschaftssystem sich deutsch, englisch und französisch in zwanzig Lektionen zu lernen«. Men när husets folk själva ste- go upp, funno de ständigt patron sovande i skrivstolen vid chif- fonjén. Helst läste han emellertid poesi, och Fritiofs saga kunde han så gott som utantill. Han citerade alltid verser därur, men på sin bondska provinsdialekt. När han satte sig till måltiderna sade han alltid : på bordet väntar maten och tôrsten gör mig men, och modern avbröt gärna med emfatisk avsky : – Du menar väl törsten, min vän ! 68 
 
 
 
 
 stensborg De lyckligaste åren på Stensborg hade varit, när modern var död och fadern fått gå i ro och ensamhet på sina rum. Han klädde sig då alltid i hemmavävda och hemmasydda kläder, var nästan aldrig utom ägorna och tog ej emot bjudningar. Han blev med åren alltmer bonderadikal och pessimistisk, föraktade ämbetsmän, Präster, ordnar och kunglighet, ville kallas frälse- bonden Henrik Johansson på Stensborg och den enda tidning, han höll, var Fäderneslandet. Han hade lämnat efter sig ett skriftligt förordnande, att liket skulle läggas i en vanlig brädlår och på en flakvagn köras ned till familjegraven, där han skulle jordas utan blommor och sång, och där ingen vård finge resas över hans gravplats. Denna begäran uppfylldes naturligtvis icke. Johan hade tittat uppåt backen mot herrgården : där på krön- et syntes i regndiset Stavas figur avteckna sig mot den grå bak- grunden. Hon kom från svinstian med stävan i handen, och där hon, stödd på sin lilla käpp, kutade upp emot herrgårdsbygg- naderna, var hon mest lik en stor hund, som sprang nosande på alla fyra. Johan kom plötsligt ihåg ett uttryck av fadern på hans sista år: – Nej du, jag skulle gift mig med Stava och struntat i huvud- staden. Så hade det gått oss alla bättre ! Brevet var från Henrik : Han hade börjat arbeta i finansdepartementet och kommers- kollegium, i mars skulle han gifta sig. Nu ville han hava pengar igen och förebrådde brodern hans likgiltighet och lättja : han kunde väl förstå, att han skulle få igen allt, när giftermålet och bröllopsresan väl vore över. Johan tyckte allt sämre om Henrik. Han gifte sig bestämt bara för pengar. Men man måste ju i alla fall hjälpa honom : blodet är tjockare än vattnet. 69 
 
 
 
 
 sven lidman Slutet av Henriks brev kom Johan att ofrivilligt rodna och bliva ängsligt förvirrad. Brodern berättade att efter morbror Berg hade det varit en kassabrist på tjugusex tusen. Den hade täckts med gubbens efterlämnade pengar, genom sammanskott av vänner, kamrater och Johans fader samt genom försäljning av det gamla möblemanget och biblioteket. Gubben hade varit samlare och försnillat för att tillfredsställa sin mani. Allt detta hade Henrik hört av en gammal häradshövding, vilken han nu ofta råkade. Han misstänkte, att underrättelsen om försnillningarna och utredningen av svågerns affärer på- skyndat faderns död. Johan blev sittande en lång stund apatiskt trött med brevet i handen, utan att klart tänka eller utforma sina känslor. Han gick ej längre så gärna upp i förmaket. Medvetandet om böckernas frånvaro irriterade och plågade honom alltid, fastän han visste, att ingen besökare kunde märka deras frånvaro bak- om de stängda trädörrarna. På de öppna hyllraderna och bakom bokskåpens glasdörrar prunkade ju alltjämt orörda de lysande gamla franska banden. Nu satt han kvar i rummet därnere och tog från den lilla hyl- lan av sockerkist, som stod uppe på chiffonjén, en av de gamla lånbiblioteksromaner, som modern förvärvat eller glömt att lämna igen. Den var hans favoritlektyr härnere : han skulle ej kunnat säga, hur många gånger han läst den från pärm till pärm. Det var två tjocka band på tillsammans tusen sidor, bla- den voro gulnade av ålder, smutsiga och nötta av tummar, och dess titel var »Lewis Arundel eller Lifvets jernbana«. Johan läste sitt favoritkapitel, scenen i spelsalen, då Lewis Arundel med ansiktet blekt av vrede, men med en stolt och lugn geste, till allas förvåning efter förolämpningen först drar på sig en smutsig gammal handske för att sedan med den giva lord Bellesfield ett slag i ansiktet. 70 
 
 
 
 
 stensborg Men läsningen förströdde honom icke längre. Johan sköt undan boken om Lewis Arundels märkliga öden och sjönk in i osäkra och vaga drömmerier : Det hade kommit ett hårt och elakt drag kring hans mun, och ögonen tycktes fixera ett fjärran, men bestämt mål. 
 
 
 
 
 VI. Olyckan ligger över Stensborg. Hemliga tecken och varningar, som endast Stava förstår och kan tyda, förebåda den nalkande faran. Stensborgs husandar och tomtar äro i oro och hemlig ång- est : två gånger hava tegelpannor utan synbar anledning fallit ned från taket på stora byggnaden – en morgon, när Stava kommit in för att städa på rummet innanför kontoret, låg hov- rättsassessorns porträtt nedfallet på chiffonjén. Stava har ej vå- gat omtala det rätta förhållandet för nådig herrn, utan sagt att hon själv dragit ned det under damningen. Men det finnes ett hål vid ena ögat på hovrättsassessorns porträtt, det är litet och herr Johan har ej sett det. Stava vet dock att det finns där : ett hål i högra ögat. Vildbien, som hava haft sitt bo i skorstensröret, äro dömda att dö i vinter. En morgon, när Stava kokade kaffe, föll boet med all honungen ned i den öppna spiseln. Honungen var svart av sot och oätbar för människor, men den skulle varit bi- ens föda. Nu skola de dö, alla de små lustiga vildbien på Stens- borg, som i så många år kunnat leva och bo i ett gammalt skor- stensrör. De skulle ej längre förirra sig in i rummen som förr under vår och sommar. Två stycken av dem höllo nu till i skaf- feriet innanför köket, och Stava hade grönt i en gammal kopp och smält socker på ett tefat för deras räkning. Hon hoppades nu endast att de skulle överleva vintern – det vore dock ett lyckligt tecken, en liten förhoppning att ty sig till. Men det var hemligare och farligare varningar, som Stava hade att grubbla över och söka tyda, två drömmar, som med plågsam verklighet gömt sig i hennes minne. Hon hade legat i en stor säng och vid hennes sida herr Jo- 72 
 
 
 
 
 stensborg hans fader : han hade varit sig lik som i ungdomen, endast håret var vitt, och han bar den lilla svarta sidenkalotten på huvudet. Han hade smekt Stava – de voro ju gifta, gifta sedan många år. Plötsligt hade hon sett ut : det var ett stort fönster tätt invid deras säng, och utanför det såg man en stad med ett stort torg. På torget var en galge rest, och i den hängde nådig herr Johan, och hans fader sade plötsligt till Stava : – Men det är ju våran pojk. Den andra drömmen är än sällsammare. Stava och herr Johan hade varit ute och gått hand i hand som när nådig herrn var liten och Stava var hans enda vårderska och tröst. Han hade som i barndomen än sprungit ett par steg framför, än ett par bakom Stava och i handen hållit samma gamla käpp, vilken han som barn hade brukat få leka med. De hade mött herr Johans fader till häst på vägen nere vid Stens- berget, och Johan hade prövat sitt gamla pojkknep att med käppen söka lägga krokben för faderns häst i den förhoppning- en, att den skulle snubbla och falla. Hästen och herr Johans fader hade plötsligt försvunnit i jor- den, men Stava och Johan gingo båda vidare utan att tänka eller förvånas däröver, tills de kommo fram till ett stort sund, på vars vatten många väldiga skepp seglade, och på vars andra sida man såg en stor stad och ett vitt slättland med åkrar och ängar. Plötsligt sjönk allt vattnet undan, och herr Johan ropade för- tjust : Nu kan vi gå över, Stava. Stava såg då att det var Bråviken, och på andra sidan låg Norrköping. De gingo torrskodda över på den fasta och steniga sjöbott- nen, men kommen på andra sidan, sprang herr Johan plötsligt ifrån henne och blev borta i en gränd. Stava rusar omkring på främmande och okända gator, ropande på Johan och frågande 73 
 
 
 
 
 sven lidman alla människor, hon mötte, om de sett honom. Men dem hon frågade, kände varken Johan eller henne. Det började att skymma, och gråtande springer hon allt ångestfullare omkring i den stora staden, tills hon åter befinner sig nere vid Bråviken, och nu ser hon plötsligt vattnet komma tillbaka med ett stort dån. Herr Johan är fortfarande kvar i Norrköping, och hon måste över till andra stranden och Stensborg, innan vattnet hunnit komma tillbaka. Gråtande och snubblande springer hon över de halkiga, kullriga stenarna på sjöbottnen, och bakom henne jagar vattnet brusande fram. Ur den drömmen hade Stava vaknat vid att höstregnet piska- de mot kökets rutor, och hon hade gråtit länge, snyftande och krampaktigt som ett ängslat och hjälplöst barn. En sådan dröm hade hon icke ens haft nätterna innan herr Johans fader dog, då hennes drömmar dock varit hemska och betydelsefulla. På kvällen lägger Stava »stjärnan« för gårdens och herr Jo- hans räkning, men korten giva inget klart svar – endast stora pengar och stora olyckor. Ej heller kaffesumpen lämnar tydliga anvisningar, och till nyårsnatten har Stava beslutit att stöpa bly. Det är ett farligt, men ofelbart medel att se in i framtiden och det kommande. Men det är något som oroar Stava mer än drömmarna : Herr Johan är sig icke lik. Än deltager han med plötslig iver i arbetet för att lika snabbt tröttna och gå bort. Han är otålig och slår djuren vid minsta anledning – herr Johan, vars hand aldrig varit snabb till slag. Han går oroligt av och an inne på sitt rum i timmar. Stava kan höra honom tala för sig själv och skratta, ett kort och kallt skratt, som Stava aldrig har hört hos husbonden förr, och vars innebörd hon icke förstår att tyda. Stundom är han uppsluppet munter, sitter i köket i timmar hos Stava, skämtar, paschasar och gycklar med henne och vill 74 
 
 
 
 
 stensborg aldrig gå in och lägga sig. Andra dagar är han kort och fåordig, och en kväll har Stava sett spår av tårar i hans ansikte. Ofta hittar hon i papperskorgen sönderrivna lappar med siffror i mängd och långa additioner. En dag har han plötsligt rest upp till Stockholm med en tung koffert, och vid återkomsten var kofferten lätt att bära som en liten nattsäck och herr Johan blek och tystlåten, men munter på ett sätt, som endast ytterligare ökar Stavas ångest. Ty herr Johans ögon äro icke muntra : de ligga tysta och slut- na långt inne, och ögonlocksränderna äro rödkantade. Ibland kan han ej möta Stavas blick, utan ser rodnande och förvirrad åt sidan. Nu sitta Stava och herr Johan på stentrappan. Morgonens regn har slutat, och himmelen klarnar under de drivande skyarna. Johan är klädd i en hög knäppt rock av grått ylle, och byxskaf- ten äro instuckna i de leriga smorlädersstövlarna. Han ser mest ut som en lantbruksinspektor eller storbonde, där han sitter och petar med sin käpp i jorden nedanför trappan, och ögonen stirra blyga och svårmodiga ut i rymden, medan de båda tiga. Ur ett lerfat lapar yngsta kattan, Rosa, mjölk, och Johan stry- ker henne ibland över ryggen. Då och då blossar han häftigt på sin cigarr. Han har köpt två hundra dylika på en realisation i Stockholm, och nu går han ständigt rökande inne som ute. Pluto, den stora tjuren blev i går såld till Rörsta. Johan och Stava börja tala om alla tjurar, som Stensborg haft, deras fel, förtjänster och öden. Stensborgs kreatursbesättning är av gammal god svensk bondras, korna giva icke så mycken mjölk som de moderna och importerade rasdjuren och få ej heller så mycken artificiell föda, men deras mjölk är bättre, och på Stensborg har aldrig varit tuberkler. Nu skall patron på Rörsta söka driva upp en ny 75 
 
 
 
 
 sven lidman och starkare kreatursbesättning genom att beskälla sina raskor med Pluto. Han väntar sig goda resultat därav, och Stensborgs- tjuren har blivit väl betald. – – Kommer Stava ihåg Olivelöv ? – Om jag gör det, nådig herr Johan – han höll ju på att ta li- vet av gumskrället engång. – Det var väl mig och inte Stava. – Ack, snälle herr Johan, det var som han trampat på hjärtat i brystet, när nådig herrn låg där under honom och bara tittade och inte rörde en lem. – Johan skrattar. Olivelöv och han hade engång varit lekkamrater. Det var en sommar, när Johan ännu var pojke och fick ströva omkring som vaktare åt kon Steffanie – så uttalades namnet på gården – och hennes sex månaders gamla kalv, Olivelöv. De hade hållit till längs dikesrenarna ända nedåt Gatan. Stef- fanie hade varit tjudrad, och Johan hade vandrat kring med tju- derpinne och klubba som symboler på sin makt och hade haft ett litet rep, som han brukat knyta kring Olivelövs små spirande horn. När Steffanie var tjudrad, drog han alltid tjurkalven med sig ett stycke längre ned för att få vara ensam med sin lekkamrat och förtrogne. Johan och Olivelöv hade knutit ett varmt och in- nerligt vänskapsförbund, och när kalven låg dåsande i solskenet och idisslade, sov Johan med huvudet lutat mot hans sida. Olive- löv följde honom nästan alltid, även utan repet, troget som en hund, och när sommaren led mot sitt slut, var kalven så stor och stark, att Johan kunde till och med rida på hans rygg från ladu- gården ned till den för var dag nyvalda betesplatsen. När terminen skulle börja i skolan, tog Johan ett ömt och rö- rande farväl av sin sommarvän, och han grät och kysste Olive- löv på mulen och lovade honom invärtes en evig vänskap och trohet. Johan hade tyckt att ingen hade så goda och milda ögon som Olivelöv, och nästa sommar avvaktade han med barnslig 76 
 
 
 
 
 stensborg glädje och spänning. Han föreställde sig i tankarna hur glad Olivelöv skulle bliva vid återseendet och genast känna igen ho- nom och Johan än engång få tillbringa en sommar i frihet från läxor, skoltvång och ständig uppsikt. Den nya sommaren hade kommit, och när Johan återvände till Stensborg, hade alla kreaturen varit ute redan i en vecka och med dem Olivelöv. Men nu var Olivelöv bliven en stor, nästan fullvuxen tjur, och när Johan kommit för att smeka honom, hade han brutalt slagit ikull den främmande inkräktaren. Olivelöv hade fått sin tjurnatur fullt utvecklad och hade re- dan en tjurs retlighet och motvilja mot människor. Hade ej Stava varit tillhands och modigt skrämt undan ho- nom, hade Johan kunnat bliva illa medfaren. Men denna händelse hade blivit Johan en källa till ständig bit- terhet för hela den sommarn, och hans moder hade hånat ho- nom och sagt, att han borde förr bo i ladugården än i herr- skapsrum. Han komme väl att gifta sig med en ko, när han blev fullvuxen. Dock sörjde Johan aldrig så mycket över dessa stick- ord som över Olivelövs gränslösa otacksamhet och glömska. Näst orättfärdigheterna mot honom efter upptäckten av skol- pojksförbundet blev detta Johans bittraste minne från barn- domen av tillvarons orättfärdighet och grymhet. Den sommarn hade ej varit så rolig som den förra. Johan hade strövat ensam omkring på ägorna och mest hållit till i oxhagen nedanför Stensberget, där han brukade ligga och läsa »En yngre sons äventyr« av Trelawney eller de svenska ost- indiefararnas gamla resebeskrivningar från 1700-talet. Johan hade känt sig ensammare än någonsin dessa månader : varken människor eller djur kunde han numera lita på eller för- tro sig till. Hans medfödda inåtvändhet och skygghet för män- niskor utvecklades till hat och motvilja mot allt umgänge. Han 77 
 
 
 
 
 sven lidman höll sig undan från alla, föräldrarna och brodern som folket på gården, och var endast inomhus, när han åt eller sov. Men när han strövade omkring de långa sommardagarna på Stensberget, där ormarna gledo skrämda undan och bär voro att plocka i tusental, eller när han låg på ryggen i gräset nere i oxhagen och följde de små, vita strömolnens färd i den djupblå rymden, frossade han och njöt av sin ensamhetskänsla och sitt människohat. Han levde då endast i Trelawneys bok, var sjö- rövare och tyrannhatare med dess unge hjälte, rövade skepp och dräpte feta köpmän och var älskad av en skön och under- bar malajprinsessa, och han skyddade oskulden och de förfölj- da, fast han längesen prövat och genomskådat allt levandes otacksamhet och grymhet, djurs som människors. Men den sommaren hade Johan även börjat mogna till yng- ling och man. Hans kropp hade växt och förvandlats, han hade ofta underliga invärtes smärtor och dunkla drömmar om nät- terna, och hans oro och människohat hade därav ytterligare stegrats. Från denna tid lärde han sig älska ensamheten och vara förtegen inför människor. Det var ingen som då eller se- dermera kunde ana något av hans fantasier och drömmar, och han talade aldrig med någon om sig själv. För varje motgång och tillrättavisning i skolan eller hemmet blev han endast alltmer sluten och tog skadan igen i sina fanta- sier, där han som en väldig sjörövare eller erövrare utkrävde grym och plågsam hämnd av sina lärare och kamrater. Året därpå hade han gått fram, fått skjortveck, halsduk, ut- skuren väst och en liten rund hatt, ett så kallat plommonstop, och modern hade föreslagit att han skulle sättas i lantbruks- skola på någon gård. Han såg ju ut som en bodbetjänt, och lärarna väntade ingen framgång av hans studier. Det var en skam och sorg, att han vore fideikommissarie till Stensborg i stället för Henrik, som fick goda betyg och ständigt beröm i skolan och lovade att bliva något verkligt betydande. 78 
 
 
 
 
 stensborg – Se, Henrik brås på mig, men vem Johan brås på, det vet inte jag, brukade modern säga med en elak blick och ett hån- leende till fadern. Men denne svarade aldrig något – varken för eller mot – och Johan fick fortsätta skolgången och fantasierna, utan att någon närmare intresserade sig för honom eller sökte taga del av hans tankar och känslor. Hade någon för resten sagt till lärarna eller modern att Jo- han ägde ett inre liv eller en själ, hade den djärve säkert mötts med ett tvivlande skratt. Bara Johans under övergångsåren otympliga och grova figur med de osäkra, valpaktiga rörelser- na, den förlägna blicken och den hängande tunga munnen ve- derlade varje antydning åt det hållet. Modern hade för övrigt på det bästa sätt hämnat sig på Johan för det missnöje och den motvilja, han ingav henne. Hon hade på en realisation i Norrköping förvärvat ett otroligt billigt och smaklöst byxtyg med breda ränder i gult, klarblått, högrött och grönt. Av detta hade hon låtit sockenskräddarn sy ett par lång- byxor åt Johan, och i fyra terminer utgjorde detta plagg ett ut- sökt föremål för stadens, skollärarnas och kamraternas ständiga och osläckliga munterhet. Johan hade fått ett konstant öknamn : »herrn med spekt- rumsbyxorna«, och det gick knappt någon fysiklektion under en hel hösttermin, då Johan ej under klassens hejdlösa skratt fick för fysikläraren uppräkna färgerna i spektralanalysen. Men genast modern dött, brände Johan sitt skam- och tor- tyrplagg i kakelugnen på det lilla skolpojksrum, som han dela- de med sonen i den familj, där han var inackorderad. Och av fadern hade Johan lyckats utverka tillstånd att få avsluta sin skolgång i Norrköping och flytta till Linköping där han ock sent omsider avlagt sin mogenhetsexamen. Johan har länge suttit tyst, och Stava betraktar honom full av ömkan och oro från sidan. 79 
 
 
 
 
 sven lidman Vad är det som kan plåga husbonden ? Ådrorna vid tinningarna hava svällt, munnen är hopknipen och bitter, och ögonen stirra förebrående, sorgsna ut i det tomma. Herr Johans ögon äro djupa och klara, men det är som voro de genomskinliga av tårar, tycker Stava, och hon sitter där ängslig och tafatt och stryker med händerna över sitt förkläde. Hon vet ej vad hon skall säga och hur hon skall börja. Plötsligt bryter hon tystnaden : – Kommer nådig herr Johan ihåg Herr Kules ? Johan skrattar hjärtligt till. – Jo, Stava, det må Stava tro att jag minns, jag fick ju själv springa efter bössan åt far. Och de börja åter utbyta sina minnen. Tjuren Herkules hade blivit vild och tagit drängen Anders på hornen – det var den starkaste och ilsknaste tjur, Stensborg ägt – den hade hållit på att kosta än den ene än den andre av gårds- folket livet, och nu var Anders skenbart räddningslöst förlorad. Då hade herr Johans fader, gamle herr Henrik, tagit till bössan för att rädda drängens liv, och Herkules hade stupat för ett enda skott. – Si, herr Johans fader, han kunde sköta byssor, han ! Men en gång gick det inte som han tänkt – har herr Johan hört det ? – Nej, vad då, Stava ? – Jo, si, herr Johans far hade slagit vad med baron på Nyckel- by – det var på den tiden, när gamle baron var i första och herr Johans far satt i den andra kammaren. Då var här middag en- gång på förhösten, och då slog di vad efter middagen, om herr Henrik skulle kunna skjuta av en av byssorna med en eben- holtsladdstake som kula i pipan, rakt vinkelrätt, di kallar’t, upp i luften, så att laddstaken skulle falla ned inom hundra stegs omkrets. För si, herr Henrik hade påstått, att hans ebenholts- laddstakar voro starkare än järn. Och där gick alla herrarna ut på åkern här nedanför – det var 80 
 
 
 
 
 stensborg många, skall herr Johan tro – det var överste Leijonclou på Kolfall, och det var Serenius på Ryd – och det var – – – Historien, Stava ! – Ja, si, herr Johan, då klev di ut där allihop i lerjorden, och gamle herr Henrik han laddade byssan med krut, så att Sere- nius blev rädd och skrek : »Nu springer den« – och så rusade han in, men herr Henrik sa bara : »Jag tror det är Serenius som springer.« Och då skratta her- rarna och majoren på Spånga han skratta så han skrek och föll ikull i leran. Men herr Henrik satte ebenholtsladdstaken i pi- pan och lade sig ned på knä och riktade byssan rakt opp. Då sprack det i byxsömmen, så som herr Henrik låg spänd, och då sa baron på Nyckelby : »Inte skall du skjuta med båda byssorna på en gång, Silfver- stååhl !« – Och i detsamma gick skottet av. Ja, si, herrarna gick där en halvtimma och leta i leran på hund- ra stegs omkrets, och di halka och snubbla och föll ikull, men inte såg dom röken av laddstaken engång. Då sa baron Kurck : »Nu har jag vunnit din bästa byssa, Silfverstååhl !« »Nä inte har du det, Kurck« – sa herr Henrik – »för laddsta- ken har inte kommit ned än.« »Då ska vi vänta på den« – sa gamle greven på Tisslinge – den där di kallade riksfnyssan, herr Johan vet – för si han var ju alltid fallen för galenskaper. Och då tog herrarna ut punsch och stolar och bord och satt och drack och väntade på laddsta- ken, tills herr Johans mor – hon var ju resselut av sig – gick ut och sa åt dem att komma in. I detsamma blev det ett stort och grant stjärnskott, och då sa herr Henrik : »Där for staken« – och så gav han Kurcken den där byssan, som han alltid är så stolt av. Johan känner historien förut, men det roar honom att höra 81 
 
 
 
 
 sven lidman den utförligt och på nytt. Den påminner honom om att hans fader engång var en annan än den gamle fåordige och inbund- ne åldring, som han mindes från de sista åren. Han var engång en munter jätte, som på Sandemar hade mött en av de missnöj- da drängarna, som knogade och dignade under en rågsäck, och när drängen sade : »Sånt här orkar du inte med, bondplåga«, hade herr Henrik tagit både drängen och säcken på ryggen och burit upp dem på spannmålsvinden. – Och där var tolv stycken, som försvurit sig på att sätta yxan i herr Henrik, när di engång voro ute tillsamman på timmer- huggning, men från den stunden kunde di burit honom på sina händer, sånt värde hade han fått för dem. Och då var han bara tjugufyra år och hade inte gått genom lantbruksinstitut en- gång. För si, han hade fått platsen hos baron Brånnerhjelm bara på rekommendation av baron Bunge på Stor-Rasta, som varit kamrat med herr Henriks fader, gamla löjtnanten. Stava ser hur herr Johan blir lättare till lynnet och muntrare ju mer hon berättar, och Stava har tusen ting att förtälja, sorgliga och glada. Hon kan historier ända från herr Johans farfars tid, och det finns ingen herrgård på Vikbolandet, från vilken hon inte har en tilldragelse att förtälja eller en person att omnäm- na. Hon är en levande herrgårdskrönika, och hon berättar med tusen detaljer och ordstäv, och herr Johan lyssnar och flikar in sina anmärkningar och frågor, och han glömmer sig själv och skrattar och sörjer med berättelserna som ett barn. Det är anekdoter om Swartzarna och deras schäferi, om gamle baron på Huvudsta som gifte sig för att fideikommisset skulle stanna inom släkten, med en flicka, som folk påstod vara hans oäkta dotter, om den siste greve Clerck, som hade nittio oäkta barn, men, när han blev gammal och gifte sig, inte kunde få en enda bröstarvinge. Det är historien om lagmannen-kammarherren på Gränsö 82 
 
 
 
 
 stensborg och hans visiter hos gamla grevinnan på Beckershov, som frå- gar : Nå hur är det med kammarherren nu ? – Ah, goda grevin- nan, det är med mig som med alla människor ! Hur är det då med alla människor, käre kammarherren ? – Det är bara strunt, goda grevinnan, och litet skinn som håller ihop’et. – Stava berättar och berättar – naturalistiskt och utan omsvep med lantliga människors sunda ärlighet, historier med saft och must och drastiskt grova ord att skratta åt med friska, starka människors bullrande och bekymmerslösa skratt. Men det är även historier om gamla mord och passionella för- brytelser, som komma Johan att rysa av spänning och intresse. Det är berättelsen om Johans farfars kusin filosofie magis- tern herr Georg Silfverstååhl, som var på Brunna som ung in- formator, och som grevinnan blev förälskad i. Det är historien om deras hemliga kärlek och lycka, hur grevinnan älskar ho- nom som sitt eget liv och till slut syr och märker alla hans klä- der och till och med broderar dyrbara nattskjortor åt den unge informatorn, som endast får bära på och röra vid ting, som stamma från hennes hand och arbete. Det är berättelsen om katastrofen : hur guvernanten, som även blivit förälskad i magister Georg, förråder de båda brotts- lingarna, hur grevinnan straffas och hennes barn dö eller dö- das, och hur greven på Brunna gifter om sig och magister Georg blir vansinnig och irrar omkring i landet och en vinter- morgon finnes ihjälfrusen i en snödriva i allén upp till Brunna slott. Det är icke sextio år sedan, och Johan har själv sett greven på Brunna som en nittioårig gubbe, spökande i bondfantasien som snåle greven. Och Georg Silfverstååhl har varit av hans släkt : de hava varit blod av samma blod. Det går en våg av dun- kel hänförelse och bördsstolthet genom Johans själ. Det är historien om baron Bunge på Natersta, som aldrig tålde att någon plockade bär på hans ägor, hur han en dag får 83 
 
 
 
 
 sven lidman se tre statarhustrur plocka bär i en hagmark och springer dit för att jaga bort dem och därvid piskar den ena gumman med sitt spanska rör. Det är en vecka senare, och han kör sin hustru på väg in till staden, där hon skall tala med en läkare. De äro endast de två i vagnen, han, som kör, och hon, som är i havandeskapets nion- de månad. De passera samma hagmark – och se – därinne gå tre kvinnor och plocka bär. Man kan ej urskilja deras gestalter, och över huvudet bära de liksom stora hucklen. Baron Bunge har alltid varit snar till vrede, han glömmer sin hustru och sitt ärende, och innan hon hinner hindra honom, har han kastat tömmarna till henne och rusat in i skogen med lyftad käpp. Kvinnorna försvinna springande in mellan träden, och baron Bunge följer efter dem och blir borta inne i skogen. Och han kommer aldrig tillbaka. Då kör friherrinnan vagnen hem till Natersta och befaller folket på gården att gå skallgång genom skogen ned till Hult – och där ligger baron Bunge på Natersta med hjässan kluven av ett yxhugg och en tuva blåbärsris i den gapande och förvridna munnen. Man säger, att det är de tre statarhustrurnas män, som för- klätt sig till kvinnor för att hämnas. Men där finnas inga bevis, och man vågar endast viska eller tala i antydningar därom. Den natten ger friherrinnan livet åt en son och dör själv – och den sonen är den gamle baron på Natersta, som Johan känner, och som alltid darrar på handen, så att han ej ens kan hälla i ett glas vatten utan att spilla. Så darrhänt har han varit från den natt, han utgick ur moderslivet. Historia knyter sig till historia. Det är hela Östergyllens alla herrgårdar och deras döda äga- re, som passera revy för Johan med deras egenheter och sär- drag sådana som de leva i bondemun eller ännu berättas av 84 
 
 
 
 
 stensborg gamla trotjänare, och så som de kunna hågkommas och utläg- gas av de kvarlevande veteranerna vid toddyglaset och spelbor- det i provinsens avlägsnaste och minst trafikerade landsändar. Plötsligt säger Stava med sitt torra, skrockande gumskratt, i det hon stryker med avigsidan av handen över sin tandlösa, in- sjunkna mun : – Har herr Johan hört vem gamle herr Henrik mötte på färd till Norrköping och vem han klådde på öppen landsväg ? – Nej, vem då, Stava ? – Har herr Johan aldrig hört historien om den falska växeln? – Johan blir blodröd – förvirrad – och frågar häftigt : – Vad menar Stava ? Stava skrattar : – Ja, si nådig herr Johan får inte bli te sig för de inte – men engång kom gamle herr Henrik från Norrköping och på vägen möter han sin son Johan larvandes med ett papper i handen. Då frågar gamle herr Henrik : »Vart skall du taga vägen, Jonte ?« Då svarar nådig herr Johan : »Jag skall gå till banken och taga pengar.« »Men vad har du i handen, pojke ?« »Jag har en växel, far !« Då tar den gamle herr Henrik papperet och tittar på det, och minsann är det inte en växel ställd på honom med två goda namn. Si då hade nådig herr Johan just lärt sig skriva, och det fanns ingenting, som han inte skulle rita av eller kluta ned. Men gamle herr Henrik blev så rädd och hjärtskrämd och ond på engång, för han tålde aldrig skämt med allvarliga ting, så att han knäppte ned byxorna på unge herr Johan och gav ho- nom stut så på öppen landsväg och vinter som det var. »För så hjärtängslig har jag aldrig blivit i mitt liv«, sa han efteråt till mig, »för pojken hade skrivit en riktig växel, fast den var på en miljon.« – 85 
 
 
 
 
 sven lidman Stava blir alldeles stel av förskräckelse. Herr Johan reser sig upp med ett förvirrat, ansträngt leende och en hopplös, trött ryckning av ögonbryn och panna – och så går herr Johan tyst in till sig. 
 
 
 
 
 VII. Johan hade verkligen skäl att vara vid gott lynne. Den gamla dubbelboetterade guldklockan från sjuttonhund- ratalet, som han i tankspriddhet hade stoppat i byxfickan och tappat med den uppdragna näsduken, hade han återfunnit på det mest oväntade sätt, medan han gått runt och sökt i den lilla så kallade »stora trädgården« bakom herrgårdsbyggnaden. Klockan hade ej stått att finna, men plötsligt får Johan se två av Svenssons fosterbarn, ett par åttaåriga pojklymlar, sitta vis- kande uppe på stättan vid gärdsgårn, där gångstigen tar av ned till statstugan. Han hade ropat på dem, men i stället för att komma hade de båda huvudstupa rusat sin väg och försvunnit in i fårhagen. Johan hade skyndat efter dem – och på andra si- dan gärdsgårn låg guldklockan, hel och oskadad. De små tjuvarna hade tappat sitt hittegods vid sin alltför brådstörtade och snabba flykt. När de ej användes av Svensson i arbetet, hade hans så kalla- de fostersöner endast tjuv- och rackartyg för sig. Johan miss- tänkte, att Svensson tog hand om deras oärliga förtjänst, men hade aldrig för dennes duglighets och oumbärlighets skull ve- lat göra någon sak av det. Man hade fått låta udda vara jämnt – och nu var i alla fall klockan återfunnen. Johan gick in till sig för att kläda sig fin till förlovningsmid- dagen på Nyckelby. Den här gången var det roligt att fara bort på bjudning. Fracken var ny, skjortbröstet var bländande och halsduken vit, hela förlovningsståten från Stockholm och Hedlunda kunde nu Johan taga på sig, och han smålog förtjust för sig själv vid blotta tanken på vilken effekt den röda sidennäsduken skulle göra på Nyckelby. De nya kragknapparna voro bättre att knäp- 87 
 
 
 
 
 sven lidman pa, det tog icke en halvtimmes tid längre att få på sig en krage, och stärksakerna blevo inte onödigt tummade. Det var minsann annat än förr i världen, när Stava hade fått pressa, blöta och taga ut fläckarna på den gamla frackkostym- en, som var sliten i alla sömmar, blank både fram och bak och hade en jättesmörfläck på västen, som måste döljas av den stän- digt hopknäppta fracken. Och den var i alla fall för trång över axlarna, även när den var oknäppt. Detta är annat. Johan känner sig sorglös, munter, säker på sig själv och hela världen. – Det finnes egentligen ingenting, han just nu har att sörja över. I förrgår var han inne på banken i Norrköping och gjorde den sedvanliga halvårsavbetalningen på femårslånet. Denna gång hade han icke behövt göra någon växel för räntebetal- ningen. Pengarna för tjuren, de sålda gödoxarna och de för av- betalningen dessutom under halvåret hopsparade slantarna hade räckt, till och med mer än väl, ty det fanns pengar kvar i chiffonjén. Nu har Johan tagit en hellott i Hamburgerlotte- riet : från en av dess kollektörer, Haupt & Voges Nachf., hade Johan fått ett frestande prospekt. Själva korrespondensen roar Johan bara den : att skriva till en bankirfirma i Hamburg. »Min bankir i Hamburg«, det är ju nästan vräkigt, och Johan har bestämt räknat ut, att han skall vinna en större summa i första dragningen, och för de pengar- na skall han göra en resa till Monte Carlo, där han tänker fres- ta lyckan och vinna en liten förmögenhet. Dessutom är han till hälften säker på att vinna den högsta vinsten i sjunde dragning- en, 600 000 mark. Det gör med avdrag till kollektören en vinst på nära 430 000 kronor och Johan fantiserar redan om hur han skall placera denna svindlande summa på det förmånligaste sättet. Han har ej ens tid att tänka närmare över Greta Kurcks för- 88 
 
 
 
 
 stensborg lovning med kammarjunkare von Stahl i utrikesdepartementet, ja, han har knappt sörjt en timme däröver. Hans inrotade stolt- hetskänsla har lätt tröstat honom : kan en kvinna leva utan Jo- han, nog skall han kunna leva utan henne. Måtte hon bara icke få skäl att ångra sig ! Detta brev med lotteriprospektet har kommit plötsligt, blän- dande som en blixt från en klar himmel, fängslande och gåt- fullt som en personlig anvisning av ödet, hur Johan bäst skall kunna rädda sig ur de ekonomiska trångmålen. Han har tagit det som ett så gott som säkert löfte om kommande vinst och framgång. För tillfället misströstar han icke om något. Nu är Johan färdig, han går av och an framför spegeln och njuter sin egen åsyn och knäpper muntert med fingrarna, me- dan han väntar på att Svensson skall köra fram med kupén och Brutus. Stava har i två dagar hållit på att lappa och pyssla med kupén, och den skall nog än engång kunna göra sig, det vill säga : dess skröplighet skall ej göra onödigt uppseende bland de andra herrgårdsvagnarnas mer eller mindre nutida elegans och komfort. Kupén kör fram och Svensson hälsar på kuskmaner, och Bru- tus springer som vore han fem år och ej tjugufem, och inne i kupéhörnet lutar sig Johan bekvämt bakåt och känner sig vara godsägare och herreman ut i fingerspetsarna, och den långa färden förkortas av de angenämaste fantasier och drömmar. Gamle baron Kurck på Nyckelby är den störste hedersman- nen på Vikbolandet, och det vill säga mycket. Han är av gam- malt Stensborgarnas vän, och han står som ensam borgesman på ett lån för Johan. Men gamle baron Kurck är egentligen ingen riktig »lantjun- kare«. Han har varit löjtnant på hästgardet och kammarherre hos konung Oscar II , men har alltid varit en frispråkig och kvick karl, som aldrig kunnat tiga med en lustighet. Han gifte 89 
 
 
 
 
 sven lidman sig med en högadlig arvtagerska, och en dag, då de kungliga voro hos hans svärföräldrar på middag på deras slott och det serverades bourgogne, frågade kammarherre Kurck sin svär- far : – Hur gammal är bourgognen, pappa ? – Och på dennes svar : – 1807, replikerade den tjänstgörande kammarherren helt tankspritt : – Tänk, då är den ju äldre än dynastin ! Kammarherre Kurck hade därmed avslutat sin hovmanna- karriär och var sedan bara baron Kurck, skötte sina två lant- bruk och sina goda affärer och kom tidigt i första kammaren, där hans kvicka huvud och roliga historier gjort honom till klubbmästare och suppleant i bankoutskottet. Nu är han över sextio år – en högadlig konservativ frondör, en klarögd hedersman, som alltmer vuxit fast i det fäderneärv- da gamla godset på Vikbolandet. Han älskar många gäster och muntra tillställningar, och han är den yngste bland de unga, när han är vid det lynnet. Det är därför han bjudit så många utomstående till förlov- ningsmiddagen : ju fler glada ansikten gamle baron ser vid sitt bord, dess gladare är han själv, och Nyckelby är en stor herr- gård med stora flyglar och otaliga gästrum. Middagen är slut. Den har varit lång, med många tal och mycken mat och många främmande ansikten, släktingar till kammarjunkare von Stahl, som Johan icke sett förut. Det är den där lilla flintskal- lige herrn, med pincenez och yviga knävelborrar över en frynt- lig mun, som är generaldirektör Friedholm. Där är en major på hästgardet, som är skön och blaserad som en romanhjälte, där äro ledamöter av riksdagens första kammare med fruar i högeleganta toaletter, där äro även några unga herrar från Stockholm med broderade västar och knäbyxor, över vilkas elegans Johan känner sig nästan förnärmad. Han fläktar sig 90 
 
 
 
 
 stensborg med den röda sidennäsduken och suger otåligt på den stora ha- vannacigarren, som är för litet snoppad. Men middagen har varit rolig : Gamle baron Kurck har hållit ett särskilt litet tal för Johan, »sin gamle väns äldste son«, och gratulerat honom till Henriks förlovning. Johan har känt sig säker och trygg i sina fina kläder, och vid kaffet har han nu ett långt samtal med kammarjunkare von Stahl, som är en ung man i Johans ålder med ett egen- domligt, oåtkomligt och förnämt ansikte och en suggererande stämma. Han är mycket bildad och berest och bär redan tre ordens- tecken på fracken : han har nämligen varit attacherad vid en av de extraordinära ambassader, som vid utländska hov meddelat budskapet om konung Oscar den andres frånfälle. Han har ett litet ironiskt löje för det, som är alltför officiellt, och vad han yttrar har en egendomlig charme för Johan. Sådan skulle han vilja vara, tänker Johan för sig själv. Kammarjunkare von Stahl känner Johans bror och blivande släkt och gratulerar även han till förlovningen : – Det är en mycket fin och genombildad familj med verkliga intressen för fosterländsk odling. Det är sådana förmågor och kapitalbildare, som vi behöva och böra understöda här hemma i Sverige. Vi behövde fler ministrar av typen Wallenberg i Tokio. – Anser kammarjunkaren inte att våra ministrar äro bra som de äro nu ? frågar Johan förvånad. Kammarjunkaren ler ironiskt och inåtvänt : – Svensk diplomati har alltid varit usel – den har aldrig sträckt sig öster om Petersburg och väster om Paris ! Nu behö- va vi praktiska och moderna människor, om det skall bliva nå- got av det hela. Kammarjunkarens röst är tyst och dämpad, han liksom talar med hemliga förbehåll, men stämman har en förtegen säker- het, som verkar övertygande och sakkunnig. 91 
 
 
 
 
 sven lidman Han är ärelysten – han vet vad han vill – han kommer att gå långt, tänker Johan plötsligt för sig själv och ser full av avund efter den unge diplomaten, som går tvärsöver golvet fram till ett par av första kammarledamöterna, som vinkat honom till sig. Johan vänder sig om och möter i dörren Greta Kurck, vars skära flickansikte lyser av glädje och rörelse, och hon frågar : – Var är Adolf ? men ser i detsamma på Johan. Så ståtlig och bra har han aldrig sett ut förr som nu i sin nya frack. – Nå, blev inte herr Silfverstååhl förvånad över min förlov- ning ? – Inte särskilt förvånad, fröken Kurck, men destomer glad, när jag fått se vilken utmärkt och fin fästman, som fallit på er lott. – Det låter som herr Silfverstååhl lyckönskade mig mer än min fästman. Fröken Gretas flickmun stramar förargat och tyckmycket. – Då missförstår fröken Kurck mig, men jag har sällan råkat en så sympatisk person som er fästman. Här nere har aldrig någon »ni-reform« blivit genomförd, och titlar och omskrivande talesätt giva alla samtal, där perso- nerna ej äro du och bröder, en prägel av tråkig och ansträngd högtidlighet. Så småningom klyver sig också sällskapet med naturnödvändig ödesbestämdhet i två halvor : De nykomna gästerna som hålla till i salongen och stora rök- rummet, medan det gamla Kurckska godsägar- och officers- umgänget så småningom drager sig inåt spelborden på herr- sidan. I salongen har friherrinnan Kurck lagt fram Nyckelbys stora »Minnesbok«. Den är bunden i helt skinnband med det Kurck- ska vapnet på pärmen, och konung Oscar den andre är den för- ste, som skrivit sitt namn däri. Boken anskaffades nämligen till det år, då det var stor manöver på Vikbolandet och Majestätet tillbragte en natt på Nyckelby. 92 
 
 
 
 
 stensborg Nu skola generaldirektör Friedholm och ett gammalt hov- rättsråd från Stockholm skriva in sina namn. Hovrättsrådet tar prudentligt upp ett stycke papper ur plånboken och prövar penna och bläck med att skriva sin namnteckning. Det lyckas bra. Även generaldirektören skriver sitt namn på prov för att se- dan högtidligt inrista det i minnesboken. De båda herrarna bliva bortkallade av en röst – det är ingen framme vid minnesboken. Plötsligt – han förstår ej hur och var- för – känner sig Johan tvingad att gå fram till bordet, luta sig över boken, som om han ville läsa något, och taga den lilla pap- perslappen, som han skyndsamt skrynklar samman i byxfickan. Ett ögonblick blir han stående villrådig, förvånad över sin handling : skall han inte kasta bort lappen ? Ögonblicket efter skyndar Johan sin väg, rodnande, med en underlig känsla av skam, förakt och kittlande nervspänning, som driver honom huvudstupa in till herrarna vid spelborden. Här stå spelraseriet, glädjen och herrumsstämningen redan högt. Man spelar ekarté med enkronas poäng, och bakom de spelande stå åskådare, som satsa och slå vad. Här känner sig Johan genast lugnare och mer hemma : alla känna honom och han känner alla. Man utbyter små förtroliga hälsningar och vänskapsfulla glåpord – skämten, skrattsalvorna och svordo- marna äro gamla bekanta liksom ansiktena och gesterna. Och åskådarna stå bakom och berätta underbara anekdoter om spel och spelare, om tur och otur. En gammal godsägare och landstingsman berättar för Johan historien om gamle kap- ten Hårleman på Finnby, som var så drucken att han inte såg korten engång, utan höll dem avigt och vann i alla fall, för hans kort togo den kvällen alltid över motståndarnas. Men när han vaknade i sitt lilla officersrum på morgonen med kopparslagare och nattduksbordet fullt av skrynkliga sedlar, hörde honom en kamrat genom väggen svårmodigt kvida för sig själv : 93 
 
 
 
 
 sven lidman – Om jag åtminstone i stället hade spelat om vichyvatten ! Det är underbara och sällsamma spelhistorier, ledsagade av de banalaste resonemang : Om ekarté är ett intelligens– eller hasardspel, om man skall spela mer än vissa timmar, om man har rätt att bryta av när man »sitter i tur«, om inte vinst och förlust på längden taga ut varandra. För det sistnämnda åberopar en av de spelande sin egen er- farenhet. Han hade legat på en tiomånaders lång kommende- ring, och de hade varit fyra stycken, som spelade femtioöres ekarté varenda kväll, och vid kommenderingens slut stod vinst- och förlustkontot på plus minus två och femtio. – Två och femtio – är det inte obegripligt ? Man tycker så allmänt, Johan går från bord till bord, men den inre oron låter honom ingenstans dröja för att satsa eller spela. På somliga håll hava redan insatserna sprungit upp till två, ja, vid ett hörnbord sitta fyra ungdomar uppe i femkronors poäng. De äro officerare, gamla skolkamrater till Johan, och de gyckla vilt med en annan officer, vars namn Johan glömt redan vid presentationen, och som sitter med de uslaste lankor på hand. Man berättar just en typisk historia om hans otur : han hade en kväll spelat bort hela sin samma dag lyftade månadslön och till sist satt upp en kvartslott i Hamburgerlotteriet mot en fem- ma – och förlorat. Men veckan efteråt vann den nye ägaren två tusen femhundra mark på den lotten. Johan betraktar den okände olycksmannen. Han är en norr- landsofficer, som tjänstgör på fördelningsintendenturen. Han är lång och mager med ett egendomligt halt och listigt ansikte, mörka ögon och mörk mustasch. Alla dragen äro tunna och fina, men verka vax och pomada och väcka Johans motvilja och instinktiva avsky. De andra officerarnas ogenerade gyckel med 94 
 
 
 
 
 stensborg honom anar Johan vara en maskerad misstro och ringaktning. Så tycker han en falskspelare bör se ut, och när den främmande reser sig med ett svävande och osäkert leende efter att än en- gång hava förlorat, ökas Johans skräckstämning. Så ser endast en ödesmärkt och undergångsbestämd människa ut. Mannen går helt oförmodat fram till Johan – han verkar på en gång arrogant och inställsam – och han blir stående med händerna i byxfickorna och ett artigt salongsgrin framför ho- nom. – Är herr Silfverstååhl släkt med löjtnant Thure Silfverstååhl på Svea garde ? – Han är av den friherrliga grenen, svarar Johan kort. – Nej, tala inte om Silvret – det är den äckligaste människa jag vet. Arma barn, fattiga föräldrar, mitt innerliga deltagande. Det är yngste sonen i huset, löjtnant Gösta Kurck, som repli- kerar med sin vanliga formel för människoförakt. – Förlåt jag frågade, men han är skyldig mig en mindre sum- ma – det var bara därför – får jag lov. Johan och den främmande officern klinga med punschgla- sen, och Johan drar sig snabbt undan hans närmande. Han har blivit kall av ångest invärtes : Tänk om den där karln på något sätt kände sig vara kamrat och like med Johan ! Tänk om han, Johan Silfverstååhl, ver- kade lika suspekt på de andra och deras vänskap endast var en maskerad misstro och ringaktning. En skräckföreställning kom- mer ett ögonblick allt att virvla runt för honom : kanske döma de honom alla här efter skolpojksförbundets mandater och elvaåringens snatteri. Johan känner sig utan fotfäste i världen och han söker in- stinktivt efter en spegel. Han vill mönstra sig själv, se sin bild, veta vem han är och hur han kan verka på sin omgivning. Kanske han ser ut som en tjuv. Johan sköt ett draperi åt sidan och steg in i rummet innanför. 95 
 
 
 
 
 sven lidman Där sutto fyra gamla herrar och spelade kort. Men det var endast en av dem som vann, en gammal man med spritröd kroknäsa och förnäma, ytterst aristokratiska drag. Han hade sannerligen ett ansikte som ett gammalt släktpor- trätt, men kläderna voro nästan hemska i sin nötta, skröpliga fattigdom. Det var en svart, tillknäppt bonjour, som var sliten nästan intill fodret, och vars mönster var en enda rad av fläckar. Han hade en smutsig krage och en violett, luggsliten halsduk, i vilken satt en emaljerad guldnål. På ena fingret hade han en jättestor signetring, som dock var för vid för mannens magra fingrar, så att den vid alltför häftiga rörelser åkte nedför fingret, men alltid i sista stunden infånga- des och skakades tillrätta på sin plats med ett vant grepp. Det är den gamle baron Bååt från Rådmansö, som för skul- der tvungits att sälja detta gamla slott, som grundlagts av Bo Jonsson och varit i Bååtarnas ägo sedan Gustav Vasa. Det är en hel släkttragedi i det namnet och den mannen, och hans blotta närvaro väcker en serie minnen och historier i Jo- hans själ. Det finnes ej en gammal godsägarfamilj i Östergötland, som ej respekterar hans trådslitna kläder och skugglika tillvaro. Han har varit ordonnansofficer och gunstling hos Karl XV , han har varit spelare och don Juan, och nu är han fattigare än den fattigaste och bor på ett litet rum i Linköping. Han far omkring bjuden som gäst på herrgårdarna, men han tar aldrig emot något understöd. Det är endast som spelvinst man kan narra honom att taga några pengar, och nu sitta dessa tre gam- la herrar och spela ekarté och förlora till honom, som var deras ungdoms hjälte och dandyideal. Men baron Bååt har ingen aning om detta, han vet endast att han är en spelare av rang, och medan han maskerar sitt ansikte till artig, förbindlig likgiltighet, skälver han invärtes och kan ej hålla korten i handen. Så darrar den av spänning. De ligga all- 96 
 
 
 
 
 stensborg tid fällda framför honom på bordet, och han lyfter dem ett och ett med ett hastigt och nervöst grepp, och för varje gång halkar signetringen ett stycke nedför fingret. Medan han spelar, berättar han bravader från sin ungdoms glans- och stormaktsdagar. Han talar med en beslöjad nasalton och halvslutna ögonlock, och Johan ser att han liknar Napo- leon III . – Det var en fisk, en v. häradshövding, som ville bli presen- terad för Hans Majestät i Marstrand. Jag svarade, att inte kan Hans Majestät taga emot varje advokatbracka, som råkar ha stulit litet pengar. Då begärde mannen upprättelse av mig, men jag svarade honom i fleras närvaro, att den får häradshövding- en begära av min betjänt. Ni – jag sa Ni – Ni torde inte vara satisfaktionsfähig. Baron Bååt skrattar, ett skrockande torrt skratt som slocknar i en hostattack. Det är hemskt och beklämmande, men de tre gamla herrarna skratta förstående med, och äro fulla av akt- ning och hänsyn för den gamle. Ingen av dem behandlar ho- nom ens kamratlikt, och deras »du« är lika smickrat och akt- ningsfullt, som i deras fänriksår den första gången, när de fingo den äran att kalla honom du och bror, som var konungens gunstling och adjutant. En av de tre, en förstakammarledamot, berättar om en kam- rat i utskottet, en generalkonsul Hagman, som fått podager. Baron Bååt rynkar näsan : – Jag trodde podagern var en bättre folks sjukdom – nuför- tiden måtte inte ens sjukdomarna hava någon känsla för rang och stånd. Johan sjunker ihop i en länstol på aktningsfullt avstånd, och det kommer ett stort lugn över honom. I detta lilla tysta rum bland dessa gamla människor finns ingen småsint elakhet och inga brott. Här är allt godhet och stillhet, här känner han sig hemma och skulle kunna vara i år, tycker han. Han skulle vilja 97 
 
 
 
 
 sven lidman bo tillsammans med dessa gamla fina män. Det skulle vara i ett kloster : stilla visa samtal och milda tankar. Deras ord och långsamma tal äro som stilla smekningar över Johans huvud, som en bäcks milda och sövande sorl i hans öron, och han sjunker samman i befriad dvala, och cigarren slocknar i hans hand. Plötsligt hör han den gamle höja stämman : – Är det inte ganska lustigt att alla mina bröder och systrar ärvt min mors utseende – de äro Brahar varenda en – jag är den ende, som har kvar det gamla Bååtska utseendet. Min salig far brukade alltid klappa mig på huvudet och säga : »Claës, du är den siste mohikanen !« – De gamla herrarna resa sig från spelbordet, och Johan följer maskinmässigt efter dem ut och blir stående mitt i salongen, förvirrad liksom yrvaken. Där sitta friherrinnan Kurck och tre av Stockholmsherrarna och spela bridge. Plötsligt kommer generaldirektör Friedholm med sitt frynt- liga leende och sin skarpa genomträngande blick bakom pince- nezen fram till Johan : – Vet agronomen att jag har köpt en bok på ett antikvariat i Stockholm med er familjs ex-libris och en namnteckning Jean- Jacques Silfverstååhl. Jag undrar just om det är någon av era förfäder ? Johan rodnar icke. En lugn överlägsen kyla fyller hela hans väsen, och han svarar med ett sorglöst och likgiltigt intresserat småleende : – Ja se, generaldirektörn, Silfverstååhlska biblioteket och samlingarna skiftades redan i början av 1800-talet. Men det är mycket intressant i alla fall att få veta. Är det någon dyrbar vo- lym ? – Det är Suecia antiqua et hodierna – jag fick betala den med trehundra. Men det var ett utomordentligt exemplar, alldeles sällsynt väl bevarat – en verklig fröjd. 98 
 
 
 
 
 stensborg Trehundra, tänker Johan ett ögonblick för sig själv. – – Ni har kanske kvar mycket gamla böcker på Stensborg – förlåt, det hette ju Stensborg – det är så svårt att komma ihåg alla namn och herrgårdar, när man är så här första gången på en plats. – Ja, vi ha ett stort bibliotek. – Ja, se gamla böcker, agronomen – se det – – – Johan har icke förrått sig ens med en rodnad. En omätlig sä- kerhet och triumfkänsla bräddar hans själ. Det är som alla lem- mar i hans kropp växte och sträckte sig i självmedveten styrka. Han känner sig som sitt ödes herre och Gud, i sina händer vä- ger han kallblodigt liv och gärningar. Han går omkring och ta- lar med gamla och nya bekanta lika överlägset och tryggt, vid supén roar han alla med sina oanade sällskapstalanger, och ef- teråt sitter han vid spelbordet, vinner och vinner. Han tackar och tar avsked och stiger i vagnen med samma självmedvetna värdighet, och hemkommen i natten skyndar han in på rummet, innanför kontoret, där han i chiffonjén i en lönnlåda låser in en liten skrynklad papperslapp, som hela kväl- len legat hoppressad i hans ena byxficka. 99 
 
 
 
 
 VIII. Veckor hava gått och det har fallit mycken snö. Stensborg so- ver inbäddat i det vita höljet, och Johan håller till än i det ena rummet, än i det andra. Överallt var han är, låter han elda, och han sitter gärna hopsjunken framför brasan och njuter av vär- men och ljuset, medan man genom rutorna ser de snötyngda träden och skymtar slättens sovande vita plan. Johan är på en gång orolig och kallt beslutsam. Hans vand- ringar från rum till rum kunna icke förändra något av hans pla- ner, av det, som han funnit vara nödvändigt och oundvikligt. Det har timat svåra och tunga tilldragelser, sedan Johan var på förlovningsmiddagen på Nyckelby. Gamle baron Kurck har helt plötsligt fått slag och dött, dött innan de sista kvardröjan- de och kvarbjudna gästerna hunnit vara där veckan ut. Det är ett dödsfall, som betyder mer för Johan än kanske för någon annan. Gamle baron Kurck stod ju som ensam borgensman för Jo- hans ena banklån, och nu är han påmint av banken om anskaf- fande av en eller helst två nya borgensmän, eller inbetalande av lånet. Johan vill icke störa i sorgehuset genom att tränga sig på med en anhållan till någon av sönerna. Man skall hava aktning för de efterlevandes känslor, och vad intresse kunde för resten de unga baronerna Kurck äga för Johan och Stensborg. Den äldsta av dem är riksdagsman i andra kammaren och juris kan- didat, han bor på Näs, den Kurckska egendomen i Sörmland, och Johan känner honom knappast, den andre är disponent och stor delägare i ett bruksföretag här i Östergötland. Men honom känner Johan knappt mer, och den tredje, löjtnant Gösta Kurck, har säkerligen nog av att sköta sina egna affärer, 100 
 
 
 
 
 stensborg och Johan finner honom för resten för ung och pojkaktig för att vilja välja honom till förtrogen för sina bekymmer. Johan har ingen att vända sig till längre. Alla de gamla, som voro faderns och Johans vänner, hava gått bort, och Johan är ensam och främmande bland sin generation av godsägarpojkar. Johan har överhuvudtaget alltid haft lättare att umgås med äld- re än med jämnåriga, och han har aldrig försökt eller förstått att skaffa sig förtrogna och kamrater bland de unga. Det har för resten hans penningbrist och hemliga fattigdom hindrat honom från. Även nu har han att ensam kämpa sin strid. Det finnes endast en möjlighet och ett beslut, och Johan för- står ännu ej vilka vägar, han vandrat, och vilka strider, han ge- nomvakat, för att finna detta beslut vara det enda möjliga och riktiga. Johan har under veckor och månader endast haft en tanke där innerst inne, dit han aldrig släppt någon utomstående, och dit han ej själv gärna sett in i det instinktiva medvetandet att där försiggått något, som var farligt att taga del av även för ho- nom själv. Han vet ej ens hur det börjat och varför det börjat. Det är ett frö, som tillfälligheternas vind kastat in där utifrån den stora världen, och som nu vuxit högt till ett stort träd, som förträngt och överskuggat allt annat. Det är en stämning och ett infall, som vuxit sig starka i det omedvetna och nu med en naturdrifts skoningslösa nödvändighet pocka på att tillfredsställas och få utlopp. Det är en nyck och en fantasi från sysslolösa och ned- stämda dagar, som nu fordrar att bliva vilja och verklighet, och Johan vet att han ej kan vägra dem utlopp i handling. Stundom tror han, att det är ödets förutbestämda mening, och han tänker då på något som Stava berättat honom från hans tidigaste och glömda gossår. För resten säger han sig själv med visshet, att han överdriver 101 
 
 
 
 
 sven lidman och gör det värre än det är : hans beslut är ingen tjuvs och be- dragares, hans heder och ära skola stå ofläckade inför världen trots den handling, som han nu förbereder och snart skall verkställa. Johan tänker skriva en växel med tvenne borgensmän och ett främmande namn för sitt eget. Men det skall icke vara någon riktig växelförfalskning eller bedrägeribrott. Det skall vara en växel på tre månader, ställd på lantbrukare Bergström på Vilan, och som borgensmän skola stå generaldirektör Friedholm och hovrättsrådet von Block. Den skall diskonteras i Stockholm på en stor bank, den skall lyda på två tusen kronor, och för pengarna skall Johan resa till Monte Carlo, där han tänker spela och vinna. Han skall kom- ma hem innan växeln förfallit och skicka upp de två tusen med ränta till banken med tillsägelse att lånehandlingen skall maku- leras. Han skall gå upp i Stockholm på en bank, där han med sä- kerhet vet sig okänd och ingen skall kunna ana eller spåra vem han är. Till brodern skall Johan säga, att han vunnit på Hamburger- lotteriet och nu har lust att se sig om i världen, när lyckan för en gångs skull varit honom bevågen. Detta är Johans beslut, och detta är ingen förbrytelse och inget bedrägeri : Det finnes ingen, som skall bliva lidande på Johans handling, och är den en synd, så tror han den tillhöra de synder, som han anser overkliga och förlåtna, därför att ingen känner dem. Johan har genomtänkt allt, och han har ingen medbrottsling. Det finnes överhuvudtaget ej en människa, som kunnat få skuggan av en aning om vad som försiggått denna höst i Johans innersta, och han känner sig trygg och säker i vissheten om sin ensamhet och sitt besluts kloka och försiktiga planering. Han har varit sorgsen, förtvivlad, utom sig denna tid under 102 
 
 
 
 
 stensborg kampen mot den växande, allt starkare viljan till beslut och gär- ning. Men det har varit en kamp, som hållit allt tungsint ru- vande svårmod fjärran från hans själ : det har varit strid och liv. Nu njuter Johan i grund och botten av all den spänning och alla de äventyrsmöjligheter, som komma att följa med och fö- das ur denna handling, denna insats i striden för Stensborgs bevarande i gammal traditionell godsägareglans. Så frisk har Johan egentligen aldrig varit någon höst, och striden, oron och nattvakorna hava endast stärkt och härdat honom. Patiencen och toddyn och det tungsinta ruvandet i soffhörnet hava sällan förekommit. Detta underliga och djärva beslut, som ännu i svaga och tröt- ta timmar kan verka avskräckande och farligt, tillfredsställer hela Johans förtvivlade handlingsbegär och verksamhetslust. Detta är dock något annat än de ständiga bekymren med små- växlar, hypoteksräntor och avbetalningslån – detta är dock ett djärvt och manligt försök att lägga om det hela på en annan bog, att lyfta Stensborg och sig själv på ett högre plan och göra tillvaron tryggare och säkrare för kommande ägare. Och det finnes ingen möjlighet till uppskov och förhalning- ar. Det är omöjligt att skjuta upp och undvika detta. Henriks giftermål utgör ingen räddning för Johan – det för- står och anar han väl. Han behöver bara i minnet återkalla bil- den av Elsa Herner med hennes medvetna, kalla ansikte, den fasta munnen, den framskjutande hakan och den kalla, torra stämman för att förstå vem som skall sköta affärerna och be- stämma allt i det hemmet. Johan har haft nog av onödiga förödmjukelser och besvikna förhoppningar för att vänta någon ekonomisk godhet eller hjälp av någon människa. Familjen Herner och deras anförvanter, de nedlägga min- sann ej en krona på något, som ej är fruktbringande för dem själva eller som ej är att räkna till de offentliga och äregivande 103 
 
 
 
 
 sven lidman allmänna företag, som leva på de stora kapitalistmecenaternas stöd och välvilja. – Ingen av vår släkt skriver av princip på borgen eller ger något åt en tiggare, kommer Johan ihåg att han hört hovrätts- notarien Herner yttra sig. Familjen Herner och anförvanter äro endast vana att få full valuta. – »Alltså«, säger Johan sig själv, och detta alltså ger honom ny styrka. Det är honom, som ett personligt valspråk, och han gnolar det muntert för sig själv, där han denna förmiddag går av och an uppe i Stensborgs förmak och brasan sprakar och glöder, medan isblommorna växa i höjden på fönsterrutorna. – Alltså ! – Alltså gick César över Rubicon. Johan känner sig verkligen som en fältherre dagen innan ett stort och avgörande slag, som en statsman ögonblicken före den riksenande gärningen, och han kommer med ett belåtet småleende ihåg, hur han i pojkåren stundom brukade fantisera om sig själv som en stor och hänsynslös machiavellistisk stats- man, fruktad av alla för sin grymma hänsynslöshet och sin dols- ka, snabba hämnd, som inga förbrytelser skydde. Nu har handlingens ögonblick kommit, och när den ingrodda motviljan mot att överhuvudtaget fatta ett verkligt beslut och samvetsförebråelserna och oron för denna handlings moraliska innebörd ansätta Johan, dövar han all tvekan och alla invändning- ar med den tanken, att vågar han icke nu ett hänsynslöst avgöran- de, sätter han icke nu allt på ett kort, så kommer aldrig handling- ens gyllene ögonblick åter. Då skall han leva vidare på Stensborg i samma maskerade misär, med samma futtiga bekymmer, och liksom far och farfar skall han offra och ödelägga sitt liv för en lögn och framsläpa sina dagar i förgrämd och enslig bitterhet. Nu eller aldrig. – Alltså. – Förmaket och rummet därinnanför, som Johan på något out- grundligt vis börjat kalla »notarien Herners rum«, sedan den- 104 
 
 
 
 
 stensborg ne bodde där, hava undergått en viss, säkerligen endast för Sta- va och Johan märkbar förändring – men dock en förändring. Bokhyllan över sängen i det inre rummet är borttagen, och dess gamla skinnband hava ryckt in i förmaket på en av de öpp- na hyllorna därstädes. – Deras ryggar äro egentligen av mörka- re skinn än de gamla franska bandens, men det kommer ingen utomstående att lägga märke till. – Johan har upphört att observera det själv. För resten har han under denna omflyttning gjort en upp- täckt, som roat och förvånat honom över beskrivning. Bakom alla böckerna på en av de undre hyllorna i stora skåpet har han nämligen funnit ett par manuskript, daterade Stensborg 1859, och skrivna med faderns lutande, litet tafatta, men lättlästa stil, ett par små häften med omsorgsfullt skönpräntade titlar: »Gab- rielle de Montfaucon eller den gyllene rosen på berget Mont- salvat« och »Eleonore, den sista dagen. Ett fragment«. – Johans fader har varit skönlitterär och skrivit en mystisk rid- darroman och en högromantisk passionsnovell, i vilken en ung man för evigt tar avsked av sin älskade, som på den utsatta bröllopsdagen ligger på lit de parad i sitt flickrum. Johan har ingen rätt kritisk känsla för de många romanfras- erna och alla de ord, som klinga tomma – han har ju aldrig själv haft förmågan eller driften att i ord och fraser giva uttryck åt sitt väsen. – Han känner endast lidelsen som trots allt talar ur dem, och han är häpen över detta faktum : fadern, som han trott sig så väl känna, fadern, som han minns från de sista åren som en torr praktisk man, som påstod sig förakta alla böcker utom almanackan, han hade skrivit romaner. Skrivit romaner ! Johan har fått en svindlande känsla av alla människors oåt- komlighet – hur alla äro okända och främmande världar. Icke ens fadern, som han år ut och år in mött och dagligen varit samman med, har han någonsin känt och förstått. Vad allt har 105 
 
 
 
 
 sven lidman icke han tänkt och drömt i sin ensamhet, som ju i alla fall till det yttre ingen ensamhet var, då barn eller hustru alltid voro i hans närhet. Varför hade han blivit så gränslöst upprörd och förtvivlad, när han mötte sin sjuårige son med leksaksväxeln på landsvä- gen ? Skulle icke Johan hava ärvt av honom förmågan att dölja och vara förtegen ? Hade han så vansläktats, att han ej ens en enda gång skulle kunna bedraga människorna och sin omgivning med en mask av likgiltighet och yttre ro ? En rastlös verksamhetsfeber driver Johan omkring i övre vå- ningen : ur skåp och gömmor plockar han fram, betraktar och ordnar alla möjliga av Stensborgs dyrgripar. Han tycker sig taga avsked av varje ting för en lång och snart förestående våg- sam resa, och det är hans skyldighet att hava allt ordnat för arv- ingarna. Det är familjesilvret med Bungeska och Silfverstååhlska vap- nen, som han radar upp på förmaksbordet, det är tunga gedig- na ting, ärvda efter gamle hovrättsassessorn. Det är den gamla ostindiska servisen, som ännu är så gott som fullständig, och som oskiftad gått i arv inom ätten genom ett och ett halvt se- kel. Johan tar fram bläck och penna, och han slår in silvret i pa- ket och skriver på varje : »Till hovrättsnotarien välborne herr Henrik Silfverstååhl. Första lysningsdagen.« – Henrik skall få allt detta. Johan känner ingen stolthet eller dramatisk hänförelse över att han skänker bort allt det, som föregående generationer un- der mer än ett århundrade kämpat för att behålla på gården, och som nu är hans arv och eget. Han känner endast att så skall det vara – en Silfverstååhl får ej gå som tiggare och fattighjon till ett rikt gifte. Det enda, som egentligen bekymrar honom, är att den Her- nerska släkten ej skall förstå dessa gåvors verkliga värde. I bott- 106 
 
 
 
 
 stensborg nen på den stora bålen, som tillhör den ostindiska servisen, och som begagnats som dopskål på Stensborg, lägger Johan ett kort, på vilket han skrivit : »Stora Silfverstååhlska servisen, 1749. Till min broder Hen- rik och min blivande svägerska på den första lysningsdagen med önskan om tomtebolycka.« Han hade velat tillfoga några ord om att de skulle känna an- svaret inför seklerna och vårda ättens traditioner som de skulle vårda detta bräckliga porslin, men Johan har resolut strukit frasen som alltför poetisk och opassande. Det hade för resten varit att uppträda pretentiöst. Fruarna på Stensborg hava aldrig varit rika på smycken, och det lilla, som finnes av nipper och pretiosa, har Johan tagit fram, slagit in och lagt ned i en cigarrlåda. Det är den gamla guldringen med två händer slutna i ett handslag, som varit Johans farfars mors, och som inuti rymmer de båda makarnas hår, hans svart och hennes blont, hoplänkat i den allra finaste och tunnaste fläta. Det är luktdosan med tvenne ingraverade brinnande och hopbundna facklor, årtalet 1781 och devisen »ardet nec consumitur«. Den Silfverstååhls- ka signetringen och alla gamla släktsigillen lägger Johan un- dan för egen räkning, men ringen med den skurna karneolen föreställande en örn, som i sin näbb håller ett fladdrande band med det Silfverstååhlska valspråket : »Nec aspera terrent«, den skänker Johan åt Henrik och skriver på papperet, som han vi- rar runt : »Till din förstfödde son.« Där är kedjan, broschen och de båda armbanden av guld med väldiga ametister, en uppsättning, som är alltför stor och pom- pös och med, trots infattningens dyrbarhet, alltför billiga ste- nar för att kunna bäras av en modern dam. Men Johan miss- tänker icke något dylikt. Han lägger dem på bottnen av cigarr- lådan och breder över dem ett papper, på vilket han skrivit : 107 
 
 
 
 
 sven lidman »Henrik att giva sin hustru efter första barnsängen.« Alla de andra små nipperna och medaljongerna lägger han därovanför och viker upp underpapperet omsorgsfullt med stora kanter, så att de ej skola förblandas med de övriga, och ovanför dem lägges ett kuvert med ett av Johans gamla gulnade visitkort och påskriften : »Till Välborna Fru Elsa Silfverstååhl. Bröllopsdagen.« Cigarrlådan slås omsorgsfullt in och förseglas med röda lack och Silfverstååhlska vapnet, och utanpå allt skriver Johan : »Att öppnas av Henrik Silfverstååhl i händelse av min från- varo eller död.« Middagen äter Johan senare än vanligt och han har sagt till att den skall serveras i matsalen en trappa upp. I vardagslag äter han inne på kontoret. Nu har han låtit duka med den kniv, gaffel och sked av silver med sitt namn och vapen, som Johan fått i faddergåva av gamle baron Kurck på Nyckelby. Stava har fått taga fram det fina duktyget och de slipade vinglasen, och ur källarn har han själv hämtat upp en butelj bourgogne, och på bordet stå förmakets silverstakar med alla ljusen tända. Stava har fått tillsägelse att sätta upp maten med en gång, men nu står hon tveksam i dörren. Hennes stämma, när hon börjar tala, är sällsamt förvirrad, men Johan märker det icke för sina egna tankar. – Det blir en stor fest, nådig herr Johan – men vem har herr Johan bjudit som gäst ? – Ja, se jag har fått lyckobrev i dag Stava, och i morgon bitti- da reser jag till Stockholm på ett par dar. – Res inte i morgon, herr Johan, det blir säkert snöhinder ! – För mig finns inga hinder, Stava ! – Skräpp inte, nådig herr Johan. Om herr Johan visste vad jag vet ! Stavas röst har blivit tung och olycksbådande. Johan lyssnar 108 
 
 
 
 
 stensborg förvånad : det är något mörkt och varnande i själva orden, som kommer honom att lystra. – Vad vet Stava då ? – Herr Johan vet inte vad jag vet. Det har kommit råttor i huset – råttor i trossbottnarna, herr Johan. – Nå än sedan då, snälla Stava ? Stavas stämma är dunkel och gåtfull som en sierskas, och den skär sällsamt beklämmande i det ljusa, festliga rummet : – Nådig herr Johan, det är aldrig råttor på Stensborg annat än när någon skall dö. Kommer herr Johan ihåg, när gamle herr Henrik skulle till att dö : skvatt det inte råttor ur vart hörn, när man kom in i ett rum ? – Det var råttor i kläderna – råttor i kängorna, som man skulle ta på sig på morgonen. – Det är kölden, snälla Stava, som jagat upp dem i byggna- den. Kattorna tar väl dem för resten snart. – Kattera – vad vet herr Johan – jag kommer fäll ihåg, hur di stora kattera va rädda för di små, små myssen. Nej, herr Johan, jag har inte läst mycke böcker – men jag vet vad tecknen bety- der ! – Herr Johan. Stava har tagit ett par steg in i rummet, hennes stämma är darrande av skräck, och Johan reser sig ofrivilligt vid åsynen av hennes ångestförvridna ansikte. – Men Stava – vad är det ? – Vet herr Johan vem jag mötte i trappan ? – Stava, vad är det ? – Vet herr Johan vem jag mötte nyss ? – Stava. – Det var gamle herr Henrik. Stava har sjunkit samman gråtande i stolen nere vid dörren, och Johan känner skräcken lama hela sin kropp. – Vad menar Stava ? – Det var gamle herr Henrik – och hans ansikte – var – bortvänt. 109 
 
 
 
 
 sven lidman Det kommer på den sista upplysningen en serie krampaktiga stönanden från Stavas plats, men Johan reser sig lugnt och be- slutsamt och går fram och smeker Stava över nacke och skuld- ror. – Lilla Stava – det betyder ingenting annat än att Stava inte sover bra om nätterna. Kära Stava, var nu inte ledsen ! Det har hänt herr Johan så mycket glada ting de sista dagarna, så att Stavas syn har ingenting att betyda. Stava plirar med sina tårade ögon och ser nyfiket upp i herr Johans ansikte. – Är det sanning – herr Johan ? – Alldeles sant, Stava lilla – och nu är jag så hungrig att Stava måste gå efter maten, om inte jag skall få gå efter den själv. Johan äter sin middag i en stämning, vars allvarliga, tunga högtidlighet Stavas berättelse ytterligare ökat. Men den har icke skrämt och avskräckt honom. Det, som skall ske, skall ske, vare sig man vill eller ej, tänker Johan. Han känner endast yt- terligare sin gärnings betydelse, innebörd och sammanhang med Stensborg och de dödas öden och mödor. Med en djup och förtegen stolthet känner Johan som om han vigt sig till döden och undergången för att rädda Stensborg åt ätten Silfverstååhl. Johan vet hela sitt framtida liv bestämt från morgondagens gryning. Han skall endast leva för Stensborg – en person, som vågat hans bragd, bör icke gifta sig och föda barn – det är ett tungt arv. Johan ser sig långt fram i tiden som gammal och ensam på Stensborg – nej, icke ensam : Stensborg är favoritstället för Henriks barn och Henriks äldste som håller av Johan som en far. Henriks äldste son heter Johan-Henrik och är en typisk Stensborgare. Det händer ju att släktlikheten kan hoppa över en generation. Johan-Henrik skall engång sitta som ägare till allt detta, och då vet Johan att hans offer och gärning ej varit förgäves. 110 
 
 
 
 
 stensborg Han har hjälpt sin broder att gifta sig utan förödmjukelser, och han har räddat, bevarat och förbättrat för hans sons räk- ning arvet – fädernegården – Silfverstååhlarnas stolthet – Stens- borg. Vinterstormen piskar yrsnön i långa drivor upp mot den en- samma gården, där Stava sitter hopkrupen i köket framför den stora spiseln och stirrar in i glöden, som blossa och flämta un- der luftdraget. Men uppe i matsalen skåda de gamla gravyrerna och familjeporträtten ned på Stensborgs siste ägare, som sitter bakåtlutad i stolen och ser in i silverstakarnas stora, gula ljus- lågor med ett lyckligt och fördrömt leende. Han tänker åter helt plötsligt på faderns romantiska, mys- tiskt-passionella romanfragment : Tänk att pappa skrivit roma- ner ! Och i sin barnsliga okunnighet om sig själv och i sin brist på själsliga perspektiv förstår han ej, att den falska växel, han går att skriva, och den frälsande och förnyande gärning, han bereder sig till på detta sätt, ej är mindre romanaktig och upp- fantiserad än faderns skönlitterära stilövningar. Hans lilla skrift är endast ett mer koncentrerat men farligare försök att fortsätta den Silfverstååhlska verklighetsförfalskning- en. 
 
 
 
 
 IX. För hundrade gången lever Johan igenom scenerna på indu- stribankens lokal. Det är första dagen. Han går uppför trapporna – hjärtat bankar i bröstet så att han tror att det skall brista – stämman stockar sig i halsen. Plötsligt tror sig Johan observerad av pojken, som öppnat dörren, och i samma ögonblick ligger ångesten bunden och betvingad. Allt är klar ro – nu – nu – kyla och beslutsamhet – handling – manlig fasthet. Johan går tvärsigenom den stora banksalen. Han ser endast glasskivan med ordet »Kamrern«. – Människorna, han går för- bi, och möblerna existera icke. Det är fullt av väntande låntagare kring luckan. Johan stannar trygg och lugn, tar sävligt upp plånboken och växeln, genom- läser den än engång utan att se vad där står. Han tänker endast, att slängen är bestämt för stor under hovrättsrådets namn. Han hör en skrovlig basröst bredvid sig : – Men se kamrern, just nu – det är liksom litet trångt skall jag säga – hä, hä – Johan fixerar den talande : ett rödmosigt fett ansikte med stora mustascher och fläckig rockkrage. Johan ser varje detalj plågsamt tydligt. Mannens skjortknapp lyser gul ovanför den nedvikta och flottiga färdigknutna svarta rosetten. Han har en smutsig nedvikt stärkkrage. Skjortknappen lyser gul och Johan fixerar den stirrande, ofri- villigt och omedvetet. Mannen rynkar näsan och mumlar något. Johan lämnar fram växeln till kamrern. Där ligger fullt med papper och lånehandlingar på pulpeten 112 
 
 
 
 
 stensborg framför honom. Kamrern är rund och fet med ett blekt an- sikte, där den guldbågade pincenezen är den enda färgfläcken. Ögonen äro vattnigt blå och trötta, men dock iakttagande och vakna. Han blinkar nervöst med dem, och handen trummar på bordsskivan. Det ringer i hans telefon, en banktjänsteman kommer fram och frågar honom om något. Han svarar förargat, kort och brådskande och tar Johans papper. Blickarna irra över det. Han nickar igenkännande till vid ena borgensnamnet och lyfter ögonen mot Johan. De äro lugna, fasta och genomträngande, dessa ögon. De samla hela Johans vilja till lugn och beslutsamhet. Kamrern tiger en halv minut. Han har värderat Johan – en pålitlig, trygg lantmannatyp – all right – papperet är gott. Han frågar och begär några upplysningar. Johan svarar lugnt och mekaniskt, men han vet ej ögonblicket efter, vad föregå- ende fråga inneburit, och vad han själv svarat. Han har endast ryckt till, när kamrern första gången kallade honom herr Berg- ström. Frågorna och svaren hava slutat. Johan skall återkomma da- gen därpå för att få veta om växeln är beviljad. Det är tjugufyra timmars nervfrätande, ångestfull spänning. På natten drömmer Johan, att han är på Stensborg. Men Stens- borg är ett stort stenhus, och alla de gamla möblerna äro ut- vräkta på gårdsplanen, och mitt ibland dem sitter Johans fader, gamle herr Henrik. Johan frågar honom, varför alla möblerna äro utflyttade. – Det finns för mycket ohyra i huset, säger gamle herr Hen- rik och ser förebrående på Johan. Det är dagen därpå. Johan står framför luckan, trygg och lugn tillsynes, men det 113 
 
 
 
 
 sven lidman susar för öronen och skymmer för ögonen, och han fattar knappast kamrerns ord, att herr Bergströms växel är beviljad. Vid kassan blir han tillfrågad om han vill hava pengarna i tusen eller hundra. Han förvirras ett ögonblick, rodnar, ler och be- stämmer sig sedan för hundralappar, vilka han med överdrivet lugn genomräknar och stoppar i plånboken. Han bockar sig och går. Springpoken vid dörren observerar honom inte ens denna gång, och Johan är ute. I gathörnet skymtar han från sidan hovrättsnotarien Her- ners figur – klockan slår halv ett i närmaste kyrktorn, och plöts- ligt känner Johan hur händerna, armarna, ja hela kroppen dar- ra. Han sticker in händerna i rockfickorna och liksom tar stöd och spjärn med dem, så att rocken stramar och trycker, han går ned mot Riksbanken med fasta steg, så att han hör sin egen gångtakt eka längs stenarna. På Riksbanken skall Johan växla pengarna – femtonhundra i francs, trehundra i riksmark – allt guld. Guld förråder icke – guldslantarna hava inga nummer och hemliga märken. Johan har en gammal silkesbörs med ringar, i vilken han stoppar in sin nya förmögenhet – francs- styckena i den ena änden, riksmarken i den andra – allt går lug- nt och metodiskt. Men utkommen sviker honom besinningen – på Strömgatan håller han på att bliva överkörd av en spårvagn. I Drottning- gatshörnet stöter han samman med en poliskonstapel. Han har nu irrat omkring på gatorna i över en timme. Han har talat och skrattat högt för sig själv så att människor vänt sig om efter honom. Han måste gå någonvart, där ingen främ- mande och ingen bekant ser honom, och han vill och kan ej sit- ta ensam i dag på sitt mörka hotellrum. Vem skall han söka upp ? Vem ? som ingenting ser och ingen- ting vet och heller ingenting kan förstå och förråda ? Det duger 114 
 
 
 
 
 stensborg ej att ströva omkring på detta sätt, han kan bliva igenkänd eller uppmärksammad. Vem skall han besöka ? – »Sibyllegatan« – Johan läser maskinmässigt namnet i ett gathörn och ihågkom- mer en adress : – Sibyllegatan 37, 1 trappa upp, där bor ju gam- la tant Beate-Jacqueline Benzelstjerna. Hon skulle nog bliva glad över ett besök, han har inte sett henne på fyra år. Men när Johan var uppe där sist, hade hon bett honom titta upp, så ofta han komme till staden. Tant Bea- te-Jacqueline Benzelstjerna är enda kvarlevande dotter till den sedan länge avlidne bankokommissarien av samma namn, hen- nes mormor hette von Dahn och var svägerska – nej – ja – Johan kommer sannerligen inte ihåg släktskapsgraden, men han vet, att hon räknade cousinage med Johans far och att han kallar henne för tant. Nu lever hon på ett par små riddarhuspensioner och räntor- na av ett litet, litet kapital, som är kvar efter hennes fader. Ban- kokommissarien hade varit en tät och burgen man, men tant Beate-Jacqueline har haft ett par lymlar till brorsöner, som plundrat henne, skrivit hennes namn på växlar, som hon inlöst för namnets skull, och nu lever hon här i Stockholm sin gamla- frökentillvaro på ett rum uppe på Sibyllegatan, glad åt att i alla fall hava så mycket att hon slipper falla släkten till last eller taga in på Pauvres Honteux. Johan tänker med hemlig förbitt- ring på hennes lymlar till brorsöner : tänk att de varit så geme- na att de skrivit hennes namn på sina falska växlar och så tving- at henne att inlösa dem ! Johan ångrar i trappan, att han ej ofta- re gjort henne besök och underrättat sig om hennes hälsa. Tant Beate-Jacqueline är hemma och tar emot Johan som vore det fyra veckor och ej fyra år, sedan de sist råkats. Hon är en liten vithårig gumma med slätkammat hår och små fina, tunna händer, som likna gammalt gulnat elfenben, och äro bräckliga och kalla som porslin, tycker Johan, när han 115 
 
 
 
 
 sven lidman kysser dem till hälsning. Hennes ansikte är fint och profilrent och vackert som ett gammalt pastell, hennes ögon äro barnsligt klara och blå, och hon ordnar ivrigt sin lilla vita spetsmössa på huvudet, medan hon ber Johan taga plats. – Å, det var för innerligt rart och snällt av Johan att komma ihåg sin gamla tant med en liten visit. Nå, Henrik, som är för- lovad – hon skall ju vara så rik – men är hon inte judinna ? – – Nej, lilla tant Beate-Jacqueline – det är bara hennes mor, som är det. – Aj ! Aj ! – se, judar, Johan lille, det sa min far, som ju kände och såg affärsmän – ja för all del, han var ju inte ett spår affärs- man själv. Men Johan förstår, han råkade ju sådana, när han var i Riksbanken – det är ju ett kungligt ämbetsverk. Ja, pappa sa alltid : judar, skall man göra korstecknet för som för – – ja, Johan förstår vilken potentat jag menar. Se, Johan, judarna hata alltid oss kristna ! Johan hör knappast på vad tant Beate-Jacqueline säger. Men det stora lugnet har åter kommit över honom, och, som alltid förut, är det ej människorna eller reflexionerna, som dämpat känslostormen och oron i hans inre. Det är tingen, som med sin inneboende trollmakt kommit honom att bliva vilande och stilla liksom de. Hela det lilla rummet, upplyst av två matta ljuslågor, är som ett enda museum, eller mer, det är ett litet kapell, helgat åt släkttraditionen och minnet, där tant Beate-Jacqueline sitter som helgon och prästinna på en gång. Det är en jungfruligt oberörd och för storstaden och tiden främmande atmosfär, som ger Johans upprörda sinnen en ljuv svalka och mild ro. På samma gång påminner det hela honom om Stensborg, fast här är allt rikare och finare. De gamla dyrbara möblerna trängas fullkomligt om plats och utrymme : där äro två bukiga, små byråer, två sekretärer, tre bord, soffor och länstolar, och på en atenienne ligga dyrbara småting tätt, tätt, så att Johan fruk- 116 
 
 
 
 
 stensborg tar, att han vid minsta rörelse skall fördärva någon sekelgam- mal dyrbarhet eller slå en kär amulett i golvet. Luften verkar en smula instängd, men det ligger i den en doft av potpourri och gamla kryddor, som är sövande och rogi- vande bara den. Tant Beate-Jacqueline talar och talar, och hennes lilla tunna stämma tycker Johan klinga lika spröd och oberörd som den gamla klockan på spegelbordet, vars nötta och åldriga urverk alltjämt lika plikttroget mäter tiden och tillvaron, fast den gör det på sitt gamla och värdiga av all brådska och jäkt oberörda sätt. – Ja, se, Johan lille, jag förstår ju inte så mycket, alla de våra hava ju tillhört officers- eller ämbetsmannaklassen. Jag känner så litet till köpmannaklassen, men det finns nog hederliga män- niskor där också – fast de nog äro litet mer tunnsådda där. Tror inte Johan det ? Johan finner det onödigt att replikera något om den moderna tiden och tidsandan och nickar endast in- stämmande med. – Johan vet väl att jag har en systerdottersson i Paris nu – en ung Rosladin. Kan Johan tänka sig, att han blivit affärsman ? Han är egentligen ingenjör – och vet Johan, att han har satt in sitt lilla kapital tillsammans med en fransman, och de hava grundlagt en affär. Tant Beate-Jacqueline suckar djupt. – Och vet Johan vad den affären består i ? – Nej, vad då, tant lilla ? – Jo, de köpa en hel hop saker från Sverige, som inte finnas i Frankrike, och så sälja de dem till fransyska firmor och få mycket mer betalt för sina varor än de själva betala hemma i Sverige – men det är väl inte något orätt, Johan ? – Nej, snälla tant, så är väl alltid affärer ! – Men tänk nu, Johan, om de där fransyska firmorna finge reda på, hur litet Fabian betalar för sina saker i Sverige, så köp- 117 
 
 
 
 
 sven lidman te de naturligtvis direkt härifrån – och då vore ju Fabian ruine- rad. Johan förstår icke fullkomligt tant Beate-Jacquelines resone- mang, men han har icke heller någon så säker kännedom om vad affärer egentligen äro för att kunna förklara något för hen- ne, och han nöjer sig därför med att kategoriskt förkunna : – Ja, inte vet jag hur man gör affärer, lilla kära tant Beate- Jacqueline. – Ja, vet Johan, jag förstår heller ingenting, men nog måtte människorna nuförtiden tappat bort all hänsyn och all tanke på andra. Ja, inte ni Silfverstååhlar, för vet Johan, ni äro kända över hela Sverige för er hederlighet och finhet. Jag kommer ihåg Johans far från ungdomen – å, vilken verklig takt och adel ! – Har tant Beate-Jacqueline haft något att göra med moder- na affärsmän ? – Ja till och med kvinnor. Kan Johan tänka sig, att här kom upp en dag i höstas en frö- ken, som skall vara av god familj, och som köper och säljer an- tikviteter, och vet Johan, hon presenterade sig bara och så sa hon : »Jag har hört att fröken Benzelstjerna har så mycket gamla möbler« – och så börjde hon bara att titta sig omkring utan vidare och undersöka allt som på en auktion. Ja, jag stod alldeles handfallen – jag blev riktigt rädd, skall jag säga Johan. Och när hon kom till den här sekretären, sa hon : »Tänk, det är en äkta Haupt, fröken Benzelstjerna skall få femtonhundra för den.« Men då sa jag bara : »Nej, men vet fröken !« Då svarade hon : »Två tusen då.« Och vet Johan : i går fick jag ett brev från henne, i vilket hon skrev, att med tanke på att sekretären var så väl bevarad, kunde hon betala två tusen femhundra för den, och bad mig väl över- tänka anbudet, för högre ämnade hon inte gå. Ja, se männi- skorna tycka alltid, att de kunna behandla fattiga hur som helst – bara man är fattig. 118 
 
 
 
 
 stensborg – Det var kolossalt – två tusen femhundra – Johan vaknar till ur sin dvala vid blotta siffran. Är det möjligt ? För den där ? – Ja, nog är det mycket för mig, Johan lille, men vet du, inte skall man göra sig till hund för ett bens skull. Johan hör icke tant Beate-Jacquelines replik. Oron börjar åter mola inom honom. Tänk, om man haft någon sådan gam- mal möbel – då hade ju inte det här behövts. När människorna voro så galna, att de betalade sådana summor, varför skulle man inte begagna sig av deras dårskap. En möbel mindre på Stensborg – vad betydde det ? Men där fanns nog ingen, som vore värd två tusen femhundra kronor. I tankarna gör Johan en generalmönstring av Stensborgs bohag. Tant Beate-Jacqueline ser hur hans ansikte mulnar, fåras och blir hårt, och ögonen se eftertänksamma och kalla ut. Hon tar honom lätt på armen. Skulle Johan hava velat sälja en enda sak från Stensborg ? Nej, det skulle Johan inte kunnat, även om Johan velat. Sånt känner jag till, må Johan tro – vi äro för stolta. Johan rodnar. Det ligger en hemlig förebråelse och påminnelse i orden. De hava rört vid det öppna såret, som åter börjar blöda. Är det sanning ? Är det sanningen : – att han, Johan Silfver- stååhl, vansläktats, att han vanvårdat traditionerna? Är han kan- hända endast en ny revisor Berg ? Är det innebörden i hans handling, att han brutit samhörig- heten med de döda, att han krossat och för alltid förstört allt det, som han med sin gärning velat giva nytt liv och ny styrka ? Är det hela betydelsen av hans förbrytelse ? Plötsligt vet Johan, att det är en förbrytelse. Är det hela endast ett tecken på hans svaghet, ett bevis för att han icke är värdig sitt namn och sina minnen ? Johan darrar invärtes. Han ser ned i en plötsligt öppnad av- grund av frågor, förebråelser och tvivel : 119 
 
 
 
 
 sven lidman Han är icke ett dugg bättre än tant Beate-Jacquelines båda förtappade och föraktade brorsöner, som slutat sin ärorika ätts historia med fläckade vapensköldar, skam och vanära. Johan har bedragit sina förfäder och sina minnen som de båda bror- sönerna bedragit tant Beate-Jacqueline, och som de förfalskat hennes namn, har han förfalskat sitt eget. Förfalskare. Ordet skär och sargar i Johans öron. Rodnaden stiger hetare på hans kinder, och svettpärlorna springa fram i pannan. En förfärlig mattighet och svaghet faller över honom, han tror att han skall svimma, och med ens ihågkommer han, att han ännu icke ätit en bit på hela dagen. Han måste härifrån – eljest kommer han att berätta allt för tant Beate-Jacqueline. – Johan reser sig brådstörtat. Han har förglömt sig – han har ju stämt möte med en person till middagen och får inte man- kera. Tant Beate-Jacqueline har ingenting sett och ingenting för- stått av vad som försiggått, hon kysser Johan förtjust på båda kinderna, och med tårar i ögonen tackar hon honom, för att han ej glömt bort henne och för att han är en av de äkta gamla fina och ordhålliga Silfverstååhlarna. Johan sitter i en festligt upplyst restaurangmatsal. Duken lig- ger blänkande vit framför honom. Han har redan tagit två snapsar till smörgåsbordet, och han har beställt en kvartsbutelj billig sherry till soppan. Spriten har redan gjort sin verkan. En lugnare, behagligare sinnesstämning har inträtt. Han måste låta bli att tänka nu, en- dast äta och dricka och glömma. Hans handling, som till ursprung och följder låg så klar framför honom, har redan sjunkit i kaos. Han förstår den ej längre, och vad som skall följa därefter vet han ej mera. 120 
 
 
 
 
 stensborg Där har han suttit på Stensborg i ensamheten och timrat och byggt och känt allt säkert och fast, och så har en gammal och torr liten oerfaren gummas ord slagit allt i spillror och låtit honom se sin gärning underifrån och från andra sidan. Allt har varit en kammarfantasi och en enslingsdröm, lika tanklös och ofruktbar till sin innebörd som alla hans andra fantasier om rikedomar och börssegrar. Den har varit lika litet livsduglig, och i desperation och tank- löshet har han satt in ej blott sin egen existens, utan en hel släkts ära och verk på ett kort, som han är dömd att förlora på. Spelare ! Förfalskare ! Johan fastslår plötsligt sitt moraliska kasus : Spelare – förfalskare ! Detta är vanäran ! – Men jag accepterar min vanära ! Johan äter och dricker, och blodet flyter tyngre och hetare i hans ådror. Han känner icke någon ånger, endast ett allt klara- re medvetande om, att han icke längre har något val och icke någon ny utväg att söka. Hans vandring är utstakad och ödesbestämd. Han får icke kasta sina kort och bekänna färg. Nu skall han resa innan julafton – Monte Carlo – spela – vinna eller förlora, det är nästan likgiltigt. Han har endast att fortsätta spelarens väg. Han är samhällets och sin egen fiende, slumpens rättslösaste träl : en tillfällighet kan förråda honom. Ett kort, ett nummer på ruletten kan bliva hans lycka eller undergång. Men ur denna ödesstämning och osäkerhetskänsla växer en trotsig självtillit, en ny och sällsam munterhet. Detta är äventyret, faran och striden, detta är dock livet. Från denna stund skall allt vara händelse och skiftning, spän- ning och ovisshet. Det blir icke längre något förgrämt sjunkan- de in i sig själv med långa tungsinta monotona dagars tomma likformighet. 121 
 
 
 
 
 sven lidman Varje timme skall nu hava sin färg och betydelse. Detta är livet och äventyret. – Skål, Johan Silfverstååhl. Johan fyller sitt glas, så att det rinner över på duken, och tömmer det i botten till sin egen välgång. – Nej goddag, Johan ! Någon står bockande vid hans bord med framsträckt hand. Det är hovrättsnotarien Richard Herner. Fy, tänker Johan, han ser ju ut som en dödfödd kalv – och Johan reser sig och trycker översvallande hjärtligt hans hand med det falskaste och fånigaste välkomstleende över sina upp- hettade anletsdrag. – Nej tjänare, Richard – sitt ner ! Johans munterhet och trotsiga överlägsenhetskänsla stegras, och han berättar triumferande sorglöst för Richard Herner, att han vunnit på lotteri och nu tänker resa utrikes och se sig om litet i världen. Han har aldrig varit utomlands förut i sitt liv. Det är nästan som om medvetandet om det begångna, nu oåterkalleliga förfalskningsbrottet hade utlöst och givit liv åt alla Johans möjligheter till förfalskning : ögon – miner – läp- par – ord – på varje punkt möter han Richard Herner med en lögn. Johan vet ej längre varifrån han får sina ord, de födas och springa fram på hans läppar i en ständig ström, en aldrig sinan- de flod av vältalighet : nya tankar och nya ord, om vilkas ex- istens inom honom han aldrig haft någon aning. Han ringaktar och ser allt överlägsnare ner på hovrättsnotarien Herner, som blir trött och råkar i misstämning : han får ju ingenting säga, inget tillfälle att utveckla sin egen vältalighet. Han tycker, att Johan verkar pratsjuk och drucken och den vinfläckade bordduken blir honom en plåga att betrakta. Han söker komma in i ett resonemang om lantarbetarefrågan, men alla hans underliga ord om utsvettning, pauperism, expropria- 122 
 
 
 
 
 stensborg tionsrätt, småbrukarintresse studsar tillbaka mot Johans hejd- lösa munterhet som mot en mur, och hovrättsnotarien tar far- väl redan vid kaffet. 
 
 
 
 
 X. Johan går vägen tillbaka till hotellet. Han känner sig trött utan skäl, känner hela det beklämmande intrycket av husmassor och avenyperspektiv – sten, sten och ljus utan värme – främlingska- pet och storstadsensamheten – människoödets litenhet i detta jättemaskineri – andens hjälplöshet i denna fräcka materia. Han går uppför trapporna. Han minnes sin första kväll i Ber- lin : fasan inför det främmande, den plötsliga känslan av värl- dens oändliga storhet och Johan Silfverstååhls oändliga bety- delselöshet i det hela. Utanför stationshuset hade man hållit på att lassa över ett landsortsmenageris djurburar i ett par stora transportvagnar – lådorna och burarna, i vilka djuren fördes, vräktes ut i snödrivorna, och genom de små gallerluckorna hade Johan kunnat skymta vilsna förtvivlade djurögon och höra ylande ångesttjut inför det ofattliga. En isande sensation av tillvarons grymhet hade några ögon- blick trängt genom hela Johans väsen, genom varje fiber i hans kropp, varje skrymsla av hans själ. Ett ögonblick hade hans nerver sviktat under bördan av detta tillfälliga och oväntade in- tryck. Det var reaktionen efter Stockholmsdagarnas spänning, tröttheten som tagit ut sin rätt. Så hade han lyft sin stora hand- koffert, stigit upp i en droska och nämnt ett hotellnamn. Johan hade hört att utomlands bor man billigast och bäst högst upp på de stora hotellen, och han har rättat sig därefter. Rummet är litet och trångt, men runtomkring honom skäl- ver miljonstadens liv : spårvagnarnas sjungande glidning, auto- mobilernas surrande, hästdroskornas tramptramp över asfal- ten, allt genljuder i hans öron, darrar och sjunger genom hu- set, som tyckes leva med gatans liv. Icke ett ögonblick upphör bullret, och det stora hotellet är 124 
 
 
 
 
 stensborg som ett väsen av endast darrande nerver, ett enda skälvande eko. Men genom allt detta tunga dånande larm ljuder, som knapp- nålssting på örhinnan, sekundkulans fall i rummets elektriska ur. För varje gång säger det lilla knäppande ljudet Johan, att åter är en del av detta rolösa liv dödat, begravet, sänkt i det för- flutna. En underlig nervös ångest griper honom med makten av en tvångsföreställning. Han känner det som förblödde han droppvis, som ginge han steg för steg, trevande och försiktigt, men oundvikligt mot en avgrund, i vilken han skall falla – och måste falla. Ännu långt borta – ännu långt borta – och kanske dock så nära att han kän- ner dess sugande kyla. Johan skyndar sig att packa in sina få saker och säga till om räkningen : I kväll skall han fara vidare – söderut – till Paris. – Gatorna ligga svarta och glänsande under det strida snöblan- dade regnet, droskan har fört Johan genom obekanta kvarter och stadsdelar till bangården. Resandeströmmen har gripit honom : han vräkes med i en våg av människor, packsaker och stadsbud, han virvlas runt kring poletteringsdisker och betalningsluckor, tills han som vrakgods, lösslitet ur virveln, kastas upp på stranden i den bull- rande väntsalen, där brådskan är gäst och oron värd och svår- modet ligger tungt i den kolsyremättade, fuktiga, kvava luften. Johan känner att han är nervös, darrande och helspänd bara efter att hava rusat omkring och letat efter sin koffert. Han biter samman läpparna med en min av självförakt och hård behärskning och tvingar sig själv att sitta stilla under be- traktande av vad som försiggår omkring honom. Från sitt hörn ser han resandehavets ebb och flod : det är tåg 125 
 
 
 
 
 sven lidman som komma och gå : hans eget är ännu ej inne engång på per- rongen. – En vissling – alla fara upp och sjunka samman igen : det var ej deras tåg. De bliva löjliga och hemska på en gång alla dessa människor i den glåmiga belysningen, som är blek, likt ett ansikte efter en genomsvirad natt. De äro alla utan värdighet, hopsjunkna, men med spända nerver, med häftiga oöverlagda gester och min- spel, som mistat all vanemässig behärskning. Längst in i ett hörn sitter ett nygift par hopkrupet – som ett par små ängsliga hundar vaktande sitt alltför vidlyftiga resgods. De hava icke tid att njuta sin lycka för denna blinda oros skull, och Johan känner en våg av sympati och själsfrändskap vid åsy- nen av dem. Endast portiern går orörlig och likgiltig omkring i detta kaos, hans ögon se intet, hans öron höra intet, och hans ansik- te har det orörligas överlägsenhet. Löjet griper Johan, och han ser några ögonblick kallt och föraktfullt iakttagande på djurhopen omkring sig : – men där är fasan och ångesten, slöheten och lasten och den dästa borger- liga tröttheten. Där går en mörkklädd kvinna, hennes ansikte lyser vitt och förtvivlat under det svarta floret. Men hon är ej sorgklädd, och hennes oro är den ensamma nattliga ångestens. Mannen, som viskar sina ord i hennes öra, är raffinerat elegant, hans ansikte är fast och genompräglat av kultur, erfarenhet och intellektuell köld. En storstadsläkare på modet, fantiserar Johan ett ögon- blick. Ögonen sitta tätt över den framspringande örnnäsan, mun- nens giriga och grymma snipning skymtar under det välvårda- de gråsprängda hakskägget, handen griper då och då befallan- de kvinnans arm, och hans viskning verkar befallning. Hans hand är välvårdad och fin, men viljefast, och Johan ser, när han sträcker den, det täta håret ovanför armleden. Det är en hand 126 
 
 
 
 
 stensborg hänsynslös och grym som ett operationsinstrument – och Johan förstår instinktivt att kvinnan är dömd. Kanske förstår hon det själv. Hennes ögon äro tårlösa och blickarna borta, blott munnen är en enda skälvning av under- tryckt gråt. Hela tiden håller mannen vid hennes sida ögonen på alla omkring, iakttager allt, och ingen kan komma innanför trollringen av detta viskande samtals gåta, utan att han märker det. Då och då ler han, ett leende som framhäver den sällsamma skönheten i hans ansikte, ormtjusarens och förförarens löje – ett leende som skrämmer och suggererar som bråddjupet och avgrunden. Johan söker tänka på något löjligt för att få skratta och slå bort denna beklämmande, lamande ångest, som mannens leen- de vacker inom honom. Han kan det ej, han ser kvinnan över- talas, böjas, lyda och taga farväl. Vad har han tvingat henne att göra, vart skickar han henne att lida ? Några sekunder ser Jo- han för sig scenen med djurburarna ute i snödrivorna – sådan är tillvaron. I detsamma passerar mannen förbi honom : ansiktet är världs- mannens slutna och oåtkomliga, dragens oberörda jämvikt tal- ar endast om den skicklige kirurgens intetsägande och känslo- lösa behärskning. Men hans ögon, som bråkdelen av en sekund mött Johans, äro fulla av en djup och lidelsefull eld – där är den intellektuella njutningsmänniskans självförbrännelse och härskarviljans kalla rus. Johan förstår ej de ögonen, han endast känner sig instinktivt kuvad och bländad av dem. Det är som blixten och förödelsen ströke förbi honom som en förtärande eldslåga, och han vänder ofrivilligt och rodnande bort sitt an- sikte. Bredvid honom på bänken sitta två människor : en femtioårs man med feta intetsägande drag och en dryg mun, som hänger i det pösiga, brutala ansiktet, vid hans sida en kvinna i skärt 127 
 
 
 
 
 sven lidman med en lång, skär resslöja längs ryggen. Hennes ansikte är blekt och osunt, ögonen äro gröna, simmiga, munnen simpel och sinnlig. Men det är något som lyser över hennes anlete, något kuvat och olyckligt, som liksom viskar till Johan : jag var engång en annan – och Johan tänker med ens på Klara. Plötsligt yttrar hennes följeslagare något, och hon faller snabbt, utan tvekan och motsägelse, på knä framför honom och knyter hans skorem, som gått upp. Mannen stirrar slött och likgiltigt ut i luften, orubblig, tanke- tom som någon djurisk fetisch som tillbedes. Johan bara ser och ser med en förnimmelse av allts gåtfull- het, av livets alla möjligheter, med en känsla av att stå inför en vrångbild, en fantasi, en febersyn – och med en enda förtvivlad reflexion : Är detta världen och tillvaron med grymheten och lasten i högsätet och lyckan och godheten förskrämt hopkrupna i en vrå som de båda nygifta därborta, ängsligt vaktande sina alltför lätt stulna och förskingrade skatter ? * Johan hade i misstag köpt en biljett till Nizza på lyxexpressen Paris-Rom. Det hade varit en utgift alltför svindlande stor för hans kassa, och han hade sörjt ett dygn över sin dumhet. Nu har han funnit sin sovvagn i tågräckan, tagit sin kupé i besittning och stuvar in sin koffert. Det är en av de vanliga internationella sovvagongerna, ödslig i sin lyx, opersonlig och beklämmande med gången utanför kupélängan liksom korri- doren längs ett fängelses cellrad. Resandeströmmen har sinat, cellerna rymma sina tillfälliga fångar, och den nyss fullpackade vagongkorridoren ligger tom och öde. Plötsligt sticker någon hastigt in sitt huvud i Johans kupé och 128 
 
 
 
 
 stensborg mönstrar honom. Det är ett ansikte utan bestämd ålder med hårda, bruna ögon och en falsk irrande blick. Näsan är tjock och tillplattad, och munnen verkar sugmun, polypdjur. Det är ett ögonblick som hade en bläckfisk fångat Johan med sin stirrande blick, gripit honom med slemmiga, hala sugarmar – i det nästa är hans ansikte borta, och samtalet går ivrigt mellan honom och två andra herrar ute i korridoren. Endast glimtvis förstår Johan deras engelska, men det är honom nog för att kunna fatta situationen och dess utveckling. Det är polypmannens medbrottsling, den där gulglåmiga yng- lingen mittemot honom med de klibbiga smutsbruna ögonen, den finniga, smala uppnäsan och den röda kvinnomunnen, som är fräck och dum och outvecklad som en glädjeflickas. Hans händer äro långa och degenererade aphänder med nervösa slappa fingrar i ständig krälande rörelse på byxorna, på gardinen, i ansiktet. Han är världsstädernas och förbrytarkvarterens kloakdjur, verktyget för varje ond och stark vilja. Smokingen hänger sjaskig kring en smal gossefigur med slutt- ande axlar och utstående höfter. Han kan vara kypare, frisör- biträde, soutenör, glädjegosse, men hans väsen, själ och fingrar äro ficktjuvens. Ficktjuv – ropar det inom Johan, ficktjuv, och han måste be- tvinga sig för att ej ropa det högt, så häftig är hans reaktion. Den tredje – »offret« – är en engelsman från Ostindien. Hans ögon äro snälla under glasen, och hans mun är god och obetyd- lig. Han har råkat dessa båda engelsmän på hotellet i Paris, och de hava i dag ätit middag tillsamman. Tänk att han fått ett par engelska vänner – han, som varit så länge borta från Europa – ett par riktiga vänner – skada blott att det var på återresan. Tack ! Tack ! Och han trycker deras händer. Han är sentimental, drucken, flödar över av tacksam- het och människokärlek han vill nästan smeka dessa hedersgos- sar, som visat sig veta vad verklig vänskap är. 129 
 
 
 
 
 sven lidman Denna dag är den största i hans liv. De två andra lyssna uppmärksamt till allt och söka så små- ningom övertala honom att göra dem ressällskap. Han kan tele- grafera från Genua till sitt hotell efter det stora bagaget. Inte skulle man skiljas, när man funnit varandra ! Vad var han för en vän ! Han kunde ju taga ett annat tåg än det, han beräknat, till Brin- disi – de citerade tågtider, stationer och båtlägenheter. Polyp- mannen talade, den unge endast skrattade med, fånigt, lym- melaktigt – ett enda eko av den äldre. De kunde ju göra ressällskap i deras sovkupé. Plötsligt höres ostindiefararns stämma, abrupt och utan sammanhang med samtalet : – Gossar – det var svåra år de där femton i Birma ! Tåget skall strax gå och konduktören kommer in. – Den här gentlemannen vill göra oss ressällskap till Rom – han vill köpa biljett av konduktörn. – Sovkupén är endast avsedd för två ! – Det är ingen, som kan förbjuda tre gentlemän att resa som de vilja – vi begagna vår sovkupé till att sitta och röka i – vi föra inget oljud, äro inte druckna. Sovvagnskonduktörn står där kall och likgiltig – han har sett så många människor, skymtat så många förbrytelser, och han vet vad han har att ansvara för – och icke ansvara för. För den mänskliga dumheten har han i varje fall ingen ansvarsskyldig- het, och han vet att gentlemän vilja sköta sina affärer i fred. Han tar biljettpengarna och rikliga drickspengar, och går vi- dare. Polypmannen sticker än engång in huvudet till Johan, och därpå stänga de tre sig inne i angränsande kupé. Tåget blåses av och rusar i väg som en skenande häst. Det surrar, darrar, smäller i vagongräckan, innan farten blir jämn i svindlande glidning över skenparet. Johan ligger och har släckt ljuset, men han vet att något mås- 130 
 
 
 
 
 stensborg te hända, som han, redan sedan han vaknade på morgonen, ve- tat att något hotade hans öde. Han har tänt det elektriska natt- ljuset. Han hör engelsmännens högljudda röster genom väg- gen, hör dem genom tågbullret och hjulklappret. Expressen dröjer i början vid ett par stationer, och med det stannade tåget tystna också de tres röster. Tung cigarrök tränger in i kupén – tåget går vidare och vida- re. Johan kan icke sova. Det är honom som rusade han med tå- gets egen ilande fart mot undergången och förintelsen. Han har en ständig beklämmande ångestkänsla : – nu – just nu – störtar allt ihop – sammanstötning – katastrof – död. Johan har ju aldrig rest förut. De ständiga ombytena av vis- telseort, de ogästvänliga kalla hotellrummens stämning av främ- lingsskap och ensamhet, alla dessa mötta och sedda människors totala likgiltighet för Johans existens, hela världssammanhang- ets och tillvarons tanklösa och absoluta oberoende av Johans privata öden och lidanden hava förödmjukat, krossat och förin- tat honom. Hans gärning är borta och glömd och utan betydelse. Den är oviktig som ett tanklöst yttrat ord, omärkbar i det hela som droppen i havet och grässtråt på ängen. Det är som hade den icke existerat och knappt Johan själv funnits till. Han är utslätad och utplånad av de stora städernas brutala massor, han är lössliten och lösryckt ur allt logiskt och förnuftigt sammanhang. Det hela är vanvettigt ändamålslöst, och han är ett visset löv under kastvindarna och en lössliten båt på drift utför floden. Ett ögonblick kan han taga sig samman, tro sig på fast och säker grund och söka samla och behärska sina förvirrade in- tryck, ordna och fängsla dem under viljans piska och kedjor liksom upproriska och farliga slavar. Ögonblicket därefter är han åter fattad av virveln : ett spån, en spillra, ett nummer och 131 
 
 
 
 
 sven lidman ett namn i den stora människohären – utan utgångspunkt och utan mål. Människor och ting förvåna och förvirra honom lika, och han kan icke se någon plan och något ändamål i det hela. Men Johans ögon och sinnen, som i landsstillheten och Stens- borgs ensamhet vant sig vid att troget iakttaga och bevara i minnet varje nytt ansikte, varje skiftning och var detalj, som befunnit sig inom synkretsen, hava blivit febrilt spända och upphetsade. Varje ny situation tränger sig pockande på honom med ford- ran att bliva uppmärksammad och ihågkommen, varje nytt ansikte kräver plats i hans minne och rum i hans fantasi, tving- ar honom att medvetet tänka och taga ståndpunkt, söka förstå och fatta. Johans sinnen hava alltid varit trofasta och minnesgoda mot alla yttervärldens intryck och gåvor, men nu ansträngas de ända till bristning. Hans huvud kan värka nervöst och skenbart utan anledning i timmar, då ögonen äro svidande och tårade och bakhuvudet känns tungt och brinnande. Men i hans drömmar återkomma alla ansikten och scener i en aldrig sinande ström av de mest förvirrade och bisarra situa- tioner, som i sin fantastiska realitet kunna komma honom att vakna skrämd och tända ljus. Hela Johans i grund och botten stränga och allvarliga plikt- natur känner en underlig svindel och ångestlik motvilja inför all denna skiftande osäkerhet. Det finnes ju ingen ärlighet och handfasthet i det hela : Den ena dagen är man i en stad, man lever med dess liv, be- tjänar sig och gör sig beroende av dess människor – den nästa dagen är man borta i något nytt och vilt främmande. Man gör tillfälliga bekantskaper och knyter tillfälliga förbindelser, man fladdrar och flaxar ytligt överallt för att ingenstädes stanna och vara hemma. 132 
 
 
 
 
 stensborg Det hela är en ständig lögn och ett spöklikt skenliv – en till- varo utan mål och mening – ovärdig och föraktlig. För Johan blir omedvetet och instinktivt det att resa detsam- ma som att vara oärlig mot sig själv och andra, att vara karak- tärslös och otrogen, och så för honom hans förfalskade växel till ett allt klarare medvetande om hans egen kärlek till och be- hov av sanning. Det är som hade hans brott gjort honom med- veten om sig själv, som hade han genom denna lögnhandling på något gåtfullt sätt blivit medveten om sanningens verklighet och nödvändigheten för honom själv att vara sann. * Johan blir plötsligt klarvaken och lyfter huvudet lyssnande från kudden : Låset till hans dörr vrides tyst och försiktigt fram och till- baka – trevande – prövande. Ej ett ljud. Han skulle kunna tro att det var en synvilla, om ej en klarva- ken kyla låter honom lugnt vänta på, vad som skall ske – ett lugn, som förvånar honom, en kylig, avvaktande ro liksom rör- de det honom icke att detta lås alltjämt vreds runt. Någon bullrar i korridoren. Låset blir stilla, och tåget ilar alltjämt vidare, och ingenting händer. Timmar vakar Johan – regeln till hans dörr förblir orubbad – allt är stilla i korridoren – i grannkupén. Han hör endast hju- lens klapprande vaggsång över skenparet, och han önskar blott att någon ville komma in i kupén, strypa honom, sticka ned honom, plåna ut honom ur tillvaron. 133 
 
 
 
 
 XI. Johan har fått genomgå alla den ensamme resenärens plågor och kval. Han har suttit ensam och svårmodig vid stora hotell-table- d’hôter och sett främlingar skratta och glädjas. Han har känt hemlösheten på de stora hotellen, där man endast är ett kolly och ett nummer, en individ, som skall begagnas och utsugas. Han har vaknat i natten utan att veta var han varit, i någon dunkel dröm om Stensborg och hemmet, och han har tänt ljus och räknat timmarnas gång och känt ensamhetens ångest växa ur varje vrå i rummet och tala med den dova tystnaden till stämma. Han har velat gå upp och kläda sig och söka sällskap – likgil- tigt vilket – blott icke denna ensamhet, i vilken vansinnet slum- rar och skräcken för tillvaron blir en tvångsföreställning, som vill driva till självmord och förintelse. Ut genom fönstret ! – därnere gapar avgrunden och förloss- ningen – det lilla jordklotet snurrar runt i den oändliga tomma rymden – någonstans på detta lilla klot lever Johan sin betydel- selösa slumptillvaro utan fäste och hållpunkt. Det är en svindlande ensamhetskänsla, som griper om bak- huvudet och trycker över magen och vill locka den stackars kroppen att kasta sig ut i det stora tomrummet till förintelse och ro, till vila från denna virvlande fart. Storstädernas gatubuller – den oändliga människoflodens tramp över asfalten – järnvägarnas entoniga klapprande buller längs skenraden – allt ger ännu ett svidande, brännande eko i Johans vid tystnaden och ensamheten vanda nerver. Hans sunda, ro- busta kropp lider och lemlästas under allt detta hejdlösa jäkt och vakande. Ingenstädes får den vila och trygg ro, den får leva 134 
 
 
 
 
 stensborg i ständig spänning, och den hämnar sig med hetsade nervers sömnlöshet. Johan känner sig hemlös utan att längta hem. Stensborg är ett namn och ett fjärran minne – hemmet och jorden hava sjunkit och blivit borta under alla dessa nya stor- mande intryck. Det är som om en högflod hade kommit och satt det förflutna under vatten och Johan dreve redlös omkring på en vrakspillra över de regntunga, upprörda böljorna. Där under ligger hemmet och jorden, hans tillvaros verkliga underlag. Högfloden skall engång sjunka och och Johan åter beträda sina fäders mark, men ännu så länge är allt borta och begravet under översvämningen, och Johan lever flyktingens osäkra tillvaro bland främmande och likgiltiga människor. Ibland kommer Johan ihåg en människa, ett ansikte därhem- ifrån, men det är overkligt och spöklikt : – tante Beate-Jacque- line – gamle baron på Nyckelby – Stava – Stensberga kyrka med familjegraven. – Det är bara som minnen av en dröm – det är ansikten och bilder, människor och tankar, som ej gå att passa in i nuet – det är en annan verklighet än den, Johan nu lever i, och hans sinnen äro alltjämt bundna av de nya synintrycken, den överväldigande och främmande yttervärlden omkring ho- nom, som ingen anknytningspunkt ger till det förflutna och inget sammanhang har med det gångna. Johan kan gå på gatorna och plötsligt tro sig observerad av en poliskonstapel och rodna och känna sig osäker – han kan gå i långa högljudda samtal med sig själv och skratta högt åt sina egna repliker, så att människorna förvånade vända sig om. Han kan ej känna och förstå, att han är den Johan Silfver- stååhl, som bor i de små rummen på Stensborg, som sitter i soffhörnet i en stor soffa på ett rum med djupslitna golvtiljor och ett porträtt på väggen över en chiffonjé. Nu är det som vore denne Johan Silfverstååhl en avlägsen anförvant, en av de 135 
 
 
 
 
 sven lidman många ansikten och öden, som Johan skymtat och glömt på re- san. Men äro Johans sinnen och lemmar ännu trötta och bedöva- de av resans oro och ständigt skiftande upplevelser, har hans tanke så småningom i stället börjat hatfullt reagera mot denna främmande yttervärld. Johan ser på människorna, scenerna och tingen omkring sig med ett allt kallare, instinktivt ringaktande löje. Det är hans sätt att skydda och försvara sig, att söka bliva herre över allt detta, som i början krossat och förintat honom – det är livsinstinktens sunda reaktion, personlighetens vilja till samling och herravälde över den fiende, som hotat att tillintet- göra och utplåna själva grunden för dess existens. I dag skall Johan som vanligt fara med förmiddagståget till Monte Carlo för att spela. Johan bor på ett hotell i Nizza och reser dagligen över till spelsalarna. Det blir billigare att leva så, och Johan har redan innan ankomsten hit fått taga mer pengar till själva resan än han beräknat. Den andra dagen i Monte Carlo hade varit en lyckodag för Johan. Han hade tillsammans vunnit fem tusen fyra hundra- sjuttio francs, och ett ögonblick hade han tänkt resa hem. Väx- el och resa skulle då hava varit betalda och pengar dessutom varit övriga till lösen av det lån, som banken sagt upp efter gamle barons död. Kvar hade då varit endast ett par småväxlar, avbetalnings- lånet och hypoteket – det sistnämnda var ju aldrig ifrågasatt till uppsägning engång. Och det hade ju varit ett ganska gott re- sultat ! Men Johan har farit hit för att vinna pengar till betalande av alla Stensborgs skulder och dessutom till anskaffande av mo- derna åkerbruksredskap. 136 
 
 
 
 
 stensborg Det sistnämnda lockar Johan mest : nu frossar han i fantasin på allahanda moderna maskiner, och av hemmet och Stensborg är detta det enda, som verkligt konkret och påtagligt lever i Johans minne – det föråldrade och tidsödande brukningssättet. Johan ser sig gå med lien över rågåkern eller köra rullharven över den hårda trädan, och hans hemliga önskemål pocka nu allt starkare på att engång bliva tillfredsställda. Men i dag har Johan kvar sjuhundranittio francs av sin stora spelvinst, och han tänker ej mer på några åkerbruksredskap, där han sitter hopkrupen i kupéhörnet, medan han väntar på att tåget skall gå. Johan har Monte Carlofebern : han drömmer om nummer på ruletten, fantiserar om långa serier av lyckosiffror, och i hotel- lets läsesalong prövar han varje dag den automatiska rulett- apparaten, vars stora skåp står mittpå ena långväggen som en dekorativ påminnelse om att hotellet och Nizza endast äro för- gården och inkörsporten till lyckan och Monte Carlo. Människorna trängas i vagongkorridoren – det är främlingar och fransmän i den mest kaotiska förbistring – alla Europas språk surra i luften, men inne i Johans kupé äro endast två per- soner, ett par bröllopsresande tyskar : de övriga äro fransmän – alla obekanta med varandra, men alla ivrigt resonerande, skämtsamt eller allvarligt, om det enda, som är värt att tala om – Monte Carlo. Johans egen franska är en tafatt och blyg skolfranska, men vad han läst av fransk litteratur hemma på Stensborg har givit honom förmåga att lyssna till och uppsnappa vad som dryftas i ett samtal eller en diskussion. Tåget sätter sig äntligen i gång. En fet gammal dam har kommit insnubblande i sista stun- den, drypande av svett, med kjolarna lyftade uppåt magen för att snabbt kunna kravla sig uppför de höga vagongstegen. Hon 137 
 
 
 
 
 sven lidman sitter nu under sällskapets obehärskade och hjärtliga skratt och torkar sig i ansiktet med underkjolen, och hennes små pliriga gumögon, vilka sitta i det feta, flottiga ansiktet som ett par korinter i en bulle, nicka förstående med i sällskapets glädje. – Ja, se, man blir lustig, när man är gammal, säger hon för- numstigt och illusionslöst, hostar och stoppar en parfympastilj i munnen och nickar vänligt mot alla. – Ni får tur i Monte Carlo, madame, säger en gammal fin herre, som Johan genast döpt till översten. En stor, rödbrusig kvinna mittemot honom med utseende av en välmående krögaränka replikerar : – Tänk, jag har varit fjorton gånger i Monte Carlo och aldrig spelat. – Men vad har ni gjort där då ? – Jag har endast beundrat utsikten. – Men det är en förbrytelse, madame, avbryter den gamle officern, när lyckan bjuder en armen är det ett brott att vara ohövlig. – Jag har också varit i Monte Carlo flera gånger – och aldrig spelat. Det är en sällsamt ful man, som talar. Hans ansikte påmin- ner Johan om en vanskött köksträdgård. Han lyfter med en mystisk åtbörd av hemlighetsfullhet sin hand med två fingrar sträckta i luften – men det är av en särskild anledning – en viss orsak – – Ah, jag förstår, ni har tur i kärlek, säger den gamle officern. Hela kupén skrattar, men genom den stängda dörrens glas- ruta ser Johan en kvinna stå lutad mot korridorväggen, och hon fjättrar plötsligt hela Johans uppmärksamhet och fantasi. – Hon har en spotsk, högdragen ansiktsmask med en avvisande föraktfull rynkning kring näsvingarna – hennes ansikte är stort och skönt med ett rött, tungt hår över en ganska låg panna – hennes ögon äro stora, bruna, men kalla och glansiga – hennes 138 
 
 
 
 
 stensborg näsa är stolt och välformad – endast munnen är en smula tung och grov. Johan tycker att hon ser ut som en romersk kejsarinna eller en högadlig patricierdam, och han kan ej fatta att herrarna där- ute låta henne stå, medan de själva sitta. En våg av begär far tändande och förvirrande genom alla Jo- hans lemmar, en darrande fysisk åtrå, som kommer honom att glömma Monte Carlo och spelsalarna och gör munnen torr och het. – Han betraktar henne, behärskad och förhäxad av hennes skönhet. Hon står kvar utan att observera honom med samma spotska, föraktfulla löje. Tåget stannar i Monte Carlo. Endast de båda tyska bröllops- resande sitta kvar – hela vagongen är tom i ett ögonblick, och i folkmassan, som störtar mot utgången, försvinner den främ- mande kvinnan och blir borta för hans ögon. Johan går direkt till spelsalen. Där är den vanliga förmiddagspubliken – de spelbesatta, som alltid befolka lokalerna, och de tillfälliga besökandena, nyfikna turister, som driva omkring utan att satsa eller endast riskera ett femfrancsstycke på ruletten, och så en och annan av de rika habituéerna, som går in ett tag på förmiddagen och kastar någ- ra hundra francs för att få en förkänning om kvällen blir lycko- sam eller ej. Johan känner sig alltid lika imponerad av miljön – denna tys- ta, stirrande, andäktiga massa, som är så dämpat stilla, att guld- myntens rassel tonar igenom deras tal och rörelser som ett ac- kompanjemang eller ett ledmotiv, alla dessa krupiärer, som äro eleganta som dandys och hava ansikten som legationsråd och markiser och miner som blaserade prinsar. Detta är Johan något så otroligt furstligt och sällsamt, att han måste skratta, medan han går där : 139 
 
 
 
 
 sven lidman Ett ögonblick hava Stava och Olle vandrat genom hans min- ne, och deras gestalter hava gått bredvid de eleganta herrarna och hetärerna på spelsalongens mattor. Johan kastar skrattande ett tjugufrancsstycke aux petits che- vaux – och vinner. Ett gott omen. – Monte Carlofebern är över, och Johan går en stund kyligt runt för att iakttaga : han återser bekanta ansikten och möter främmande och nya – alla miner skifta och äro ständigt olika. Den där unge engelsmannen från i förrgår med monokeln och det kalla hånfulla segerleendet går av och an i ett hörn, läppar- na röras nervöst ut och in, och han ser endast ut som en skol- pojke, som gjort en dumhet Johan måste skratta högt igen : – i förrgår såg han i honom järnviljan, som skall segra, framtidens betvingare. I dag är han endast en ung man på vift, som antagligen måste skriva hem efter pengar. Tre betjänter och två herrar i sällskapsdräkt iakt- taga hela tiden den f. d. rike ynglingen och närma sig alltmer hans hörn. De sköna demimonderna och kurtisanerna slå alltid sina lo- var kring Johan med förföriska leenden och och långa sugande blickar. De se i Johan en engelsk lord med väldiga slott och jord- egendomar. Johan har ett sätt att skenbart bekymmerslöst vin- na och förlora, som lett dem på villospår. Han är ju för resten en lång och ståtlig ung man med röda kinder och blå ögon på en fast jättefigur. Men Johan söker efter den sköna damen från förmiddagen och har icke tid att taga vara på blickar och leenden. En plats blir ledig vid ett av rulettborden och Johan slår sig ned. Messieurs et mesdames – faites vos jeux. 140 
 
 
 
 
 stensborg Denna dag har spellyckan växlat, och nu är Johan trött som ef- ter ett ansträngande arbete. Ögonen svida, läpparna äro torra, benen värka som efter en lång vandring, och mage och huvud äro lika tomma. Johan är för trött för att vara riktigt hungrig, han har icke ätit någon lunch i dag, utan endast levt på cigarrer och en lemonsquash från den lilla baren i spellokalen. Johan har gått dit ett tag, medan han suttit i tur och haft fickorna fulla av pengar, men det är en utgift, som retat Johan. Ty mitt i detta rassel av guldmynt, denna vanvettiga miljon- orgie och denna feberyra, som ger den eggande stimulansen åt spelsalarnas kvava luft, går Johan och räknar på francsstycken och centimer. De taga två francs för en lemonsquash utan soda – det är en enda citron med litet socker och vanligt vatten : citronen kostar på gatan fem centimes, sockret kostar kanske lika mycket. Det är en och nittio i vinst för varje lemonsquash – en och nittio – det är Johan som en personlig oförrätt. Han fnyser av förargelse. Han har för resten varken haft tur eller otur i dag : ett tag har hans spelvinst varit nere i hundra- fem francs, nu står den i niohundratrettio. Men det är varken hackat eller malet, och Johan grubblar över ett nytt sätt att spela : Riskera hundrafrancssedlar i stället för tjugufrancsstycken en dag, när man känner sig i tur. Han har gått ned till stationen för att taga ett av eftermid- dagstågen in till Nizza, där han skall äta middag på hotellet, för att sedan på kvällen sitta vid ruletten i La Jetée, Nizzas nöjes- paviljong och Casino, som reser sin järnstomme ur Medelha- vet. Där får man spela med femtio centimes till och med – det ger övning och håller i alla fall spänningen lika stark, och i grund och botten roa de små vinsterna och förlusterna Johan mera. Han har nu stundom en hemlig ångest för sitt lilla kapi- 141 
 
 
 
 
 sven lidman tal. Vad han därhemma fann så jättelikt och svindlande – två tusen francs att riskera – det är här i Monte Carlo en summa för Pauvres Honteux. Johan har själv engång sett tre tusen francs satta och förlorade fem gånger i rad, och mannen, som tappat dem, endast log och skämtade med en dam i sitt säll- skap. Johan har fjortonhundra francs kvar av dessa pengar att spela för, sedan han i går betalat första veckans hotellräkning, och därtill komma de niohundratrettio, som nu äro kvar av andra dagens stora spelvinst. Det gör tillsamman en vinst av trehund- rafyrtio francs – det räcker till resan hem – och de två tusen till betalning av växeln. Johan skrattar för sig själv, men blir allvar- lig ögonblicket efter : Det är två tusen kronor och ej francs han behöver ! Det går ej. Det var ett löst framslungat skämt, men det lämnar dock kvar hos Johan en osäker och orolig stämning – en skugga – ett förebud om något obehagligt. Johan tänder sin femte cigarr – en äkta och fet havanna. I detsamma inträda två damer i kupén. – Johan spritter till : det är kvinnan, kejsarinnan från i morgse, och hon har en gammal dame i sällskap, även hennes utseende kommer Johan ihåg från morgonens färd. De slå sig ned mittemot Johan vid fönstret. Han ser nu att hennes ansikte är sminkat och dragen grova och livlösa – men det är alltjämt en hög skönhet över profilen och ansiktsmasken, och ögonen äro lika högdragna och kalla i sin bruna glans. Kvinnan observerar Johan ett par gånger från sidan, men hon låtsar ej om hans närvaro, och så småningom sjunker hon i ett tomt, trött stirrande ut genom kupéfönstret. Endast varje gång, de passera en tunnel, vänder hon sin blick mot Johan. Den lilla gumman i svart siden, som sitter bredvid henne, och som omöjligt kan vara hennes mor och lika omöjligt hen- 142 
 
 
 
 
 stensborg nes kammarjungfru, verkar motbjudande på Johan, och den hungriga magen gör sig stundom alltför mycket påmint för att ej hans betagenhet skall vika och sövas. Den lilla gumman ver- kar dessutom kväljande på Johan – unken – ett krypdjur, en amfibie. Då och då utbyta de båda kvinnorna några ord – halvhögt – kyligt. Konduktörn kommer in : de hava inga biljetter och inga pengar att betala med. De hava vid ruletten förlorat sin vecko- inkomst, som de i dag på söndagen farit till Monte Carlo med för att förkovra och förränta. De hava inte ens köpt returbil- jett. Det hela är enbart löjligt, och Johan är nära att dra på munnen, medan han låtsas se ut genom rutan. Men plötsligt blir konduktörn ohövlig och överöser de båda kvinnorna med skällsord, råa och brutala glosor, av vilka Johan ej förstår hälften. Hans känsla för det chevalereska och hans inneboende aktning för det andra könet komma honom att ögonblickligen gripa in och ställa sin portmonnä till damernas förfogande. Man får dock icke skymfa en kvinna med det utseendet och den kejsarinnemasken – och med den kroppen, viska Johans lemmar. Han tror sig en minut skymta en glimt av tacksamhet och förvånad rörelse i hennes ögon, och hennes leende finner Jo- han vackert i sin kyliga knapphet. Han äter middag ute tillsammans med de båda damerna och tillbringar återstoden av dygnet i »Madame Melanie de Mer- villes« sällskap. * En morgon vaknade Johan ur en dröm : han har gått vägen upp mot Stensborg – det är vår, och björkarna kring stora byggna- den hade stått i gyllene grönt skir med alla de darrande fina lö- 143 
 
 
 
 
 sven lidman ven liksom genomlysta av sol. Det var en glans av vår, som kom Johan att darra av glädje, och i drömmen sade han sig själv : Nu ha vi våren på Stensborg. Johan vaknade vid att solstrimman lyste in genom fönster- luckorna, som han glömt att stänga kvällen förut, och han klädde sig raskt och beslutsamt. Det dugde ej att dröja här längre nu – hemma väntade Stens- borg honom. Hemma. – Johan förstod ej själv vad som hänt honom. Allt var likgiltigt och intetsägande här. Han klädde sig raskt, drack sitt morgon- kaffe, vinkade sitt godmorgon åt den gamle ryggkrumme por- tiern och gick ut på gatan. Han betraktade människorna och husen med samma kalla, beslutsamma förakt. Varför dröjde han egentligen här längre ? Med ens stod det klart för honom, att något var förändrat inom honom, att han denna morgon vaknat som en annan människa. Det fanns något, som hette Stensborg, och som till- hörde honom och var hans hem. Johan såg på allt med en främmad och högdragen blick av motvilja och förakt. Det var som hade fjäll fallit från hans ögon, som såg han nu på allt med en annan och sannare blick. Så trist och fult allting var här ! Medelhavets blåa färg var ett intet mot Bråvikens – och him- melens – – himmelen över Stensborg. Nu fick Johan nästan tå- rar i ögonen. Stensborgs blåa himmel. Han mindes den som han såg den, när han låg på rygg som barn i oxhagen nedanför Stensberget och följde strömolnens nyckfulla färd uppe i det fjärran djupa blå. Stensborg ! Johan gick in på Casinot i la Jetée och kastade ett francstycke på ruletten. Han fick trettiosju tillbaka och gick med pengarna direkt till järnvägståget. 144 
 
 
 
 
 stensborg Ledd av någon sällsam lyckostjärna hann han in på perrong- en och upp i en vagn i samma ögonblick som tåget blåstes av. Johan gick direkt till spelsalen. – Klockan halv tre ägde han trehundrafem francs kvar av hela sitt kapital, och hotellräkningen för veckan var ej betald, och han ägde ingen returbiljett. Johan kände sig endast lugn, kall och beslutsam och hade nästan en känsla av befrielse, när han gick ut ur spelsalen och förbi alla bankkontoren ned till den lilla järnvägsstationen. På hotellet sade han, att han skulle fara till Cannes på ett dygn – det var en färd, vars skönhet portiern många gånger prisat för honom i högstämda ordalag. Johan sade det endast för att ej hans frånvaro under ett dygn skulle föranleda Mela- nies besök och förfrågningar och väcka portierns misstanke, att han smitit undan betalningen. – Han lämnade ju kvar sin koffert. – Melanie de Merville. Johan log kallt för sig själv. Hon hade sannerligen aldrig duperat honom – från den första natten hade han förstått, att hon var en vanlig liten Nizzahetär, som levde på tillfälliga in- komster och sparade och gned som en girig för att kunna spela i Monte Carlo varje söndag och vinna den stora vinsten och spränga banken och bliva en stor demimondaine med furstar och miljonärer till älskare och med automobil och betjänt. Men hennes skönhet var ej av den art, som lockar turisterna, och hennes inkomster voro små mot hennes förhoppningar. Nu hade hon trott Johan vara vägen till lyckans guldslott, och i stället hade hon blivit honom ett medel till glömska och be- frielse. Men hennes skönhet ! Den masken hade Johan älskat – den var tragisk och tungsint och lät honom drömma om fursteät- ters undergång och förödmjukelser – ett sällsamt syskontycke 145 
 
 
 
 
 sven lidman hade den haft för honom, och en hemlig anknytningspunkt hade den blivit till hans egna öden, drömmar och känslor. »Jag har sett drängar rida på sköna hästar och konungasöner gå till fots i dammet.« – Var det ej konung Salomos ord ? Var det ej världens gång – nu som fordom – här som annor- städes ? Var det ej Johans eget öde ? – Hon hade varit värmen i hans ensamhet, och i hennes närhet hade yttervärldens fasor försvunnit och Johan blivit herre över sig själv. Den nya omgivningen hade ej varit så tung av skrämsel och faror längre. Den var ganska enkel och lättfattlig, och för den ångest, den engång ingivit Johan, hämnade han sig nu med att förakta den. Han förstod ej längre, hur den kunnat skrämma och impo- nera på honom så, men han förstod ej heller, att han genom- gått en kris och en sjukdom, och att han nu tog konvalescen- tens första stapplande steg och kände tillfrisknandets rus och lätta yrsel. Johan hade gått upp på sitt rum och klippt sina initialer ur kläderna som han lämnade kvar i kofferten. Ingenting fick förråda honom. Allt skulle planläggas och verkställas lika kallt och beräknande. Leendet och tryggheten följde honom även här. Han kände endast en känsla – han tänkte endast en tanke – han gnolade en- dast ett ord : Stensborg. På kvällen reste Johan norr ut i en tredjeklasskupé. Han hade hög hatt och låga lackskor, men han fann inget märkvärdigt däri. Allt var så naturligt och enkelt : Han reste ju hem – hem till Stensborg. 146 
 
 
 
 
 XII. En morgon på högvintern kommer Johan Silfverstååhl vand- rande vägen upp mot Stensborg. Det är gnistrande kallt under den blå himmelen och stegen knarra, men Johan fryser icke, fast han går i hög hatt, höstrock och lackerade skor. Han är brännande het, så att det fuktar vid hårfästet och hjärtat bultar. Tidigt på morgonen har han i vinternattsmörkret kommit till Norrköping med »nattsnällan«, men han har ej kunnat giva sig tid att avvakta Vikbolandsbanans första tåg. Han har gått från Norrköping, vadande i snödrivor, snubb- lande och sjunkande i oväntade och oanade diken – tårarna hava runnit ur hans ögon och frusit till is i mustascherna – han har gått vilse och fått gå tillbaka genom samma drivor, och han har sett vinterdagen gry över vägen, innan han hittat rätt. Som en tjuv har han smugit sig förbi Gatan, darrande av ång- est och blygsel vid tanken på att bliva uppmärksammad. Men inget bekant ansikte har han mött, och nu stannar han på vä- gen på andra sidan Stensberget. Det ryker ur skorstenen på statstugan, och på dess trapp står Svenssons käring och hytter med näven åt en av fostersönerna, som står nere vid brunnen och öser vatten ur brunnskaret. Johan vågar knappt se upp mot Stensborg. Där skymta de röda byggnaderna helt tydligt genom de gles- nade björkgrenarna. Även där står röken som en fastvuxen pe- lare i den vindstilla vinterkalla atmosfären, sakta förtonande in i dess vita, rosiga blå. Där går någon ned till ladugårdsbyggnaden. Johan kan för avståndet och tårarna i sina ögon ej se om det är Stava eller 147 
 
 
 
 
 sven lidman Klara. Johan vill vända om : – vart som helst – men ditupp vågar han icke gå. Långsamt liksom tvekande sätter sig Johan i rörelse, stegen vackla motvilligt men ödesbestämt uppför backen. Han vill ej ditupp till den röda byggnaden, men hans lemmar tvinga honom obevekligt mot målet. Där vandrar Klara med oket över axlarna och de båda äm- barna fulla av vatten ned mot fårfållan, från vilken högljudda bräkningar längtande hälsa henne. Hennes kjolar äro skörtade högt upp för att ej bliva nedspillda och för att hon mer obesvä- rat skall kunna kliva genom drivorna. – Måtte hon icke vända sig om och se Johan ! Den förste som möter och igenkänner honom är Olle. – Hö – husbonn – säger Olle med jubel i rösten och ett soligt fångrin över ansiktet – och han går emot Johan tafatt och för- tjust med armen liksom litet sträckt till ett eventuellt handslag. Olle finner icke något som helst märkvärdigt i att husbonden kommer vandrande i hög hatt och låga skor upp till Stensborg. Johan trycker hans hand hårt och kraftigt, och Olle säger en- dast : – Välkommen tebaks – patron ha ju vatt i Öropa – hur va det där ? – Johan måste skratta – tårarna och den förtvivlade smärtan äro övervunna. Han nickar muntert åt Olle och går med raska, snabba steg upp mot trappan. Den är ej skottad som eljest, det går endast en smal nedtrampad gång upp till dörren. Stavas trappa – är Stava sjuk ? Johan kastar av sig hatt och rock inne på kontoret och glän- tar sedan på köksdörren : Där sitter Stava och spinner vid spiseln. Hon är åldrad och skrumpen och spökaktigt liten och gul, och hon lyfter ej huvudet och blicken, när hon frågar : – Vem söks ? 148 
 
 
 
 
 stensborg – God dag, Stava. Hon har rest sig upp och tagit några steg emot Johan. I nästa ögonblick ligger hon gråtande i hans armar med huvudet mot den ena rockärmen. Johan har aldrig tänkt att Stava var så liten. Hon klappar endast hans ena hand och säger : – Lilla herr Johan – lilla herr Johan. Johan måste sätta henne i soffan och be henne göra i ordning kaffe : – För jag är frusen skall Klara tro. Han säger Klara och menar Stava, men hon har märkt hans felsägning. Så går han in till sig på rummet innanför kontoret. Där är kallt och oeldat och instängd kammarluft. Johan tar upp sin nyckelknippa och öppnar chiffonjén och makar fram en stol till klaffen, där han sätter sig. Allt går maskinmässigt, som i en dröm, och Johan börjar av gammal vana inför chiffonjén plocka upp och räkna sina peng- ar lika tanklöst och likgiltigt… där äro två francs och fyrtiofem centimes, en mark och nitton pfennige och ett falskt franc- stycke – i västfickan ligga fyra kronor och sjuttiosex öre. Han räknar igenom dem lika maskinmässigt och ordnar dem i hö- gar efter storlek och land. Plötsligt slår han armarna över huvudet och sjunker samman med ansiktet pressat mot chiffonjéklaffen. Han hör Stava öppna dörren in till kontoret och ordna med kaffebrickan. Johan kommer plötsligt ihåg en sommardag, då han satt där och slog i kaffe och i detsamma kommo två flugor jagande va- randra och funno döden i det skållheta kaffet. Johans fader hade sagt : – Det var rätt åt de stackarna – så förälskad får man aldrig bli – då slutar det galet. 149 
 
 
 
 
 sven lidman Han lyfter huvudet och rätar upp sig med en tung suck och ett förtvivlat trött leende och går därpå in i den lilla sängkam- marn innanföre för att tvätta sig och byta kläder. Efter frukosten går herr Johan lugn och trygg omkring i hela huset : det eldas i alla kakelugnar och vädras i alla rum, och Johan hälsar på varje möbel och småsak, och varje ting hälsar honom välkommen, och en stor ro och en förlösande frid talar ur allt. Det kommer ett befriat, oanat lugn över Johan. Allt är sig likt, allt håller av honom här. Här är han hemma – hemma – här är hans värld och hans tillvaro. Allt annat är endast en vansinnig dröm, en hemsk mar- ritt, ur vilken han nu fått vakna. Johan tar Klara i famn och kysser henne, när hon kommer in för att hälsa. I farstun skakar han hand med Svensson, och mot alla är han munter och glad, och en stor tillfredsställelse och glädje utstrålar från honom, så att till och med Stava känner sig en smula lycklig och får litet färg på kinderna och glans i ögo- nen. På kvällen sitter Johan tillsammans med Stava, Klara och Olle i köket. Han röker gamla sjöskumspipan och berättar och berättar om allt, vad han sett. De kunna aldrig få höra nog, och det är som den underbaraste saga, och var och en fäster sig vid en speciell detalj, som han får särskilt kär och grubblar över. Stava tänker på de fem-, sex- à sjuhundra år gamla adelsbor- garna och palatsen med sina målningar och möbler. Klara häp- nar över alla de dyrbara kvinnokläderna och smyckena, och hon blir understundom ifrån sig av invärtes smärta, hennes hjärta skälver vid tanken, att kanske herr Johan älskat en av de där kvinnorna. Olle grubblar över »åtmobin«, som går av sig själv fortare än det fortaste järnvägståg, och han sitter och flinar i sitt hörn och säger : åtmobin, åtmobin ! – 150 
 
 
 
 
 stensborg Johan har endast en enda känsla av gränslös tillfredsställelse och vila. Tänk att något sådant finns i världen som detta lilla hemtrevliga kök. Han älskar och tillber allt med återseendets hänförelse : Stängerna i taket, på vilka de runda, flata brödkakorna äro upphängda i sina hål – den öppna spiseln med sina underbara gamla bukiga kopparkittlar, kastruller och trefötter – kattorna, som värma sig vid spiseln eller ligga spinnande uppe i soffan hos Stava – flughåven och flugsmällan, som hänga kvar över skafferidörrn sedan sommarens värmedagar – vattenämbaret med skopan att dricka ur – enrisruskorna i vråarna. Det finnes ej en liten småsak, som ej Johan uppmärksammar och tänker på. Och människorna omkring honom, de kära på Stensborg, vars sällskap han så länge fått sakna, han ville taga dem alla i famn, och de se alla på husbonden med djupa trofasta ögon och känna alla samma lugna trygghet, och de krypa tillhopa i köksvärmen och ljusskenet kring husbondens stol med samma känsla av säkerhet som vilsna djur, vilka äntligen funnit sin her- de och den skyddande inhägnaden. Stava tänker på alla skräckdrömmar och ångestvakor, på nyårsnatten, då hon stöpte bly och det blev en likkista i skopan, men hon vill icke någonsin förråda den synen och aningen för husbonden. Klara tänker på hur svårt allt har varit, hur Svens- son varit närgången, och hur hon längtat och drömt om sin älskade husbonde. Olle kan ingenting säga och ingenting tänka – han endast känner, att nu är allt som det skall vara, och hans ögon äro vid- gade och klara av en enda stor glädje och hänförd tacksamhet. Johan berättar och berättar med många ord och gester, och ett, tu, tre, glider sjöskumshuvudet av pipskaftet, som stått torrt och oanvänt så länge. Sjöskumshuvudet har fallit i golvet förr och aldrig gått sönder, men nu brister det i tre stycken mot stenläggningen vid spiselfoten. 151 
 
 
 
 
 sven lidman Men Johan skrattar endast och säger tryggt och lugnt : – Kära Stava, se inte så olycklig ut för det. Det här skall vi nog laga – det och mycket annat – Olle har somnat i sin hörna – sömn är hans högsta uttryck för glädje och tillfredsställelse. 
 
 
 
 
 XIII. Sedan hava dagarna gått i ständig verksamhet och arbetsiver. Det har varit mycket att göra på Stensborg, mycket har för- summats och vårdslösats under husbondens frånvaro, och Jo- han har verkligen förstått, att på Stensborg betyder han något, att här finnes mycket att göra, mycket att ändra och förbättra och mycket att taga vara på, som han aldrig lagt märke till för- ut utan försummat under sina fantasipromenader och sitt luft- slottsbyggande vid tobakspipan och patiencen. Patiencen. Johan skrattar bara han tänker på, huru han suttit i timmar vid chiffonjén och i nervspänning och oro avvaktat några kort- lappars profetia och budskap. Johan drömmer icke längre om penningvälde och oväntade framgångar och om det stora undret, som med ett trollslag skall förändra allt och komma människorna att buga för herr Johan Silfverstååhl. Han ser till och med en smula ringaktande på all den fåfänga strävan, som så länge ött hans och de gångna generationernas energi och arbetskraft. Stensborgs fideikommiss- och godsägarfåfänga – det är en galenskap och en narraktighet, som man vill skratta åt med tår- ade ögon. Han tänker på den vanvettiga lyx, rikedom och för- nämhet, som han sett utvecklas vid rivieran, all den högborna adel och penningmäktiga miljonärsaristokrati, som där framle- ver en sluten och exklusiv tillvaro. Han tänker på lyxvillorna, automobilerna och lustyachterna och deras tråkiga ägare med deras innehållslösa och tomma njutningstillvaro och deras kvin- nors narraktiga och ödsliga fåfänga. Det finnes ingenting, som Johan numera så föraktar som få- fänga, yttre glans och högfärdiga later. Han har fått ett behov 153 
 
 
 
 
 sven lidman att vara ärlig alltigenom, att ej överdriva och bortljuga något, inga omklädnader och inga omskrivningar. Man måste riva bort draperierna och taga upp kampen mot den nakna verk- ligheten med hårda, fasta händer och klara, genomskådande ögon. Rikedomens och bördens relativitet har Johan känt och för- stått. Alla drömmens såpbubblor hava brustit sönder, all an- strängd uppblåsthet har skrumpit samman och torkat ihop. Men Johan äger i stället något, som är orubbligt och vederhäf- tigt och duger att taga på med tunga, hårda händer : Stensborg och arbetet. Allt som han försummat, ringaktat och sett ned på, men som är hans verkliga hem och uppgift, och som icke har vacklat och dunstat bort som allt annat under erfarenheterna och tillnykt- randet. Johan förstår, att det varit hela hans förflutna livs förbannelse och svaghet, att han väntat gåvor från ovan och presenter av tillvaron, att han fordrat det stekta sparvar skulle flyga i hans mun och guldäpplen falla ned i hans sysslolösa händer på knät, att han ej kunnat förstå tillvarons enda villkor för framgång, att han ej genomskådat livets princip, som är rörelse och icke vila. Han hade ju levat som den uslaste av nomader, flyktigt och ovärdigt i den för varje kväll på en ny plats resta tillfälliga tält- hyddan av tanklösa och sterila fantasier. Han hade varit oför- mögen som den outvecklade vilden att fatta ett sammanhang i de skiftande dagarnas lopp, att sammanbinda de flyktiga och tillfälliga drömmarna till en konstant vilja mot ett bestämt mål ; han hade varit oförmögen att lyfta det väsentliga över de tillfälliga nyckernas och stämningarnas Fata morgana till en bestående byggnad. Han har varit tillfälligheternas träl, den av varje hägring ständigt från vägen vilseledde, en underlägsen och biltog halvmänniska. Han har suttit sysslolös inne på kammaren, medan han vän- 154 
 
 
 
 
 stensborg tat att Lyckan helt plötsligt skulle stanna med sin vagn utanför dörren, gå uppför trapporna och in i hans rum för att skänka honom sina rikedomar och förälskat förklara, att han var hen- nes herre och världens allsvåldige lyckoprins. Johan ser med ett blekt och kallt förakt på sitt döda och för- gångna jag, hur han försummat och vanskött allt och aldrig förstått begagna de medel och utvägar, som verkligen funnos på Stensborg. Nu gäller det att söka taga igen allt det försummade och för- spillda, att gottgöra, reparera – och bygga vidare. Bygga vidare ! Det ligger en förtrollande klang i bara ordet, som låter Jo- hans ögon glänsa och blodet flyta snabbare genom hans ådror. Nu är allt arbete och verksamhet. Det förflutna är dött och begravet, och om framtiden drömmer Johan icke längre : Den skall växa organiskt ur nuets arbete som sädesståndet ur rågkornet. Johan tänker knappast på den falska växeln. Han kan endast se den som medlet för honom att bliva den han nu blivit. Han får naturligtvis undvika att besöka Stockholm. Han har för resten ingenting där att göra, och inte orkar en stor bank bråka och söka i åratal för en spottstyver på två tusen kronor. Själv har Johan en dag farit över till Nyckelby och avlagt ett besök hos gamle barons andre son, disponenten baron Fredrik Kurck. De hava haft ett långt enskilt samtal, och Johan har klarlagt för honom Stensborgs affärsställning : allt utom väx- eln. Disponenten och Johan hava känt en inbördes sympati – de hava båda talat som praktiska, nyktra män och hos varandra kvarlämnat ett ömsesidigt intryck av lugn, manlig saklighet. Baron Fredrik Kurck har påtagit sig gamle barons borgensför- bindelse, och banklånet är ordnat. Nu är Johan sysselsatt med att bringa allt på Stensborg i 155 
 
 
 
 
 sven lidman reda. Det är många små inkomstkällor, som försummats, många ekonomiska förhållanden, som vårdslösats : Det är mjölken, som alltid sålts till Rörsta mejeri och betalats efter lantpris. Nu har Johan gjort kontrakt med ett av Kneipp- badens hotell, och varje dag för tåget in Stensborgsmjölken till Norrköping, och Johan har en ökad dagsinkomst av nittio öre. Det gör över trehundra kronor om året – en svindlande summa på Stensborg. Det betyder helt enkelt otroligt. Det är fåren, som man hållit för ullens skull, men som om vintern kosta mer i foder än de inbringa för året, och som dess- utom taga för stor plats med sin fålla i själva ladugårdslängan, så att korna stå för trångt. Nu skola alla fåren gödas och säljas på lämplig tid, och väg- gen mellan fållan och kostallet skall slås ut, och man skall på så sätt kunna lägga upp fyra kor till av kvigkalvarna. Det betyder många liter mjölk till om dagen och många runda präktiga fem- öringar i säker inkomst. – Men Johans närmaste stora framtidsplan är anläggandet av ett hönseri. Hela den så kallade stora trädgården skall delas i två hälfter : Den övre skall omläggas till köksträdgård, och den nedre skall sammanslås och inhägnas tillsammans med den lilla dam- men ovanför ladugårdsbyggnaderna, vars vatten ej behövs för kreaturens räkning, men i stället kan förvandlas till den ut- märktaste lilla ankdamm. Nedre botten av vänstra flygeln skall röjas ut och omändras till hönshus. Olle får bo uppe på vinden som hönsgubbe – han börjar bli för svag, glömsk och gammal – och Klara får flytta upp i stora byggnaden. Där finnas så många obegagnade rum. Denna stora omändring skall Johan börja sätta i verket på sommaren, när man fått in litet pengar för mjölkleveranserna. Den enda, som ej uppskattar Johans alla små förändringar 156 
 
 
 
 
 stensborg och förbättringar, är Stava. Hon ser på alla husbondens nymo- digheter med en inåtvänd och bitter motvilja. Hon kommer ständigt ihåg, vad hon såg på nyårsnatten, och i allt Johans gö- rande och låtande finner hon endast ett neddragande och nedrivande av Stensborgs gamla godsägartraditioner. Hon tycker ibland, att herr Johan resonerar och handlar som en bonde och inte har någon rätt aktning varken för sig själv eller Stensborg. Kanhända ser Stava också en smula rätt : Det har kommit något bondskt tryggt och sävligt över Johan. Hans blick är icke längre svårmodig och inåtvänd, den ser lugnt och iakttagande på allt, som den möter, och den undviker ingen och intet. Han har aldrig några drömstunder vid toddy- brickan, och när han är inomhus, håller han mest till inne på kontoret eller ute i köket. En dag har Johan varit uppe på föräldrarnas sängkammare, som ligger innanför matsalen, och som stått obegagnad sedan faderns död. Det har varit en underlig känsla för Johan att beträda detta rum, som i föräldrarnas livstid var en helgedom och ett under- verk, som endast sällan fick beträdas och beskådas. Han återsåg den väldiga gamla mahognysängen, som var djup och bred som ett helt rum. En sällsam och högtidlig känsla grep honom. Johan anade och såg alla de generationer av Silfverstååhlar på Stensborg, som levat och dött i den sängen. Där hava far och farfarsfar och han själv blivit födda. I den hava brudar stigit som unga flickor, älskat, sörjt och avlat, åld- rats och burits ut som döda, och nya unga kvinnor hava vilat i dess famn för att föda och förintas. I den sängen hava herrarna Silfverstååhl fötts, gift sig och dött. 157 
 
 
 
 
 sven lidman Släktet och släkten leva inom dess låga snidade kanter – dess fyra fötter hava under ett sekel burit en ätt genom tillvarons skiftande enahanda liksom ett fartyg för resenärerna över ha- vets vågor. Det är Johan som vore detta Stensborgs verkliga palladium, och den gamla mahognysängen väcker en djup känsla och längtan i Johans hjärta och sinnen. Han längtar att själv få stiga i den med en kvinna vid sin sida, att älska och föda och vakna varje morgon och somna varje kväll i det trygga medvetandet, att en annan lever vid ens hjär- ta, tänker och känner med ens egna drömmar. En svindlande ljuv känsla bräddar Johans hjärta. Nu längtar han till barn, som skola binda honom ännu fasta- re vid jorden och arbetet, barn, som skola skänka hela hans till- varo dess naturliga förklaring och låta honom känna dubbelt ansvarsfull och dubbelt lätt hans egen uppgift och plats i sam- manhanget med jorden och de gångna generationerna. En dag störtar Johan Stava i en namnlös smärta och förtvivlan. Johan har låtit möblera om och iordningställa sängkamma- ren för egen räkning och flyttat in i den. Hädanefter skall Kla- ra icke ligga i pigkammaren utan vid herr Johans sida i den sto- ra äkta sängen – Silfverstååhlska mahognysängen. Johan älskar Klara som han älskar jorden och Stensborg, och Johans sinnen, som vaknat och vuxit i Melanie de Mervilles ar- mar under den underliga och redan glömda vistelsen vid rivie- ran, hava längtat till Klara med sunda friska instinkters längtan till sunda friska lemmar. Allt har varit så enkelt och naturligt. – De hava böjts utan strider, grubbel och tvekan intill varandra av en makt, som va- rit starkare än dem båda, och ron och stillheten och arbetslus- ten hava vuxit ur famntagen och vilan. Nu skall han endast taga ut lysning. 158 
 
 
 
 
 stensborg Allt är dubbelt naturligt och dubbelt betydelsefullt, och Jo- han känner från det han vaknar på morgonen tills det han som- nar på kvällen en enda känsla : Att han är hemma och har funnit sitt – sin plats i tillvaron och sitt rätta jag. 
 
 
 
 
 XIV. Hovrättsnotarien Henrik Silfverstååhl anser sig verkligen mer än någonsin förr hava skäl att vara missnöjd med sin broder Johans uppförande och sätt. Denna lotterivinst, som han bortslösat på en utländsk resa utan att ett ögonblick hava tänkt på, att hans broder kunnat göra ett oändligt mycket bättre bruk av den, har fullkomligt varit en förolämpning för Henrik. Denna resa, utan att ens personligen hava tagit avsked av honom, har ju icke varit bättre än en rymning. Och nu efter hemkomsten har Johan icke sökt upp brodern eller gjort visit hos den nya släkten, utan till och med skrivit, att han för sitt arbete antagligen ej har tid att bevista broderns bröllop, men att han själv snart skall fira sitt bröllop – med en ladugårdspiga. Det är ju en ren förolämpning. Henrik Silfverstååhl har alltid ringaktat och sett ned på sin äldre broder. Uppfostran i hemmet grundlade denna uppfatt- ning : där var Henrik den begåvade, skötsamme och väluppfost- rade, medan Johan var det svarta fåret. Skolan hade ytterligare understrukit denna Henriks överlägsenhet, och när de råkats på ferierna, hade alltid Henrik tagit ledningen, givit råd och sökt uppfostra den äldre. Det hade aldrig varit någon riktig syskonkänsla emellan dem, och Henriks vistelse i Uppsala hade endast yttermera skilt brö- derna. Aldrig kunde Johan skicka tillräckligt med pengar, alltid klagade han över ekonomiska trångmål, och han vågade till och med giva Henrik förebråelser och mana honom att vara sparsam. Det var ju löjligt rentav. 160 
 
 
 
 
 stensborg Henrik hade kommit in i ett kotteri av rika pojkar – juris stu- derande liksom han. De hade varit stockholmare och haft va- nor och krav på livet, och Henrik hade så gott, han kunnat, sökt följa med och efterapa dem. Det låg i Henrik Silfverstååhls natur en stor assimilationsför- måga och ett begär att komma sig fram i världen och bliva om- talad. Hans uppfostran hade stärkt och utvecklat hans medföd- da egoism och likgiltighet för andra, och i Uppsala hade han sett dessa sina naturliga anlag satta i system och predikade som livets enda verkliga visdom. Man skulle hävda sig själv och inte tänka på andra – det sena- re tydde på sentimentalitet och svaghet och var ett tecken på underlägsenhet och livsoduglighet. Henrik hade tillfullo förstått uppskatta den nya visdomen, och hans naturliga imitationsförmåga hade låtit honom med lätthet tillägna sig kotteriets jargong och modesynpunkter. Henrik hade varit Verdandist och socialradikal nästan social- demokrat, därför att det passade sig bäst och alla, som han såg upp till och ville efterlikna, voro detsamma. Han hade blivit ansedd som en begåvning, därför att han tänkte och trodde som de andra, vilka själva betraktade sig som begåvningar och framtidsmän. Han hade en stark fysik och ett gott minne och led ej av nå- gon blygsamhet eller begär att gömma sig undan. Han lärde sig snabbt sin roll och kunde snart spela den med brio. Även hans studievänner skattade honom högt, och han hade en stor relations- och vänskapskrets från de sociala diskussion- erna på Verdandi, Laboremus och Studenter och arbetare. Hans förlovning med Elsa Herner hade endast accentuerat hans ställning som en synnerligen lovande framtidsman. Att han var adelsman endast ytterligare framhävde det för- tjänstfulla i hans radikalism och hans övertygelses ärlighet och 161 
 
 
 
 
 sven lidman hade dessutom haft ett bestämt inflytande på Elsa Herners tycke och känslor för honom. Elsa Herner hade legat i Uppsala samtidigt som Johan och ta- git filosofie kandidaten med statskunskap som huvudämne. Hon var en modern frisinnad kvinna med alla sin omgivnings åsikter och tankar och en stor förmåga att uttala andras me- ningar med en pondus som vore de av henne nyupptäckta och hennes egendom. Men hon var också kvinna, och som kvinna älskade hon att bliva uppmärksammad och ständigt få briljera, och där hennes begåvning inte räckte till, fick hennes mörka skönhet med de skenbart eldiga dragen föra hennes talan. Hon hade varit be- undrad och uppburen av de flesta manliga kamraterna och bli- vit betraktad som ett fenomen. Hon var torr och kall och visste vad hon ville, och hon dröm- de endast om att bliva en inflytelserik och ryktbar kvinna. Som gift skulle hon hava en stor salong, där alla samtidens ryktbar- heter på det politiska och litterära området råkades för att lyss- na till henne som till den stora sibyllan och hemliga ledarinnan vid rådslag och beslut. Elsa Herner var härsklysten, och hon hade sin familjs förmå- ga och anlag att göra sig gällande och driva sin vilja igenom. Hon var kall, beräknande och aldrig omedelbar : hennes jämn- åriga manliga umgänges hyllning hade aldrig talat till hennes hjärta och sinnen. Hon tog emot deras tillbedjan kall och drottninglik, endast någon ensam stund med ett hemligt agg över att hon aldrig kände behov att verkligt giva sig hän och glömma sig själv. Hon hade velat vinna en grevlig docent i litteraturhistoria, men då hans hyllning aldrig gick över salongsartighetens stadi- um, bestämde hon sig lugnt och beslutsamt för Henrik Silfver- stååhl. 162 
 
 
 
 
 stensborg Hans livsåskådning och program syntes henne så stridande mot det, han borde känna och tänka, att hon blott därför trodde honom vara den gedignaste och ärligaste av broderns vänner. Men hon var även tilltalad av hans adelskap. Det skulle verkligen vara lustigt att komma in i adelskalen- dern och bliva välboren och få umgås med en människokast, som hon icke kände till, och där hennes frisinne och demokra- tism, trodde hon, skulle göra sig dubbelt gällande och verka dubbelt farliga och skrämmande. Hon hade aldrig tänkt sig, att även inom adeln finns det fatti- ga och rika och olika sociala lager, som leva efter samma lagar för repulsion och attraktion som de övriga samhällsklasserna. Hon hade inbillat sig, att var man adel, tillhörde man i och med detsamma en sluten kast med ett visst socialt frimureri, och det roade både hennes intellektuella nyfikenhet och hen- nes kvinnligt sociala fåfänga att komma in i och underfund med denna främmande miljö. Henrik hade aktat sig för att taga henne ur denna villfarelse, och endast för hennes skull hade han gjort visit hos och åter- knutit förbindelsen med den nuvarande huvudmannen för den friherrliga ätten Silfverstååhl, den högt aktade översten vid ge- neralstaben baron Claës-Otto Silfverstååhl. Hans visit hade blivit upptagen på det bästa sätt, och både översten, hans friherrinna och hans son, löjtnanten vid Svea livgarde Thure-Gabriel, skulle bevista Henriks och Elsas bröl- lop, som skulle vara ett kyrkbröllop med marskalkar och tär- nor, uniformer och yttre ståt. Och nu tänkte Johan icke komma. Henrik nästan hatade sin odåga till broder, som bara skämde ut honom. Richard Herner hade sett honom äta middag på Rosenbad fullkomligt berusad och pratande med vilda gester. Svågern hade till och med gjort en antydan, att han fruktade Johan vara alkoholist. 163 
 
 
 
 
 sven lidman För resten var Henrik själv icke riktigt nöjd med sin förlov- ning. Elsa Herner hade den starkare viljan av dem båda, och hon ordnade och bestämde allt med den starkastes rätt. Hon hade bestämt sig för äktenskapsförord, och hon köpte möbler och bestämde våning på egen hand, men var på samma gång eller sökte, rättare sagt, inbilla sig själv, att hon var passionerat för- älskad i Henrik. Det tillhörde hennes egen, hennes familjs och hennes um- gänges åskådning och livsuppfattning, att man skulle vara vilt passionerad och hänsynslöst berusad av kärlek, när »den stora lidelsen« kom. Den skulle ej hava plats för förnuft och resone- mang, och med sin fasta och kloka vilja spelade Elsa Herner nu »une grande amoureuse« med en sådan framgång, att hon be- drog andra, Henrik och nästan sig själv. Hon var under förlovningstiden ständigt exalterad, och hen- nes torra nyktra stämma frossade i stora ord och talade vidlyf- tigt och anspråksfullt tomma och krystade orakelspråk utan omedelbarhet och äkta känsla. Hon förde dagbok över sin kärlek – den skulle bliva ett min- ne för henne och hennes efterkommande – kanske skulle den engång tryckas – »Elsa Herner, dagboken om en passion« – och hon fyllde den med stora fraser och oratorisk grannlåt. Hon docerade över sin passion teoretiskt och spetsfundigt och levde med lust och glädje i en uppstyltad och overklig känslovärld, medan hon lugnt och praktiskt ordnade och be- stämde allt för bosättning och bostad. Hon älskade för resten verkligen Henrik, men på ett ärligt och borgerligt sätt och med vad hon kunde känna av ömhet och hängivenhet, och vad som brast däri för henne själv, fyllde hon ut med en viss rent sinnlig känsla, som smekningarna väckte och höllo vid liv hos henne. Hon skulle egentligen önskat Henrik en smula mer animalt 164 
 
 
 
 
 stensborg betagen och våldsam för att vara riktigt genomnöjd med sig själv, sin kärlek och den roll, hon spelade. Henrik föreföll hen- ne ibland en smula för comme-il-faut och väluppfostrad, men han var i alla fall bra sådan han var, och hon drömde om sin politiska och litterära salong och kommande maktställning. 
 
 
 
 
 XV. Morgonen efter Henriks bröllop vaknade Johan på sitt hotell- rum i Stockholm med en känsla av skräck och oro, som kom honom att sluta ögonen och vilja somna om igen. – Han ville icke stiga upp och gå ut på gatorna, han ville sova hela dagen och först till kvällen kläda på sig och taga en vagn direkt ned till tåget. Två gånger hade han på natten vaknat ur hemska och vidriga mardrömmar, som kommit honom att fara upp ur sängen med bultande hjärta och ångestsvett kring pannan. – Han hade gått in genom porten till det Hernerska huset vid Strandvägen, men stannat i första trappan, då han fått se Elsa Herner stå ensam och balklädd i portvaktsrummet. Han ville just tilltala henne, då en tiggare kommer fram bakifrån, slår ikull och mördar hans svägerska, utan att hon ger ett ljud ifrån sig eller gör en gest. Johan ser mordverktyget och hur hon faller tillsamman som en tung livlös massa. Mördaren observerar icke Johan, och plötsligt ser han, att det är pojken i smokingen, som for med lyxexpressen Paris- Rom. I detsamma kommer polypmannen in och pekar med ett hånskratt på Johan… Han hade vaknat vid att sitta i sängen med en känsla av fysisk skräck, som nästan lockat till kräkningar. Efter timmars vaka somnade han in mot morgonen. En poliskonstapel kommer fram till honom och börjar prata vidlyftigt och med långa omsvep. Johan förstår ej vad han säger och vad han vill – konstapeln går honom närmare in på livet, i det han sänker rösten till viskningar. I detsamma förstår Johan att det är ett försök till penning- 166 
 
 
 
 
 stensborg utpressning. Han vill pressa pengar ur Johan med en anklagel- se för sedlighetsförbrytelse – han har vittnen gömda någon- stans bakom sig, och Johan ligger hjälplös i nattskjortan i sin säng. – Han vaknade vid att stå på golvet under vilda försök att slå ikull konstapeln. Johan klädde sig sent, långsamt och motvilligt, medan tank- arna så småningom började kretsa kring den föregående dag- ens stora händelse, Henriks bröllop och avresa. – Det hade varit en lyckad och glänsande fest – allt hade varit lyckat med Henriks förlovning och giftermål. – Johans presenter av de gamla dyrbara nedärvda släktminnena till lysningen och bröllopsdagen hade väckt kolossalt och be- rättigat uppseende. Alla Elsas släktingar kunde icke nog beund- ra alla dessa dyrbara antikviteter och familjeskatter, och tant Beate-Jaqueline Benzelstjerna hade skänkt den gamla Haupts- ka sekretären, som direktör Joseph Krumm försäkrat skolat kosta sex tusen på en auktion hos Bukowski och nu vore värd sin vikt i guld, när man kände alla dess ägare och visste, att den alltjämt skulle ärvas genom generationer. – Det hade varit fullt av uniformer och fina namn från börsen och affärsvärlden, och Richard Herner hade skrytsamt sagt till Johan, att vid det bröllopsbordet satt bara av Elsas släkt trettio miljoner. – Johan hade gjort en bekantskap, som han önskade odla och fortsätta – det var hans frände löjtnanten Thure-Gabriel Silf- verstååhl. Det var en karl det. De hade från början känt sympati för va- randra, och i dag skulle de råkas på förmiddagen för att resone- ra om släkten och dess förhållanden. Thure-Gabriel hade hört att Johan ägde ett gammalt släktarkiv med dagböcker och brev i massor, och han endast längtade att få fara ned till Stensborg och studera det. 167 
 
 
 
 
 sven lidman Allt var så underligt. Detta långa släkthat och denna nedärvda fiendskap hade nu genom Henriks giftermål med ett utplånats. – Det måtte i alla fall varit något bra med denna förbindelse, och Johan började känna mer aktning för Henrik. En sådan framgång vinner man icke utan att förtjäna den, sade Johan sig själv, och han hade med glädje börjat söka ut- fundera de Henriks goda sidor, som berättigat honom till en sådan framgång. Johan har nämligen en vidskeplig känsla och inbillning, att varje människa får det här i världen som han själv är värd och förtjänar det. Man får ingenting till present, det är Johans filosofi om lyckan och framgången. När Johan druckit morgonkaffet, gick han ut – han hade ju stämt möte med Thure-Gabriel och det dugde ej att mankera. Eljest skulle han helst velat stanna inne på hotellet och fara hem på kvällen. Stockholm är en farlig plats – där vänta upptäckten och straf- fet. Johan har aldrig haft några samvetskval för det rent materiel- la i sin förbrytelse, och hela tilldragelsen är nästan glömd, bor- ta och overklig som hans resa och vistelse vid rivieran. Det är en dröm, en fantasi eller något, som rör en annan män- niska än den Johan Silfverstååhl, som nu vandrar Malmskillnads- gatan fram. Det kan endast sticka till någon gång med skräck kring hjärtat, när han tänker på möjligheten av att upptäckas. Men ingenting kan bliva upptäckt. Johan skall engång hava kunnat förtjäna och lägga av så mycket, att han kan betala de två tusen med ränta som ett lån. Stensborg kan föda sin man och lämna pengar över, om man rättar mun efter matsäck – och det gör Johan. Nu kan han göra det, ty han har endast sig själv att sörja för och slipper Henriks penningkrav. 168 
 
 
 
 
 stensborg För resten struntar han egentligen i Henrik, hans rikedom och hans nya släkt. De komma nog aldrig att råkas eller umgås närmare. De bo ju alla i Stockholm, och dit tänker inte Johan resa på många år nu. Det är sista gången han är i Stockholm, innan växeln betalts. Och sedan ! Ja, sedan kommer Johan nog inte att hava något att uträtta i Stockholm, och då är han gift, och inte kommer släkten att besvära hans hustru med visiter. Varken honom el- ler Klara ! Johan känner sig fri och stark. Allt är fullkomnat och genomlidet, och han vill inte byta sin ställning mot någons, vore det så en Rotschilds. Han känner sin plats och sin uppgift, han har sitt hem och sitt verk, och allt annat är honom likgiltigt och främmande. Johan känner, att någon fixerar honom, och lyfter blicken. Det är kamrern från Industribanken. Allt snurrar runt en sekund – Johan rodnar och söker likgil- tigt vända bort blicken, i det han låtsas titta i ett fönster och gå vidare. Det är ju Tempelmans antikvariat. – Nu har väl mannen gått förbi. – Johan vänder sig om, mannen har stannat och tittar efter ho- nom. Deras blickar mötas, och i nästa sekund springer Johan Malm- skillnadsgatan nedför som en vansinnig och tar av en tvärgata. – Plötsligt stannar han lika oöverlagt som han börjat springa. Det är något så fegt och ömkligt att springa på detta sätt som en tjuv. En Silfverstååhl, som flyr ! Johan vänder sig beslutsamt : rädd ? feg ? – Aldrig mera ! Johan känner sig lugn – stolt och stark. – Det är något som avgöres inom honom. Nu skall han bliva fri – alldeles fri – ingenting mer att vara rädd för och undvika – allt skall bliva rent och klart utan lögn 169 
 
 
 
 
 sven lidman och omsvep. Allt skall bliva sanning. En karl står vid sitt ord och en käring vid sin påse – en man bär ansvaret för sina hand- lingar ! – Johan går med stora steg emot sin förföljare, som förvirrad stannar, då Johan lyfter på hatten och sträcker fram sin hand. Den lille fete kamrern är andfådd och trycker handen mot hjärtat. Hans hatt sitter bak i nacken och hans ögon stå på skaft – Johan måste draga på mun – han ser så genomgående löjlig ut. – Kamrern blir ytterligare förvirrad. Han har tagit miste – en sådan fatal situation ! Han rodnar i sin tur och säger ursäktande och förläget : – Förlåt – det var en flyktig likhet – den där växeln – det är ju inte herr Bergström på Vilan ? – Nej – men det är jag som skrivit den där växeln. Kamrern förstår ej det hela, och han frågar nästan med av- bön i rösten : – Skulle ni vilja följa med till polisstation ? – Så gärna, säger Johan, och kamrern ropar an en droska. När Johan kommer in i sin cell efter att hava förhörts inför förste stadsfiskalen och blivit förklarad häktad, faller han för första gången sedan barndomsåren i djup gråt. Det är en lättnad att gråta på samma gång, som han känner en djup och ny sorg. Det är ingenting, som han sörjer över för sin egen person. Allt är som det skall vara – det hade nog dragit många år att betala växeln. Nu behöver han inga undanflykter och ingen rädsla längre. Men det är en detalj vid förhöret, som skakat honom. Det har ju antecknats i ett stort protokoll vem han är son till – son till godsägaren herr Henrik Silfverstååhl på Stensborg, född 1841. 170 
 
 
 
 
 stensborg Det är sina förfäder som han vanärat – icke sig själv. Men även det skall han försona ! 
 
 
 
 
 XVI. Allt är förändrat på Stensborg. Gamle hovrättsassessorn, som stiftade fideikommisset, hade icke för inte varit en lagens man och handhavare – en paragraf i fidiekommissbrevet har bestämt att ingen får besitta Stens- borg, som varit eller blir dömd till vanfrejdsstraff. Henrik hade som jurist haft reda på klausulen, och fidiekom- misset har fråndömts Johan till förmån för hans yngre broder. Men vad skulle fru Elsa Silfverstååhl, född Herner, finna för glädje på Stensborg ? Hon har varit nere och sett på gården och funnit den liten och lustig, men alltför ful och obetydlig och för långt från Stockholm för att hon skulle vilja bo där. Med Kungl. Maj :ts tillstånd har fideikommisset fått försäljas med villkor att hov- rättsnotarien Herr Henrik Silfverstååhl för försäljningssum- man inköper en egendom eller fastighet, på vilken fideikom- missinstitutet skall överflyttas. Men på Vikbolandet vill man icke se främlingar göra intrång på gammal släktjord, och Johan Silfverstååhl är ingen dömd och förkastad man där nere. Det har varit ett dovt missnöje och en ärlig förbittring mot hans broder, och när Stensborg försåldes på auktion, ropades gården in av ett konsortium. Det var disponenten baron Fredrik Kurck, som garanterat åtta tusen, där var Klaras fader, en bonde i Vankif, som givit fyra, där var löjtnant Thure-Gabriel Silfverstååhl som för tre tusen övertagit det gamla familjearkivet där var patron på Rör- sta, som givit ett räntefritt lån på tre tusen, och där var tre gamla storbönder som tecknat borgen på ett banklån för sam- ma summa. Stensborg hade inropats av konsortiet för Johan Silfver- 172 
 
 
 
 
 stensborg stååhls räkning, och genast efter köpet avskildes torpet Gatan, som för en summa på femtonhundra kronor övertogs med stå- ende gröda av stataren Svensson. Gatan är ett torp, som är värt mera, och nu är Svensson självägande småbrukare och har nått målet för sitt livs ärelystnad. Johan hade genast, sedan det domen fallit, låtit viga sig vid Klara, som skulle föda honom ett barn, och Klara sitter nu som husmor på Stensborg, som skötes för Johans räkning. Hon skriver en gång i veckan brev till Johan och berättar, hur hon längtar efter sin make, hur den lille Johan-Henrik väx- er och blir större och starkare för var dag och redan kan säga far – hur allt förlöper på gården, och hur allt skötes efter Jo- hans råd och anvisningar. Klara berättar om allt som händer. Endast en tilldragelse har hon förtegat för Johan – Stavas död. – Stava hade hängt sig i vedboden några dagar innan auktio- nen, och blivit begraven i tysthet. Olle går som hönsgubbe i den stora nyinrättade hönsgården – han har satt sig in i de nya förhållandena och är nöjd med allt. Han har endast svårt att komma ihåg det Klara heter frun. Men så småningom kommer han nog att lära sig även det. Johan har i fängelset fattat ett beslut, som gjort Klara en smula ledsen, men hon har böjt sig därunder som hon fogar sig efter allt, som hennes herre och husbonde befaller och finner för gott. Johan har velat straffa sig själv. Fängelsestraffet har endast varit en formel och en ceremoni, som icke lättat hans känsla av skuld och förbrytelse. Det är varken mot samhället eller In- dustribanken, som Johan förbrutit sig det är mot förfäderna och släkttraditionerna – och Johan har avsagt sig sitt namn och fått tillstånd att kalla sig Stål. Han är nu bonden Johan Stål på Stensborg. Han är sin egen man – inga falska hänsyn och anspråk snärja honom längre i 173 
 
 
 
 
 sven lidman något nät av lögn och förställning, och hans barn skola växa upp som fria bondemän i kärlek till jorden och arbetet. Johan har blivit frälst och förlöst ur det gångnas bojor och band. Han har gått tillbaka i den stora bondehären, som hans förfäder engång på femtonhundratalet utgått ur. Han har gått tillbaka till förnyelse och pånyttfödelse som så många andra gamla adelssläkter, vilka icke längre mäktat fylla sin ställnings former och anspråk. Han har, gått tillbaka till ur- grunden, till glömskan och namnlösheten på självplöjda tegar som de gamla Walkendorfarna, vilka voro danska riksråd och stormän på den tid, då Silfverstååhlska namnet icke fanns – som ätten Svenske, vilken är äldre än Brahar och Oxenstjernor och som nu lever utan sina fäders namn liksom folkungaätt- lingar ännu leva bland bönderna vid Vättern och kring Tåkern med bondenamn och bondestolthet. Allt är skingrat, förändrat och nytt – endast ett är alltjämt kvar och väntar troget Johan : arbetet och Stensborg. 
 
 
 
 
 
 
 
 
 
 
 
 
 Kommentarer och ordförklaringar Denna nyutgåva av Stensborg följer texten i romanens andra och reviderade upplaga, den som ingår i Valda berättelser av Sven Lidman från 1924. Sedan diktaren genomgått sin omvän- delse och slutit sig till pingstväckelsen var han mycket tveksam om han över huvud taget skulle gå med på att den skönlittera- tur han skrivit fick utges på nytt. Omsider gav han sitt tillstånd, men han gick noggrant igenom romanerna och strök allt det som han inte längre ville kännas vid. I Stensborg har denna cen- sur bara gått ut över enstaka kraftuttryck och ett par milda fri- voliteter. Då Valda berättelser kom ut skrev Sven Lidman ett långt förord där han sin vana trogen skildrade sitt gamla liv som hedning och sitt nya liv som frälst. Det har inte medtagits här, helt enkelt därför att jag inte tror att det till sin anda över- ensstämmer med den fördjupade och friare livssyn som han på äldre dagar nådde fram till. 177 
 
 
 
 
 kommentarer och ordförklaringar 21 Fideikommiss : (av latinets fidei commissum ’anförtrott åt he- dern’) Egendom som till följd av förordnande eller testa- mente skall stanna inom viss släkt. I Sverige började fidei- kommiss att etableras från mitten av 1600-talet, och rätten att skapa sådana kvarstod när det gällde fast egendom obe- gränsad fram till år 1810. 1963 beslöt man att avveckla fi- deikommissinstitutet. hovrättsassessorn : Vid tiden för dessa händelser, alltså slutet av 1700-talet, motsvarade titeln hovrättsassessor närmast den nuvarande titeln hovrättsråd. chiffonjé : Byrå med uppfällbar klaff. 22 chevalier de l’étoile polaire : (fra.) ’riddare av nordstjärneorden’. välborne : Titel som förr ofta användes om obetitlade adels- personer, alltså ej om grevar och friherrar. trampkvarn : Drivanordning bestående av en trumma som ficks att rotera genom att en eller flera människor trampa- de den runt på för ändamålet avsedda pinnar eller fotsteg. Ofta användes fångar som trampare. Här symboliskt om en fastlåst, hopplös situation. 23 sjöskumshuvud : Huvud på en sjöskumspipa. Sjöskum – detta namn eftersom man förr trodde att materialet bestod av stelnat sjöskum, även kallat sepiolit, är ett magnesiumsilikat som har stor porositet och som flyter på vatten. I fuktigt tillstånd är det lätt att skära och användes därför gärna förr till piphuvuden. knaster : Ett slags enklare röktobak, ursprungligen förpackad i korgar. Det grekiska ordet för korg är kanastron, därav det svenska ordet. antimakassen : Antimakass var en mindre duk som förr lades på stol- och soffryggar för att skydda mot den hårväxt- befrämjande makassaroljan som från 1800-talets mitt blev populär bland herrar. Makassaroljan exporterades mest från staden Makassar i holländska Ostindien, nu Indonesien. 24 dalkarlsklockan: ’moraklockan’. Uppfinnarsnillet Kristoffer Pol- hem grundlade en fabrik i Stjärnsund i Dalarna, och här gjordes både tornur och väggur. Det var troligen härifrån som idén hämtades för den tillverkning av »dalkarlsur« eller »moraklockor« som drevs som hemslöjd på flera stäl- 178 
 
 
 
 
 kommentarer och ordförklaringar 26 28 33 34 len i Dalarna, särskilt i Mora socken. Det var mest golvur med pendel och s. k. släphaksgång. Sådana klockor såldes för 6 à 8 riksdaler och spriddes genom gårdfarihandlare. Det är säkert ett sådant ur som Johan Silfverstååhl har i sitt kontor. toddybrickan : Toddy var ursprungligen namnet på en dryck som framställdes genom jäsning av saften från vissa pal- mers stam, främst solfjäderspalmen, som på hindispråket heter tádi. I Västerlandet blev toddyn – även kallad tuting – en mycket populär sällskapsdryck, den bestod mestadels av varmt vatten, socker samt konjak, arrak, rom, whisky eller vin. spettorn : ’inspektorn’. Stationsinspektor var förr titeln på den som förestod en svensk järnvägsstation. åbobyggnad : Byggnad som tillhörde en annan (i detta fall Stensborg och Silfverstååhlarna) än den som bodde där men till vilken den boende hade långvarig eller ärftlig besittningsrätt. stockar och laddstakar : Laddstock eller laddstake var en smal cylindrisk stång av trä eller järn (här alltså av trä, eben- holts) med vilken krutladdningen och kulan nedfördes i pipan på äldre tiders handeldvapen som var »framlad- dade« eller mynningsladdade. De jaktbössor som hänger på Stensborg måste vara mycket gamla eftersom de hade laddstakar av trä – järnet började ersätta träet redan vid mitten av 1700-talet. kruthorn : Kruthornen var ofta gjorda av oxhorn, därav nam- net, men också av trä. De var ofta rikt utsirade och orna- menterade. De hörde samman med de mynningsladdade gevären och försvann med dem. Piranesi : Giambattista Piranesi (1720–1778), italiensk arki- tekt och kopparstickare, berömd särskilt för sina gravyrer från den klassiska romartiden. Hans son Francesco Pirane- si (1758–1810) fullföljde faderns arbete – deras gemensam- ma verk utgör mer än 2 000 blad. Det är osäkert vilken av dessa konstnärer, fadern eller sonen, som här avses, de flyt- er ofta samman till en person. Venus rustique : ’lantlig Venus’. 179 
 
 
 
 
 kommentarer och ordförklaringar 36 Verdandi : Politisk obunden studentförening och diskussions- klubb bildad i Uppsala 1882 på initiativ av Karl Staaff. Ver- dandi blev snabbt en härd för liberal och frihetlig sam- hällssyn och flera generationer av framträdande frisinnade och socialdemokratiska tänkare och politiker har här fått sin första skolning. Verdandi utgav också en rad skrifter ; från 1888 till 1954 utkom »Studentföreningen Verdandis småskrifter«, över 500 nummer, och efter detta år ersattes dessa av »Verdandis skriftserie«, böcker av något större omfång. 37 bondtolva : Gammalt kortspel som spelas av två, tre eller fyra. I svensk version spelas med 36 kort, äss till och med sexor. I utlandet förekommer samma spel under namnet mariage (’bröllop’). la chasse : En på den tiden mycket populär patiens. 38 mjältsjuka : Förr benämning på melankoli. Tegnér skrev dik- ten »Mjältsjukan« om sin svåra depression. lunor : Dialektalt ord, jfr danskans och plattyskans lune, av latinets luna ’måne’. Ordet betydde ursprungligen ’mån- skifte’, men kom senare att få en bildlig betydelse : ’skiftan- de sinnelag’, ’instabilt humör’. Här (i plural ) närmast ’gril- ler’, ’nycker’. 39 relegation : ’förvisning’, i synnerhet från skola. hypoteken : Hypotek är en pant som inte överlämnas till lån- givaren, t.ex. en fastighet. Numera är hypotek en vidsträckt- are benämning på olika typer av realsäkerheter eller pan- ter, såsom pantbrev i fastighet, aktiebrev och obligationer. 41 långholmsnycklarna : På Långholmen låg länge Sveriges störs- ta fängelse. 1724 uppfördes det s. k. Rasp- och Spinnhuset som 1848 blev till Straff- och Arbetsfängelset och 1886 till Centralfängelset. Från 1964 och fram till sin nedläggning 1975 kallades det kriminalvårdsanstalt. Anstalten hade då den var som störst 620 platser. Namnet Långholmen och dess sammansättningar användes under mer än 200 år i tillmälen och skällsord. 42 palladier : ’resurser’, ’försvarsmedel’. 43 Voltaires Oeuvres complètes : ’Voltaires Samlade verk’. François Marie Arouet de Voltaire (1694–1778), fransk upplysnings- 180 
 
 
 
 
 kommentarer och ordförklaringar filosof och författare. Den första stora upplagan av hans samlade verk, i 70 band, utkom redan 1781. Rousseaus böcker : Jean-Jacques Rousseau (1712–1778), fransk upplysningsfilosof, musiker, pedagog och samhällsteoreti- ker. Rousseaus samlade verk, i 39 band, utkom första gång- en 1788–93. Prévost : Antoine François, abbé Prévost d’Exiles (1697–1763), fransk författare, nu mest känd som upphovsman till den realistiska kärleksskildringen »L’Histoire du Chevalier des Grieux et de Manon Lescaut« (1731). Lesage : Alain René Lesage (1668–1747), fransk författare, skapare av den muntra och roande pikareskromanen »Gil Blas de Santillane« i fyra delar (1715–35). Richardson : Samuel Richardson (1689–1761), engelsk förfat- tare, berömd för sina romaner »Pamela, or virtue reward- ed«, 4 band (1741–42), »Clarissa, or the history of a young lady«, 7 band (1748), samt »The history of Sir Charles Grandison«, 7 band (1753–54). Fielding : Henry Fielding (1707–1754), engelsk författare, skapare av »Tom Jones« (1749), som har kallats »den förs- ta moderna romanen«. Smollet : Tobias Smollett (1721–1771), engelsk författare till tre äventyrsromaner med framstående människoskildring, »The adventures of Roderick Random« (1748), »The ad- ventures of Peregrine Pickle« (1751) samt »The expedi- tion of Humphry Clinker« (1771). mrs Opie : Amelia Alderson, Mrs Opie (1769–1853), engelsk författarinna, gift med målaren John Opie och väninna till den framstående kvinnosakskämpen Mary Wollstonecraft, vilkens historia hon berättat i boken »Adeline Mowbray«. Hon var också nära vän till Mme de Staël. Bayle : Pierre Bayle (1647–1706), fransk teolog och filosof, mest känd för sitt stora och lärda »Dictionnaire historique et critique« (1697), en föregångare till vår tids stora real- lexikon. Montesquieu : Charles de Secondat, baron de La Brède et de Montesquieu (1689–1755), fransk författare och samhälls- tänkare vilkens böcker utövat ett mycket stort inflytande. 181 
 
 
 
 
 kommentarer och ordförklaringar Bland dem märks den spirituella satiren »Lettres per- sanes« (1721) samt främst det stora verket »De l’esprit des lois« (»Om lagarnas anda«) från 1748. Viktig är M : s kli- matlära, som hävdar att natur och klimat spelar stor roll för folklynnenas utveckling. M : s huvudtanke om den po- litiska maktfördelningens önskvärdhet har haft stor bety- delse också i Sverige, bland annat för 1809 års regerings- form. les états généraux : En rådgivande församling i Frankrike där de tre stånden adeln, prästerskapet och borgerskapet var representerade. Denna församling, som inte hade någon beslutsrätt, sammankallades då kungen så fann lämpligt från 1500-talet och fram till 1789, då de tre stånden pro- klamerade sig som en »assemblée nationale constituante«. Denna genomförde en omfattande lagstiftning. Corneille : Pierre Corneille (1606–1684), fransk dramatiker, berömd för dramat »Le Cid« som egentligen var en om- arbetning av en spansk comedia. Omkring »Le Cid« stod det en långvarig strid i Frankrike på Richelieus tid. Cor- neille skrev vidare en rad franskklassiska tragedier med klassiska motiv, »Horace«, »Cinna«, »Polyeucte« m. fl. Molière : Jean-Baptiste Poquelin, kallad Molière (1622–1673), fransk komediförfattare och skådespelare, skapade en rad odödliga mästerverk : »L’Avare« (»Den girige«) 1668, »L’école des femmes« (»Fruntimmersskolan«) 1662, »Le Misanthrope« (»Misantropen«) 1666, »Le Malade imagi- naire« (»Den inbillade sjuke«) 1673. Han dog när han ut- förde huvudrollen i den fjärde föreställningen av denna sista pjäs. Chénier : Marie Joseph de Chénier (1764–1811), fransk dra- matisk författare, yngre bror till den mer berömde skalden André Chénier som avrättades under skräckväldets sista dagar. Marie Joseph de Chénier skrev en rad skådespel i revolutionär anda. Ducis : Jean François Ducis (1733–1816), fransk författare, främst känd för sina tolkningar av Shakespeare. Micromégas : Filosofisk saga som Voltaire utgav 1752. Nam- net, som ju innehåller ordstammarna micro ’mycket liten’ 182 
 
 
 
 
 kommentarer och ordförklaringar 44 46 53 57 61 62 och mega ’mycket stor’, tillhör en jätte som bebor planeten Sirius och som på grund av en för överheten besvärande bok förvisas från hovet och därefter företar långa resor genom världsalltet. Jonathan Swifts »Gullivers resor« har varit en förebild för Voltaires berättelse. palladium : ’skyddsvärn’, ’skyddsmedel’. morianer : Äldre benämning på negrer och mörkhyade per- soner. eldstål : Från 1300-talet och långt fram på 1800-talet var det så kallade eldstålet ett av de vanligaste elddonen. Det be- stod av stål och flinta jämte fnöske ; stålet slogs mot flintan, en gnista uppstod och gnistan uppfångades av fnösket som hölls intill den. På omslaget till Sven Lidmans Silfverstååhl- böcker bestod vinjetten av ett sådant eldstål. kvartformat (eller kvartoformat ) : Format där boken har en höjd av mellan 25 och 35 cm. Uttrycket jättevolymer i kvart- format verkar således inte riktigt exakt, om inte böckerna var mycket tjocka. qualis artifex pereo : (lat.) ’vilken konstnär går inte förlorad i mig’. Enligt den romerske historieskrivaren Suetonius skall kejsar Nero (37–68 e. Kr.) ha yttrat dessa ord. Stucks die Sünde : Franz von Stuck (1863–1928), tysk målare och bildhuggare som med förkärlek valde allegoriska och mytologiska motiv. Hans målning »Die Sünde« finns på Neue Pinakothek i München. stormningen av Prag : Denna ägde rum 1648, då svenskarna under Hans Christopher von Königsmarck erövrade den så kallade Lilla sidan, d.v. s. delarna väster om Vltava (Mol- dau), och tog ett enormt byte, till stor del i form av ovär- derliga konstskatter. Magnus Gabriel de la Gardie : (1622–1686), greve till Läckö och Arensburg, svensk statsman och mecenat, en tid lan- dets störste jordmagnat, ägare till mer än 1 000 hemman och ett dussin slott. Armfeltska vinternätterna i Norge : Generalen Carl Gustaf Armfelt (1666–1736) hade på Karl XII : s order med 10 000 man gått in i Norge för att erövra Trondheim. På grund av försörjningssvårigheter avstod Armfelt från att storma sta- 183 
 
 
 
 
 kommentarer och ordförklaringar den, och efter kungens död 30 november fick han order att vid första gynnsamma väder återvända från Tydalen till Handöl i Jämtland. Men den 1 januari 1719 överraskades hären på fjället av en snöstorm följd av sträng kyla och under de följande tre dagarna omkom två tredjedelar av manskapet. första Svensksundslaget : Vid sundet Svensksund, eller på fins- ka Ruotsinsalmi, i södra Finlands skärgård, invid staden Kotka, ägde två sjöslag rum. Det första stod den 24 augusti 1789 mot en överlägsen rysk eskader och slutade efter ett dygn närmast med ett svenskt nederlag – en tredjedel av styrkan gick förlorad. Det andra Svensksundslaget, som stod 9–10 juli 1790, slutade däremot med en stor svensk seger, ryssarna förlorade 50 fartyg och 7000 man i fångar och döda. 64 Vikbolandet : Halvö i Östergötland mellan Bråviken och Slät- baken. 65 Östgöta Correspondentens följetongsavdelning : Tidningen starta- des 1838 i Linköping av den kvicke och begåvade »frilans- skribenten« Henrik Bernhard Palmær, berömd för sina satiriska »Eldbränder och gnistor«. Genom C. F. Ridder- stad, som köpte tidningen och i 46 år redigerade den, blev den en av provinsens mest betydande tidningar. Den var från början skarpt liberal men blev sedermera konservativ. Den presenterade ett rikhaltigt litterärt material. Sedan 1893 utges den dagligen. Rockefeller : Amerikansk finansdynasti vars förste och främste medlem var John Davison Rockefeller (1839–1937), grun- daren av Standard Oil Co. Pierpoint Morgan : John Pierpoint Morgan den äldre (1837– 1913), den främste i finansdynastin Morgan, verksam inom stål-, gruv-, järnvägs- och banksektorerna. Hans son John Pierpoint Morgan den yngre (1867–1943) är nog snarast den som avses bli Johans svärfar. Rothschildarna : Judisk finansdynasti från Frankfurt am Main. Den som grundade dess internationella betydelse var May- er Amschel Rothschild (1744–1812). 66 Beeren-Island : Härmed menas säkert Bjørnøya (Björnön), 184 
 
 
 
 
 kommentarer och ordförklaringar 67 68 70 74 76 77 79 den sydligaste av de till Svalbard hörande öarna (178 km 2 ) och sedan 1920 tillhörig Norge. Spetsbergen : Norsk ögrupp i Ishavet (61 300 km 2 ), numera of- tast benämnd Svalbard. Sandemar : Gods vid kusten av Södertörn 2 km väster om Da- larö, tillhörigt ätten Braunerhjelm. Karolinskt träslott med stor och vacker park. Napoleon III : (1808–1873), fransmännens kejsare. Han var brorson till Napoleon I , valdes till president 1848 och till kejsare 1852. Efter nederlaget i fransk-tyska kriget 1870– 71 föll kejsardömet och Napoleon tillbringade sina sista år i England. Das einzige Meisterschaftssystem o. s.v. : ’Enda mästerskaps- systemet att på tjugu lektioner lära sig tyska, engelska och franska’. på bordet väntar maten och tôrsten gör mig men : Johans far kommer inte riktigt ihåg vad som står i sextonde strofen i dikten »Fritiof hos Angantyr«. Det är Halvar som där säger: »För Er skuld kallnar maten, / och törsten gör mig men«. educera : ’uppfostra’. sockerkist : Ett träd av släktet Cedrela från Sydamerika, be- släktat med mahogny. Veden som är brunfärgad och svagt välluktande användes förr för tillverkning av cigarr- och sockerlådor, härav namnet sockerkistträ. paschasar : Av substantivet paschas eller paschasa ’tokrolig hi- storia på folkmål’ ( jfr Frödings »Räggler och Paschaser«). Här alltså använt som verb : ’berättar roliga historier’. beskälla : ’betäcka’. Trelawney : Edward John Trelawney (1792–1881), engelsk författare och Greklandskännare, vän till Lord Byron och Percy Bysshe Shelley. Deltog i grekiska frihetskriget, un- der hövdingen Odysseus, gifte sig med dennes dotter och bosatte sig sedan på ett lantgods i England. Hans fängslan- de skildring av äventyr på tropiska hav, »Adventures of a younger son« (»En yngre sons äventyr«), utkom 1831 och blev mycket läst. Den är delvis självbiografisk och påverka- de starkt Viktor Rydberg. spektrumsbyxorna : Spektrum (av latinets spectrum ’föreställ- 185 
 
 
 
 
 kommentarer och ordförklaringar 80 81 82 85 87 89 90 91 93 96 ning’) betecknar synligt ljus uppdelat i sina beståndsdelar, från rött till violett. Herkules : Latinsk form för Herakles, namn på en grekisk sagohjälte som var son till Zeus och den jordiska drott- ningen Alkmene. I sagorna uppräknas och skildras de tolv stordåd som H. utförde på befallning av konungen i Thebe. resselut : ’resolut’, d.v. s. ’kraftfull och bestämd’. Brånnerhjelm : Braunerhjelm, se not till s. 67: Sandemar. schäferi : Den till en egendom hörande fårhjorden med tillhö- rande stall och ekonomi. stut : ’aga’. dubbelboetterade guldklockan : Boett är fodralet till urverket i ett fickur. Ofta var fodralet dubbelt. Brutus : Marcus Junius Brutus (85–42 f. Kr.), ledaren för sam- mansvärjningen mot Caesar. Brutus har uppfattats mycket olika, av somliga som »den siste kämpen för Roms frihet«, av andra som en mördare och förrädare – han sitter längst ner i Dantes Helvete. frondör : En som fronderar, d.v. s. offentligt opponerar sig mot ett politiskt parti eller egna partikamrater. knävelborrar : Plural av knävelborr (förvrängning av tyskans Knebelbart ), gammal svensk benämning på stor mustasch. attacherad vid : ’knuten till’. Wallenberg i Tokio : Gustaf Oscar Wallenberg (1863–1937, bror till Marcus Wallenberg den äldre och halvbror till Knut Agaton Wallenberg) var under åren 1906–18 envoyé i Tokyo. ékarté : Kortspel som spelas av två personer med en lek utan hackor. bonjour : Dubbelknäppt, knälång rock med raka skört som fram till omkring 1900 användes när man gjorde morgon- eller förmiddagsvisiter. Härav namnet – franskans bonjour ! = ’god dag !’. signetring : Fingerring försedd med en signet eller s. k. stamp, ofta med ingraverat mönster för att åstadkomma ett sigill på handlingar o. dyl. Karl XV : (1826–1872), son till Oscar I , kung av Sverige och Norge från 1859. 186 
 
 
 
 
 kommentarer och ordförklaringar Don Juan : Huvudpersonen i den spanske dramatikern Tirso de Molinas (Fray Gabriel Téllez) »El burlador de Sevilla y Convidado de piedra« (»Förföraren från Sevilla och Sten- gästen«) från 1630. Hjälten i dramat heter Don Juan Te- norio. Don Juan-gestalten har sedan blivit universell, en av de eviga och mytiska mänskliga typerna, inkarnationen av den hänsynslöse kvinnoförföraren. dandyideal : Det engelska ordet dandy (härledningen är obe- kant) betecknar en herre som klär sig med överdrivet raffinemang. Ordet blev modernt på 1830-talet. 97 satisfaktionsfähig : Lånord sammansatt av franskans satisfaction ’gottgörelse’ och tyskans fähig ’kompetent’. Alltså om en person som är i stånd att göra rätt för sig. 98 den siste mohikanen : Mohikanerna var en nordamerikansk indianstam som en gång behärskade landet mellan nu- varande New York och Massachusetts. De blev fördrivna, först av irokeserna, sedan av de vita. Nu finns enstaka mohikaner kvar i reservat i Wisconsin. Om dem skrev James Fenimore Cooper 1826 sin berömda »The last of the Mohicans« (»Den siste mohikanen«). Suecia antiqua et hodierna : Den latinska titeln på Erik Dahl- berghs (1625–1703) stora planschverk om »det forna och nutida Sverige«, skapat på uppdrag av Karl XI : s förmyn- darregering, från och med 1661. Det innehåller bilder av Sveriges märkligaste slott, byggnader, egendomar och stä- der. Teckningarna är utförda av Dahlbergh själv – 353 plå- tar och 488 bilder – och de har sedan »stuckits« i koppar av franska och holländska mästare. 104 kapitalistmecenaternas stöd : Ordet mecenat är bildat efter nam- net Gaius Cilnius Maecenas, romersk statsman av etruskisk börd (död 8 f. Kr.). Han var vän och rådgivare till kejsar Augustus och var själv författare på både vers och prosa. Han var en frikostig gynnare av sin tids stora diktare och i denna egenskap har hans namn gått till eftervärlden i en mycket uppskattande betydelse. Här är ordet för ovanlig- hetens skull använt med rakt motsatt innebörd. Rubicon : Det antika namnet på en biflod till Po i Norditalien. Vilken flod det rör sig om är ovisst. Caesar gick över 187 
 
 
 
 
 kommentarer och ordförklaringar 107 115 117 118 122 128 129 floden år 49 f. Kr., ett mycket kritiskt företag eftersom han därmed utlöste ett inbördeskrig. Han sägs då ha yttrat : Alea jacta est ’Tärningen är kastad’. Namnet Rubicon har blivit ett symbolord för stora avgöranden. machiavellistisk : Ordet, som vanligen har formen machiavel- lisk, är bildat efter namnet på den italienske politikern och tänkaren Niccolò Machiavelli (1469–1527), författare till den brutalt realistiska och pragmatiska boken om statsför- nuftet, »Il Principe« (»Fursten«), 1513–32. Adjektivet an- vänds för att beteckna ett fördomsfritt och känslokallt beteende. karneolen : Karneol är en blodröd eller brun halvädelsten, varietet av kalcedon. ardet nec consumitur : (lat.) ’den brinner men förtäres icke’. Nec aspera terrent : (lat.) ’Svårigheterna avskräcker inte’. Det silfverstååhlska valspråket var i verkligheten den av Sven Lidman dyrkade farbrodern Sam Lidmans valspråk. ametister : Ametist är en violett variant av bergkristall som kan slipas till ädelsten. cousinage : ’kusinskap’. Pauvres Honteux : (fra., eg. ’fattiga skamsna’) ’folk som sett bättre dagar’. Pauvres Honteux har också kommit att be- teckna de hem och anstalter där dessa människor fick en fristad. I Stockholm fanns fram till mitten av 1950-talet ett s. k. Pauvres Honteux på Hagagatan. amulett : Föremål som tilltros en särskild kraft att avvärja troll- dom, sjukdom, olyckor o.dyl. Ordet är av ovisst ursprung. Haupt : Georg Haupt (1741–1784), svensk möbelsnickare, den gustavianska möbelkonstens främste. pauperism: ’fattigdom’, framför allt i betydelsen ’massfattigdom’. fetisch : Ordet, som kommer av portugisiska feitiço ’konst- gjord’, var ursprungligen en religionsvetenskaplig term för ett föremål som rymmer hemlighetsfulla krafter och därför är värt att tillbedjas. Senare har begreppet spritt sig till dagliglivets psykiska märkligheter. vagongkorridoren : ’vagnskorridoren’. polypdjur : Fastsittande djur i ett samhälle av nässeldjur eller koralldjur som bildar djurstockar. 188 
 
 
 
 
 kommentarer och ordförklaringar 134 table-d’hôter : En table-d’hôte är en restaurangmåltid med be- stämd matsedel och fasta priser. 139 patricierdam : ’förnäm dam’, av den romerska termen patricii ’patricierna’, som betecknade medlemmarna av den ur- sprungliga jordägaradeln, i motsättning till klienterna och plebejerna som var medborgare utan fulla rättigheter. krupiärer : En krupiär (numera stavat croupier) är en person som leder spel och insatser i spelbank och vid roulettbord. 140 aux petits chevaux : (Les) petits chevaux ’(de) små hästar(na)’ var ett av de mindre hasardspelen i Monte Carlo : en meka- nisk apparat bestående av ett antal små leksakshästar som kunde fås att rotera i ett tävlingslopp omkring en axel. Spelarna satsade på en häst eller flera. demimonderna : (av franskans demimonde ’halvvärld’) Uttryck- et skapat i Alexandre Dumas d.y.:s drama »Le Demimonde« 1855, där skildras en klass av mer eller mindre tvivelaktiga existenser, i synnerhet kvinnor, som efterhärmar den fina världens livsstil. Messieurs et mesdames – faites vos jeux : Croupierens maning till spelarna att avsluta sina satsningar : ’Mina herrar och damer, satsa !’, ofta följd av orden Rien ne va plus ! ’Inga mer insatser !’. 143 amfibie : Djur som kan leva både på land och i vatten, särskilt groddjur. chevaleresk : ’hövlig och förekommande’. 145 duperat : ’vilselett’, ’fört bakom ljuset’. 146 » ›Jag har sett drängar rida på sköna hästar och konungasöner gå till fots i dammet‹ – Var det ej konung Salomos ord ?«: Johan erinrar sig en vers ur »Predikaren«, men han minns inte ordalagen korrekt. I tionde kapitlet, sjunde strofen i »Pre- dikaren« heter det : »Jag har sett trälar färdas till häst och hövdingar gå till fots såsom trälar.« (I den äldre översätt- ningen heter det : »Jag såg tjenare på hästar ; och Förstar gå til fot såsom tjenare.«) 147 Vikbolandsbanans första tåg : Det fanns den gången en järnväg genom Vikbolandet, i halvöns längdriktning, från Kum- melby till Arkösund. 154 Fata Morgana : ’hägringar’, ’luftspeglingar’, ’förrädiska dröm- 189 
 
 
 
 
 kommentarer och ordförklaringar 161 165 172 174 bilder’. Uttrycket användes först om de optiska villor som ibland kunde ses vid Neapel, vid Reggio och utanför Sicili- ens kuster : ruiner, pelare, slott och figurer tedde sig för det häpna ögat ; folk brukade samlas på stranden för att betrakta skådespelet som framkallades av att de täta luft- lagren var i oupphörlig rörelse : en mängd föremål som an- nars var osynliga framträdde nu förvrängda och flytande. Fata Morgana, fen Morgana eller Morgain, var i Artur- sagan kungens trollkunniga syster ; när sedan de stora ita- lienska diktarna Boiardo och Ariosto tog upp motiv ur Artursagan följde Fata Morgana med och blev en förtrolig figur för folket i Syditalien. Det blev hon som ansågs regis- sera dessa storslagna naturskådespel. biltog : ursprungligen juridiskt uttryck : ’fredlös’, ’fågelfri’. Laboremus: (lat. ’Må vi arbeta!’) Socialdemokratisk student- förening i Uppsala, stiftad år 1902. Laboremus utgav de första åren en rad småskrifter. Studenter och arbetare : En förening som stiftades i Uppsala år 1886 med syftet att kämpa mot klassfördomarna och främ- ja personligt umgänge mellan arbetare och studenter. Den fick filialer i Stockholm, Göteborg och Lund. Efter en ak- tiv period omkring sekelskiftet gick föreningen tillbaka starkt och upplöstes 1911. comme-il-faut : (fra.) ’som det passar sig’. vanfrejdsstraff : I 1734 års lag ålades prästerskapet att upprätta förteckning över personer som dömts till straff för brott som medförde nattvardshinder. De så utpekade gick för all framtid miste om rätten att få intyg om s. k. »god frejd«. I realiteten ställdes de genom denna »vanfrejd« utanför samhället. Också ganska obetydliga brott kunde medföra vanfrejd. I 1864 års strafflag ersattes vanfrejden med »för- lust av medborgerligt förtroende«. Det är denna förlust som Johan Silfverstååhl här drabbas av. konsortium : ’sammanslutning’, ’bolag’, särskilt för åstadkom- mande av avgränsade affärstransaktioner. de gamla Walkendorfarna : Den adliga danska ätten Walken- dorf, som på 1200-talet inkom från Mecklenburg, utslock- nade i Danmark år 1747. I Skåne fanns en gren som då 190 
 
 
 
 
 kommentarer och ordförklaringar denna del av Danmark blev svensk introducerades på vårt riddarhus och ännu finns kvar. 
 
 
 
 
 
 
 
