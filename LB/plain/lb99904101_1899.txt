 
 
 
 
 
 
 
 
 
 
 
 
 
INTRÄDES-TAL,HÅLLIT ISVENSKA AKADEMIENDen 22 Juni 1819.AFESAIAS TEGNÉR,Theol. Doktor, och Professor i Grekiska Litteraturenvid Kongl. Akademien i Lund.Mine Herrar!Från den aflägsna bygd der eder godhet upp­sökt mig, inträder jag med förlägenhet i den ly­sande samling, som jag i dag skådar för förstagången i min lefnad. Ty icke utan hemlig fruk­tan intar någon en plats som denna; icke utanförvirring finner man sig uppflyttad ur skuggantill höjderna, der Sången och Staten samlat sinayppersta. Hvilka minnen omgifva mig här! Stårjag icke här midt i en stor Konungs stiftelse, i ettsamfund, som med rätta bär Nationens namn,emedan Nationen åt detsamma anförtrott vår­den af sina dyrbaraste skatter, af hvad som ut­gör dess innersta lif, den egentliga blomman afdess väsende? Framträda icke på afstånd deKonungsliga skuggorna, Stiftarens egen och deHjeltars, hvilkas ära han ville upplifva? OchHjeltarne i Diktens och Tankens verld, Sångensoch Vältalighetens högtidsnamn i Norden, ha deicke till större delen personligen tillhört Er; vistasej ännu deras andar omkring Eder? Med vörd­nad böjer jag mitt hufvud inför de höga gestal­terna, och med billig glömska förgäter jag migsjelf i deras åskådande. Den som i ett sådantögonblick icke kände sig mera förödmjukad änhedrad, den som vid åtankan på de store bort­gångne ännu kunde hysa en känsla af fåfänga; –sannerligen han hade redan derigenom förver­kat sin ära, och lagren, om han bure den, bor­de förvissna på hans egenkära hufvud.Det har varit tider, M. H. då det val, somi dag tillåter mig att tala inför Eder, icke skul­le ha varit möjligt; skönare, rikare, ädlare ti­der. Huru mycket äro de ej nu förändrade,hvilka förluster räknar ej Svenska Sången ochert Samfund! Svårare och svårare blir med hvar­je gång ersättningen, och man nödgas att fyllabristerna med hvad dagen gifver. Af alla dettaSamfunds först nämnde Ledamöter är nu merablott en öfrig , ett sörjande vittne af skönaredagar, den enda återstående pelaren af grund­resningen till detta Tempel. Men omkring denLandshöfdingen m. m. v. Rosenstein.pelaren bygga vi andra våra hyddor. Till denmannen sluter sig med tillförsigt det uppträdan­de slägtet och lyssnar med rörelse till den gam­les röst, som förtäljer om bättre tider och lik­väl dömmer mildt om de närvarande. Med rät­ta begråter han de store döde, men äfven föross har han råd och deltagande. Lik Nestor iIliaden, lefde han fordom med ett bättre slägtemen det närvarande ledes af hans vishet. Detgifves icke på länge någon nykomling i Sångensverld, den han icke med faderlig ömhet omfat­tat; det gifves ingen som ej tackar honom förnågra af sitt lifs skönaste stunder. Och om, vidett tillfälle som detta, jemförelsen både med detförflutna och det närvarande icke nödvändigtnedsloge mitt sinne, så skulle min stolthet varaden, att han ibland hopen icke en gång öfver­sett mig, och att min enskilta tacksamhet härkan förena sin röst med den allmänna, som Fä­derneslandet och Svenska Vitterheten egnar ho­nom.Men det är icke om mina enskilta förbin­delser, utan öfver ett vida vigtigare ämne, somjag i dag skulle tala. Jag är hitkallad för att fi­ra minnet af en Skald, hvars milda stämma i snartfyratio år beherrskat hvarje känsligt hjerta i Nor­den. J vänten icke af mig, M. H. att jag skul­le uttömma hela rikedomen af ett sådant ämne.Det fordras en vida starkare hand än min, föratt hålla vågskålen hvari menskligheten väger si­na herrlige. Endast på afstånd har jag känt denberömde Mannen; och långt ifrån hans höjderhar jag blott kunnat uppfatta de allmännastedragen af hans lefnad. Äfven gränserna af ettTal tillåta ej den utförlighet, som här kunde an­ses nödvändig: och icke en målning, endast enskuggbild, kan jag bjuda Er af Skördarnas storeSångare.Grefve Johan Gabriel Oxenstierna härstam­made från en slägt, hvars namn sjelfmant väckerminnet af Fäderneslandets ärofullaste dagar. Jagskall ej uppehålla mig vid den gamla frågan ombördens företräden, hvarom, i politiskt hänseen­de, så mycket blifvit sagdt och ännu kunde sä­gas. De äro tillfälliga, men icke mera tillfälli­ga än snillet och skönheten, dem dock ingen ne­kar sin hyllning. Jag anmärker endast den poe­tiska sidan derutaf. Börden är för den enskilta,hvad Fäderneslandet med sina minnen är för etthelt folk; det är egentligen ett poetiskt intressesom fäster oss dervid. Ty det förflutna före­kommer oss alltid som ett skönare, ett förkla­radt närvarande. Förfädrens himmel hänger fullaf lyror. De tala ej, utan de sjunga ur molnen.Det måtte dock vara skönt, att som ättling lyss­na till de beslägtade rösterna och från barndo­men kunna sammanknyta sitt väsende med hvadFäderneslandet haft högst och ädlast. – GrefveOxenstjernas Far var en allmänt aktad och vörd­nadsvärd man; men sitt snille tyckes han egen­teligen ha ärft efter sin Mor, en född Gyllen­borg, och Syster till den berömda Skalden. I sinungdom hade han till ledare den bekante Berg­klint, en man redan i sig sjelf märkvärdig i vårvitterhet, men likväl tilläfventyrs, liksom Chironhos de gamle, mera berömd genom sin store Fo­sterson. Sin mesta tid tillbragte den unge Gref­ve Oxenstjerna i Gyllenborgs hus, hvilken äl­skade honom som en son; och härifrån snarareän från blotta slägtskapen, härrörde den inner­liga tillgifvenhet och förtroende, som förenadede begge Skalderna hela deras lefnad igenom.Oxenstjerna i Gyllenborgs hus, uppväxan­de under hans ögon och förelyst af hans efter­döme! Det är den unge Orfé i skola hos Skal­defadren Linus. Till lifvande och utvecklandeaf Grefve Oxenstjernas skaldegåfva må Gyllen­borg kraftigt ha medverkat; men på lynnet ochriktningen deraf synes han alldeles icke haft nå­got inflytande. Ty olika delar Sångmön sinagåfvor. När den ene helst uppfattar naturen isina gladaste och mildaste förhållanden, och för­lustar sig i solskenet, och leker med blommor­na och andas med vestanflägten; då blickar denandre med manlig betänksamhet helst ner i dedolda djupen; och kraftigare, men också hårda­re framgår han, en vinterklädd Genius medNordstjernan på sitt hufvud. Jag dömmer ickeemellan de begge Skalderna; jag antyder endastderas skiljaktighet.Vid Upsala Akademi emottogs Grefve Oxen­stjerna i den berömde Ihres hus, med hvilkenhan på mödernet var beslägtad. Det var äfvenunder Ihres inseende, som han första gången of­fenteligen framträdde. Vid ett af de tillfällen,då Drottning Lovisa Ulrika, tillika med då va­rande Kron-Prinsen Gustaf, besökte Lärosätet,önskade Hon att vara vittne till en af dessa Aka­demiska talöfningar, dem forntiden värderade me­ra än den närvarande. Ett ämne uppgafs förtillfället, och Grefve Oxenstjerna utsågs till dessförsvarare. Tvisten fördes på Svenska; och ehu­ru alldeles oberedd, försvarade sig den sjutton­årige Talaren med en lätthet och fyndighet somintog alla, men tillika med en blygsamhet, somär öfverlägsna natursgåfvors vanligaste känne­märke. Prins Gustaf förklarade honom offent­ligen sin tillfredssällelsetillfredsställelse, med tillägg att han be­klagade det den unge Oxenstjerna ej hette Axel,liksom den store Statsmannen. Hela denna hän­delse må synas obetydlig; men den tyckes hagifvit första anledningen till den uppmärksamhetGustaf III. fästade vid Grefve Oxenstjerna, ochgrundlagt ett förhållande, som på hela den sed­nares lefnad var af det största inflytande.Emedlertid hade Grefve Oxenstjerna uppnåttden ålder, då Staten vanligtvis fordrar Medbor­garens tjenst och utkräfver ersättning för denuppfostran han emottagit. Det var utan tvifvelmera sina store Förfäders efterdöme, än sin egenböjelse, han följde, då han från sin ungdom eg­nade sig åt Diplomatiken. Åtminstone beklagarhan sig ofta öfver sin vedervilja mot Chiffernsöfvermakter, som han kallade dem, hvilkas mör­ka min äfven måtte ha varit afskräckande förden unga och lifliga Apollo-sonen. Han tillbrag­te emedlertid flera år vid Svenska Beskicknin­gen i Österrike, missnöjd med sin belägenhetför det närvarande, och, i sakernas då varandeställning, utan hopp om någon förbättring förframtiden. Men efter Gustaf III:s anträde till Re­geringen och den kort derpå följande förändrin­gen, började en ny tidpunkt, icke blott i Gref­ve Oxenstjernas lefnad, utan äfven för hela Na­tionen.Det hör icke hit att pröfva de mycket oli­ka omdömen som i sednare tider blifvit yttradeöfver Gustaf III:s inflytande, icke blott på Sven­ska Vitterheten, utan äfven i allmänhet på helaNationens lynne och tänkesätt. Man kan, efterolika åsigter, anse det för lyckligt eller olyck­ligt; men deri måste dock alla instämma, attden Man, som på detta sätt verkade på folket,måtte ha varit en af de sällsyntaste och rikastbegåfvade som Häfderne känna. Ty icke små­ningom, utan på en gång, flög hans ande som enelektrisk stöt genom den domnade Nationen.Som en Vår trädde han in i Svenska Historien;och plötsligen stodo alla Nationens krafter påen gång i blomma, och lifvet utgöt sig, och sån­gen vaknade rundt omkring honom. Han öfva­de öfver Folkets sinnen ett välde, som icke ha­de någon skugga af fruktan, utan blott och bartgrundades på känslan af hans personliga öfver­lägsenhet; ett välde som jag ville kalla snilletstheokrati, och som är det mildaste, det minstförödmjukande af alla. Utom Carl XII. har al­drig någon Svensk Konung, så som han, lefvat ifolkets hjertan. Och likväl var det icke genomkrigiska dygder (faran utvecklar hastigt alla slum­rande krafter), utan genom sitt fredliga snillesom han verkade så förunderligt. Men orsakenhärtill var visserligen icke endast vidden af hanssnille, den blott få kunde uppskatta, utan äfvenoch ännu mera den egna arten deraf, den allafattade. Han hade nemligen i sitt väsende ickeblott något stort, utan tillika ridderligt; den hö­ga hjeltekraften visade sig hos honom icke medsköld och svärd, utan i behagens lättaste drägt.Han var en stor romantisk Hjeltedikt med sinaäfventyr och förtrollningar, men tillika med hjer­tats ömmaste utgjutelser och med glädjens yppi­gaste lekar. Derföre verkade han ock så ro­mantiskt på allt hvad som omgaf honom, der­före bildade sig hela Nationen, eller sökte åt­minstone att bilda sig, efter honom, utan att sjelfveta derom. Hans inflytande var som luftstre­kets, hans tidehvarf var, om jag så får säga,Svenska snillets Torneringstider. Men vid blottlek stadnade det ingalunda, åtminstone hos ho­nom sjelf. Hans själ var för stor för en lek utanallvar; han älskade den menskliga storhetensyttre tecken och ville att den skulle synas. Menman gör honom orätt, då man häraf slutar atthan blott ville föreställa hvad han egentligen sak­nade. Den som endast spelar en stor Man,sannerligen hans roll är blott för en theater­qväll. Icke så djupt, icke så varaktigt som den­ne förunderlige Man, griper han in i Nationensoch tidehvarfvets hjerta. De skenbara motsä­gelserna i Gustaf III:s lefnad bevisa dock tydli­gen för en hvar, som vill inse det, att det ickevar någon tomhet som han utsmyckade, utan atthans inre väsende var äfven så rikt som dessyttre var mångfärgadt och skiftande; och sammeMan, som med ifrig beställsamhet anordnade enfest inom sitt hof, utsatte med köld sitt lif påslagfältet, och hämtade personligen den blodigasegren på Svensksunds vågor. Hans stora själhade rum icke blott för Hjeltens och Statsman­nens planer, utan äfven derjemte för konstensbehag och för lifvets glädje. Han var en Her­kuls-klubba, omvirad med löf och rosor, hanvar som demanten den fastaste af alla ädelste­nar, men tillika den hvars yta spelar med deskönaste och rikaste färger. Jag vädjar till Eder,M. H. till dem ibland Eder, hvilka, så väl i delugna som stormiga skiftena af hans lefnad, när­mast nalkades hans hjerta, – jag vädjar till Ederatt afgöra, huruvida någonsin tadlet gjutit sin gal­la öfver en större, en rikare själ. Jag lemnaråt Eder att bevittna, hur han vedergällde sittfolks kärlek, hur han öfverallt på jorden älska­de det Svenska namnet, hur han lefde för dessära och dog – till dess förnedring. Jag lemnaråt Eder att afgöra, huruvida det lof som min be­undran i dag egnar honom, bör tillskrifvas en­dast en Ledamot af Svenska Akademien, ochicke snarare Medborgaren af det Svenska folk,hvars kärlek, hvars föresyn, hvars stolthet han var.Grefve Oxenstjerna fattades, som hvar ochen annan, af den store Monarkens snille. Äfvenhans åsigter i Vitterheten och hans enskilta tyc­ken vore ej utan inflytande på den unga Skal­den. Men derjemte fästade han sig vid sin Kung­liga Välgörare med en innerlighet, en hängif­venhet, som blott ett ömt och ädelt hjerta kanfatta. Han såg i honom ett slags högre väsen­de, som han väl vördade, men derjemte älskademed förtjusning. Allt ifrån början hörde han tillDess förtroliga krets, utan tvifvel den snillrika­ste umgängeskrets som någonsin funnits i Nor­den, och der alldeles ingen annan rang gälldeän snillets. Grefve Oxenstjerna fästades nu föralltid vid Hofvet, der han icke blott af Regen­ten utan äfven af alla andra var älskad för sinfromhet och sitt milda lynne, beundrad för sinflödande qvickhet och nästan oumbärlig genomsin Skaldegåfva. Denna sednare anlitades ock­så ofta, kanske oftare än efterverlden skulle haönskat. Emedlertid finna vi honom äfven underdenna tid i Statens högsta Embeten. Han upp­höjdes till Svea Rikes Råd, efterträdde den be­römde Creutz som Kansli-President, åtföljde,såsom Chef för Utrikes ärendena, Konungen iförsta Finska fälttåget, innehade sedermera enplats i den under Kriget tillförordnade Regerin­gen, och utnämndes slutligen, kort före Konun­gens död, till Riks-Marskalk.Men med Gustaf III:s död var också Solenförsvunnen ur Grefve Oxenstjernas Iefnad. HansEmbete qvarhöll honom väl ännu för en längretid vid Hofvet; men han igenkände der ej merasin ungdoms Gudamakter. Äfven Embetsbananöfvergaf han, och endast som Ordens-Kanslerfortfor han att bekläda ett offentligt kall. Handrog sig allt mer och mer tillbaka i det enskil­ta lifvets lugn. Ack! vi veta alle, huru väl ändåbekymret hittade vägen till hans ensliga boning.I de sednare åren, i synnerhet efter förlusten afen älskad Maka, lefde han i afsöndrad indra­genhet, ensam med sina minnen och sin lyra.Jag hoppas att icke inför Er M. H. behöfvanågon ursäkt för det ofullständiga i denna öf­versigt af Grefve Oxenstjernas öden och politi­ska lefnad. Ty, hvarföre skulle vi ej erkännadet? Det är icke Riks-Marskalken, utan SkaldenOxenstjerna, hvars namn går till odödligheten.Det var icke hans purpur, utan hans lyra, somutmärkte honom ibland Er och inför Nationen.En stor Författare, i synnerhet en Skald, bor­de aldrig betraktas annorlunda än som en An­de. Han är icke en talande, men endast en röst.Hans snille, det är han sjelf; hvad han verkaroch bildar, det är hans lefvernesbeskrifning. –Alltså hvad skönt han diktat, hvad hans Sångeräro – detta är för efterverlden Oxenstjerna. Jagförekommer icke hennes dom. Endast det en­skilta intryck Grefve Oxenstjernas dikter gjortpå mig personligen vill jag här uttala; med denoskrymtade vördnad jag är skyldig en stor Man,men också med den öppna frimodighet, hvar­förutan jag skulle rodna att träda fram införhans ära.Dagens Stunder af Oxenstjerna äro, efterden vanliga indelningen, ett beskrifvande Poem.Jag vet väl hvad man i allmänhet kan invändaemot dylika indelningar. De räcka sällan tillför snillets skapelser, och vanligtvis förhåller sigPoetiken till Poesien som Natur-Philosophientill Skapelsen, eller som de döda bokstäfvernatill det lefvande Ordet. Beskrifvande kan dess­utom hvarje Poem vara, så vida man härmed,som vanligt, förstår en målning af den yttre Na­turen; och det gifves i sanning ingen poetiskform, för hvilken en sådan Beskrifning är ellerkan vara främmande. Men det är dock i sigsjelf något helt annat, om man till exempel i enHjeltedikt skildrar den yttre liflösa Naturen så­som lokal för handlingen, eller om man gör sjelf­va denna lokal till diktens hufvud-ämne. I förrafallet är Natur-målningen en blott bisak, anbragtliksom grunden på en historisk tafla, för dehandlande personernas skull; i det sednare ärden, liksom i ett Landskapsstycke, det hvarviduppmärksamheten egentligen fästes. Man kani förra fallet beundra målningens lif och sanning,men endast liksom i förbigående och under detman bortryckes af handlingens fart; i sednarehändelsen åter tvingas man att stadna inför denhvilande Naturens bild, och betraktar vanligtvisde menskliga gestalterna, som här och der fram­skymta på taflan, endast som figuranter.Denna den beskrifvande Poesiens öfverens­stämmelse med Landskapsmålningen har redanlänge varit insedd. Begge sysselsätta de sig medden så kallade döda Naturen, begge tyckas dehärigenom kunna umbära de förmåner som fram­ställningen af lif och rörelse måste ge åt hvarjekonststycke, begge voro de, ehuru af andra or­saker, vårdslösade af de gamle, hvilka ej behand­lade dem som sjelfständiga konstarter. Derföreutmönstras de begge från den egentliga konstensområde af flera, hvilka på sin höjd förklara demför genialiska misstag. Och under det man be­visar detta, doppar Fahlcrantz sin pensel i af­tonrodnaden och sammandrager hela NordiskaNaturen på ett blad, och Oxenstjerna diktarSkördarna och Dagens Stunder. I sanning, omdetta är ett misstag, så har väl konsten aldrigskönare misstagit sig.Men hvarföre skulle det vara ett misstag?Att den lefvande Naturen, och i synnerhet denmenskliga, utgör konstens högsta föremål är onek­ligt. För mensklig konst är naturligtvis menni­skan sjelf det högsta, nemligen menniskogestal­ten för den bildande Konstnären, och menniskansinre natur för Skalden. Den döda Naturen der­emot är visserligen ej något ämne för konsten,så vida hon nemligen äfven under konstnärenshänder fortfar at vara död. Men deri ligger justkonstens hemlighet, att hon väcker den döda ochgjuter lif i den stelnade massan. För Konstnä­ren gifves egentligen ingen död Natur. Hon ärej död utan hon sofver. Lik den förtrolladePrinsessan i Fésagorna, slumrar hon i skogar­nas djup, till dess Befriaren kommer med sin Ta­lisman och löser förtrollningen. Under lätta täc­ken sofver en själ i Materien. Materien är sjelfför Konstnären ingenting annat än den fängsla­de andan. Derför är för honom den yttre Na­turen blott en stor allegori öfver den inre, Sin­neverlden en urgammal hieroglyf öfver mensk­ligheten. Icke hvad föremålet är, utan hvad detbetyder, visar oss konsten; det är icke tingenskropp, utan deras själ, som hon målar. Just iförmågan att se och framställa denna själ, dettainre lif hos tingen, består Landskapsmålarens ochden beskrifvande Skaldens konst. Hon är enphysiognomik öfver Naturen, som fattar och ut­tyder de stumma dragen. Endast på detta sättbringas den yttre verlden i ett poetiskt förhål­lande till den inre, till menniskan; i stora symbo­ler uttrycker Naturen menskliga känslor, mensk­liga idéer, och till en anderöst ur djupet för­vandlas den döda bokstafven på dess yta.Att Grefve Oxenstjerna sjelf betraktat sinDikt på detta sätt, det bevisar, utom Dikten sjelf,äfven hans yttrande i det korta företalet. Detheter der: »att hans afsigt ingalunda varit att»inskränka sig till blotta beskrifningar, utan att»teckna Naturens förändringar i de synpunkter,»under hvilka de, som afbilder af vår egen om­»bytlighet, röja sig för den betraktande, och tala»till hjertat likasom till ögat«. För en sådan af­sigt var också ämnet af Dagens Stunder ett lyck­ligt val. Ty väl är dagen med sina omvexlingaren träffande bild af hela det menskliga lifvet.Från den första späda morgonlysningen ända tillskymningen, till tystnaden och natten som medde eviga stjernorna blickar ner öfver grafven,gifves det i sanning ingen af dagens tider somicke förebildar menniskans särskilta åldrar ochomvexlingar; och öfver det förgängliga lifvets Textpredikar hvarje qväll den bergade solen. Detär också i min tanka denna stora Natur-Allegori,som utgör den egentliga sammanhållande lifs­principen i Dagens Stunder. Borttar man, el­ler hvad som är det samma, öfverser man den,så återstår ingenting annat än en mängd af sprid­da taflor, präktiga utan tvifvel, men likväl utannågon enhet och sammanhang; och hela denhemliga Dikten ramlar tillhopa och fyller Läsa­rens inbillning med idel fragmenter.Min mening med det nu anförda är inga­lunda att förklara Dagens Stunder för ett alle­goriskt Poem, i den bemärkelse man vanligentar ordet. Man behöfver icke der söka någonsärskilt andemening för hvarje vers, hvarje mål­ning, som vanligtvis har sitt eget sjelfständiga lif.Icke i de enskilta delarna, utan i idén af dethela ligger det allegoriska. Sällan antydt, menalltid närvarande, går det obemärkt, liksom jor­dens axel genom jorden, hela Dikten igenomoch sammanhåller det hela. Och häraf förkla­rar jag mig den egna känsla af harmonisk full­ändning, af sluten fullständighet, hvarigenom enhvar, efter läsningen deraf, tycker sig stå ickevid Dagens, utan vid dagarnes ända, och trorsig ha sett en målning, icke af dygnet, utan afdet menskliga lifvet.Det är en gammal sägen inom Konstläranatt konsten endast är en efterbildning af Natu­ren. Detta är också utan tvifvel riktigt, så vidaman dermed förstår Naturen i sin idé, icke iverkligheten. Ty hvarken Målarens eller Skal­dens konst är ett blott Inventarium öfver Natu­ren; hon afskrifver ej verkligheten, utan hon för­ädlar den; hon är till sitt innersta väsende enrealiserad Optimism, ett förklaradt Verlds-system,en Transfiguration af menskligheten och naturen.Derföre igenkänner man i hvarje äkta Konstverkväl föremålet sjelf, men föremålet sedt i en egenhögre dager, sålunda som det afspeglat sig ikonstnärens själ. Häraf kommer det att ett in­dividuelt tycke af konstnären sjelf alltid åtföljerhans framställning äfven af det bekantaste föremål.Lik Konungar, preglar han intet annat mynt ändet som bär hans egen bild. Sålunda hade äf­ven Grefve Oxenstjerna ett eget sätt att betrak­ta den Nordiska Nationen. Det undföll honomingen af dess egenheter; men de framskymta ihans målning, om jag så får uttrycka mig, lik­som genom ett silfverskir. Det är väl den Sven­ska landtbygden, det är väl Wingåkers fräjda­de trakter, med sina sjöar och lundar, som manigenkänner; men morgonrodnaden hvilar alltjemtöfver den förklarade nejden, der ligger ett rosen­skimmer öfver det hela, som påminner om ensydligare himmel; det är som gräset vore friskare,luften varmare och himmelen mera blå. Man trorsig vara, icke i det kulna Norden, utan i ett na­tionaliseradt Eldorado, fullt af glans och härlig­het. Med denna yppiga färgglans förenade ock­så Grefve Oxenstjerna vanligtvis en deremot sva­rande ståt i diktionen; och härigenom sker det,att hans målningar, oaktadt deras enkla ochlandtliga ämne, äro till större delen verkligapraktstycken. Jag påminner bland flera endastom målningen af morgonvindarne i första, afsol-nedgången i den tredje, och nästan hela denfjerde Sången i Dagens Stunder.Men det är i sanning icke blott till inbill­ningen denna härliga Dikt talar; hon talar äf­ven och ännu mera till hjertat. Jag menar här­med ej blott sådana ställen, der Skalden genomsjelfva sitt ämne omedelbarligen vänder sig tillkänslan och går rakt på vårt hjerta, som t. ex.i den rörande Episoden om Stenbocks död, denväl svårligen någon läser utan det ömmaste del­tagande och stilla tårar. Utan jag menar här­med den innerliga kärleken, den rörande läng­tan till landsbygden, till Naturens stilla enfaldsom röjer sig i hvarje rad, och i alla Skaldensmålningar gjuter en egen värma, en egen kraftatt röra. Grefve Oxenstierna älskade i Naturenicke blott dess yttre skönhet, utan äfven, omjag så får uttrycka mig, sjelfva dess hjerta, desshöga lugn, dess medvetslösa oskuld, hela dessstora, dolda, blott för Skalden märkbara lif. Hanbetraktade henne icke blott med en älskaresögon, utan äfven och snarare som jag förestäl­ler mig att en länge frånvarande Son skulle be­trakta en älskad Mor, den han sörjer att hafvaöfvergifvit. Och häraf kommer i alla hans fram­ställningar den milda, till hälften Elegiska, ton,som så lätt finner ett återsvar i hvarje känsligthjerta. Häraf kommer det egna rörande beha­get af dessa natur-målningar, hvilka icke blottfägna ögat med sin prakt, utan äfven hos åskå­daren väcka en stilla längtan, en öfvertygelse atthan befinner sig på en afväg, just derigenom atthan aflägsnat sig ifrån eller glömt deras föremål.Denna grundton, som går genom framställ­ningen i det hela, hindrar dock ingalunda atthvarje särskilt Sång, efter sitt särskilta innehåll,äger ett eget skaplynne. Huru frisk och ung­domlig är icke hela den första Sången! Hurumunter framdansar icke der den unga Solen,huru lätt spelar ej blodet i det nyvaknade lif­vets ådror! Det är som morgondaggen ännulåge qvar öfver den skimrande taflan, det ärsom morgonvindarne blåste hela den härliga Sån­gen igenom. Andra Sången deremot, som välockså i poetiskt afseende är den svagaste af alla,har en tyngre och trögare gång. Det är lik­som Skalden sjelf skulle ha lidit af middagshet­tan och qvalmet som han målar. Deremot, hvil­ket obeskrifligt behag, hvilket stilla vemod hvi­lar icke öfver hela tredje Sången. Dessa öm­ma, klagande toner har Skalden lärt af den Näk­tergal han besjunger, dessa döende och docklifliga färger sprider endast den nedgående So­len öfver ett menskligt sinne. Som en Engelshviskning ur aftonrodnan har alltid denna Sångförefallit mig. Det är en stor Elegi öfver dendöende Naturen, eller rättare, det är en Serenadutanför den slumrande jordens fönster, det ären lång suck öfver det förslocknande lifvet. Ochlikväl är det ej denna, utan den sista Sången, åthvilken jag ville ge priset ibland alla; ty äfveni Dikten är Natten Dagens krona. HvilkenTafla som omfattar himmel och jord, huru mörkoch dock hur präktig, hur lätta och genomskin­liga alla dess gestalter! I början den hulda Söm­nen, som vaggar jorden till ro, och de fladdrandeDrömmarne; midtuti det präktiga månskensstyc­ket, och vid slutet Grafvarne hvarur djupa klagan­de röster uppstiga. Dessa dystra högtidliga ljudtillhöra blott andestunden. Det är som man hördepå afstånd brusningen af underjordens floder ellerslagen af den förbiflygande Dödsengelns vingar.Hvad som här blifvit anfördt om DagensStunder, gäller äfven i allmänhet om Skördarna,endast i en större skala. Denna sednare Diktförhåller sig till den förra ungefär som somma­ren till en sommardag. Ty en Läro-Dikt äroSkördarne ingalunda, åtminstone ej i den be­märkelse man vanligen tar ordet. I hvarje Läro­dikt, ehuru i öfrigt olika till uppställning ochutförande, ligger dock alltid ett System af all­männa grundsatser och sanningar till grund förhela den poetiska kompositionen; och SkaldensProblem är i detta fall väsendtligen, att med poe­tisk frihet sammanbinda och framställa dem. Idetta afseende äro Virgilii Georgica ett med rät­ta beundradt mästerverk. Men i Skördarna fö­rekommer det didaktiska blott tillfälligtvist ochepisodiskt; och der föreskriften mera bestämdtframträder, såsom i åttonde Sången, den jag vil­le kalla en poetik öfver den yttre Naturen, harhon äfven en helt annan afsigt än den man van­ligtvis tillägger Läro-dikten. Jag skulle ej haf­va nämnt denna omständighet, som i sig sjelf kanvara likgilltig, om jag icke med förundran hörtmången som envisades, att i Skördarna se enSvensk Georgik, och således från början betrak­tade hela Dikten ur en alldeles förvänd syn­punkt.Alltså, icke en Läro-dikt äro Skördarne, ochböra ej som en sådan bedömmas. Men väl ärode en stor, outsägligt rik, Landskaps-målning,hvars innehåll är den Svenska Naturen, hvarsram är den Nordiska himlen. Vill man nödvän­digt benämna dem med ett kändt namn, skullejag helst vilja kalla dem en stor beskrifvandeIdyll. Idylliska äro deruti icke blott enskil­ta drag och målningar, utan äfven sjelfva huf­vudinnehållet och grundtonen i hela framställ­ningen. Ty Idylliskt är allt det, som påminnerom den önskan som slumrar i djupet af hvarjeoförderfvadt hjerta, att en gång från Kulturensoch förkonstlingens plågor återvända till ett en­klare och naturligare tillstånd. Det är det för­lorade Paradiset som menniskan söker, och Skal­den förlägger det vanligtvis på landsbygden, dermenskligheten ännu i hans ögon leker som barnvid Naturens barm; ty landet är konstens, lik­som barndomen är lifvets, Idyll. Genom en lättförklarlig förvillelse förkläder menniskan sinaönskningar till dunkla minnen; och det finnesingen som under lifvets plågor ej någon gångframsuckat de sköna orden:Jag, äfven jag, var i Arkadien född;ord, hvilka utgöra, om jag så får uttrycka mig,liksom inskriften öfver det menskliga hjertat. Här­af kommer väl också den förunderliga makt, somhvarje lyckad natur-målning har öfver känsligasinnen. Det är som man deri igenkände enlänge saknad hembygd; som vore de enkla ge­stalterna idel ungdomsvänner; alla våra barn­domsminnen uppstå dervid liksom personligen,och räcka oss sina små händer och se på ossmed de klara, oskyldiga ögonen. Jag under­ställer hvar och en, som med uppmärksamhetläst Skördarna, om icke just detta är det intryckde qvarlemna i det hela, och om det icke före­kommer en hvar som såge han Fridens och Oskul­dens Englar alltjemt framskymta mellan den hö­ga Säden.Skördarne äro en stor poetisk komposition,men likväl i det hela sammansatt af skilda ochliksom lösa taflor. Det är ingen egentlig hand­ling som sammanbinder dem; ty den fortgåendeSkörden kan ej anses som en sådan, då Skörde­mannen endast som ett kollectift begrepp fram­ställes. Desto mera berömvärd är den konst, hvar­med Skalden förstått att förena de särskilta de­larna och det inre sammanhang, som med enskenbar nödvändighet sammanknyter det hela,ifrån höbergningen i första Sången ända till delandtliga Bröllopen i den sista. Det är än enpoetisk betraktelse, härledd ur hufvudämnet ochoförmärkt förande dit tillbaka; än en känslaomedelbarligen väckt af det beskrifna föremåletoch som med en naturlig öfvergång förlorar sigi ett nytt; än en berättelse framvuxen ur ämnet,liksom grenen ur sin stam, och öfverhöljd medDiktens rikaste frukter. Ingenstädes märker manen lucka, ingenstädes förekommer det som des­sa taflor någonsin varit åtskilda. Som en storblomsterkrans ligger det hela framför oss; mentråden som sammanhåller den, är bortgömd un­der de skiftande bladen.Det bör emedlertid icke nekas, att denna en­het är mera skenbar än verklig. Den ligger, somden i Dikten af denna art måste, egentligen iSkaldens egna känsla, i hans uppfattande ochbehandling af ämnet, den är, med ett ord, lyrisk.Det har lyckats honom att undangömma det frag­mentariska i sitt ämne: att helt och hållit upphäfvadet, var omöjligt. En naturlig följd härutaf är det,att i Skördarna de särskilta skönheterna mera änannorstädes utgöra det Helas. Det slags kritik, somi hvarje konstverk endast ropar på det hela ochöfverser eller föraktar all enskild förträfflighet,förekommer mig äfven så ensidig och följaktli­gen äfven så falsk som den, hvilken alltjemt hän­ger vid det enskildta, ofta tillfälliga, och aldrighöjer sig till någon allmän öfversigt. I hvarjePoem är visserligen den poetiska idén hufvud­saken, men ingalunda idén i sin nakna allmän­het, utan idén fullklädd och individuelt lefvan-,­de; och intet konstverk, som förtjenar sitt namnär en blott färglös handteckning, utan alltid til­lika en utförd målning. De enskilta skönheter­na i Skördarna äro väsendtligen af samma art,som dem vi redan anmärkt i Dagens Stunder.Det är samma inbillningens prakt, samma glän­sande skildringar, samma ståt af bilder. En så­dan prakt-målning, som (för att anföra blott ettexempel) målningen af Solen i tredje Sången,dess uppgång och verkningar i Naturen, har välsvårligen den Svenska Vitterheten at uppvisa.Denna kärlek till det lysande och präktiga mö­ter oss öfverallt i den Oxenstjernska Poesien,till och med der man minst skulle väntat det,till exempel då hon målar blommorna. Hvilketkänsligt hjerta älskar dem icke, dessa Solensbarn, dessa morgondrömmar af den slumrandejorden; och med innerlig kärlek fästade sig äf­ven Skördarnes skald vid dem, liksom igenfun­ne han i denna blomsterverld sin egentliga hem­bygd, den sköna natursymbolen af sitt eget snil­le, som skiftar i alla blomstrens färger och ärlandtligt och oskuldsfullt likasom de. Men hu­ru skimrande målar han dem icke! Det ärsom den Svenska jorden ej erbjöde dem åt ho­nom nog präktiga. Han hämtar dem i sin Diktfrån de aflägsnaste stränder, för att förnöja sigaf deras åskådande och framställa deras färg­prakt. Jag påminner endast om det rika blom­sterstycket i sjette Sången, eller der han på ettannat ställe låter den gamla sjömannen förtäljaalla de under ur växtriket dem han sett på främ­mande kuster, likasom missnöjd med att Sveri­ge ej erbjöd dem åt hans målning. Glansen afen sydligare Sol hvilar också omisskännligen öf­ver dessa härliga Taflor. Till en varmare Sol,till en yppigare Natur, till rikare färger längta­de också alltjemnt den Oxenstjernska Sångmön.Nästan blott af ett lyckligt misstag tyckes honhafva förvillat sig till Norden, der hon endastmed rikedomen af sin Inbillning kunde uppfriskaNaturens matta färger.Men Sångmön, helst den landtliga, måstesom oftast aflägga sin strålkrona; och midt iblandall ståt och härlighet möta vi i Skördarna allt­jemt drag af den enklaste Natur, af den mestintagande Idylliska ljufhet. Sådan är t. ex. iandra Sången den lefvande målningen af hö­bergningen, der landtflickorna än öfverhöljas afdet fallande höet, än hastigt nedsjunka i desslösa bäddar. Det är icke blott den träffandesanningen, icke blott Naturen som man älskaratt igenkänna i dylika målningar, utan äfven ochännu mera den landtliga enfalden, den gladaoskulden, som icke vet af sin egen helighet, ickeen gång anar att hon härstammar från himme­len. Och hvilket härligt Idylliskt drag är deticke, när, i samma Sång, barnen, utestängde frånungdomens lekar, taga sin tillflykt till de gamle,och den unga värnlösheten söker sig ett skygdhos den föråldrade. Hvilken skön, patriarka­lisk bild af det uppväxande slägtet, församladtomkring det bortgående, af Oskulden, som medknäppta händer lyssnar till den grånade Vishe­tens stämma!Det är på drag som det nyssnämnda, somman igenkänner icke blott Skaldens uppfinningutan äfven hans hjerta. Sålunda diktar ingenannan än en ren själ, som i Dikten nedtryckersitt innersta oförderfvade väsende. I Skördarna,liksom i all verkelig poesi, är Dikten blott enöfversättning af hjertat, hvarje bild svarar moten känsla, och phantasiens skimmer är som grä­set, hvilket växer högst och friskast, der en käl­la gömmer sig på djupet. Men utan äfven allbild och framställd i sin oprydda skönhet röross ett ömt och välvilligt hjertas känsla. Det ärockså denna hjertats fromhet, denna öppna väl­vilja, denna ömhet som omfattar hela menni­skoslägtet, som i Skördarna, mer än hela bild­ståten, väcker icke vår beundran, men vårt del­tagande, och tvingar oss äfven der vi kunde hafvanågot att påminna emot Skalden, att likväl älskamenniskan. Jag borde ej anföra några exempelhärpå, ty de förekomma öfver allt och likvälaldrig för ofta. Men hvilken påminner sig ickei tredje Sången, midt i en målning af Skörden,axplockningen och den rörande uppmaningentill de förmögnare att lemna något qvar för denfattige, för honomsom plockar blott att lefvamed fattigdomens rätt vår rikdoms öfverlefva?Eller i fjerde Sången den ädla ifver, hvarmedSkalden förmanar sina likar till mensklighet ochett mildt behandlande af deras underhafvande,och yrkar en jemnlikhet hämtad, icke ur Stats­läran för dagen, utan ur sitt eget hjerta? Huruöm är icke hans klagan vid Scheffers graf, hurhjertligt prisar han icke sin största medtäflare,Nordens Idyll, den härlige Creutz? Med hvil­ken värma talar han icke i sjette Sången de för­tryckta Negerslafvarnas sak? Det är som visåge en hvitklädd Genius stå och läsa välsignel­sen öfver nattens söner, med den ädla harmenmålad i sitt anlete öfver deras tyranner. Menack! det är blott med återhållna tårar som hanpredikar mildhet för Barbarerna, det är med endufvas vrede som han ifrar emot våld och orätt­visa. Ty hans stämma var gjord till att bedja,icke till att hota, och i hans fromma själ antogvreden sjelf ett anseende af mildhet. Skaldenmålar sjelf i sjunde Sången hela sitt sköna inredenna ömma, lättrörliga känsla, som alltid är fär­dig med hjelpen, innan hon ännu hunnit öfver­väga om den var förtjent, och alltjemt bedra­gen, likväl alltjemt vill göra godt; detta hjerta,med ett ord fullt af kärlek och öfverseende,som älskar, glömmande otacksamhetens fara,sitt slägte som det är, ej som det borde vara.Och när han i åttonde Sången besjunger denVises ålderdoms-hvila i sin fosterbygd, igenkän­ner man lätteligen deruti hans egna hemligasteönskningar. Denna rörande klagan öfver verl­dens vrånga omdömen, som i dygdens ömhet ejser annat än svaghet, denna hjertliga fromhet somännu ej hata kan de trolösa hon skyr;sannerligen man målar dem icke med så träffan­de drag, utan att hafva tagit färgerna dertill ursitt eget hjerta. Med ett ord, Skördarne äroen skön själs fortgående bekännelser, de ärodiktade äfven så mycket med hjertat, som medsnillet. ÖchOch häraf kommer det utan tvifvel, attman kan läsa mången Dikt, der man äfven såmycket, och hvarföre skulle jag ej säga det, äf­ven mera beundrar Skaldens konst än i Skör­darna; men svårligen lär man kunna läsa någon,efter hvilken man mera älskar Författaren, ellernågon som i Läsarens sinne qvarlemnar ett öm­mare, ett mera rent menskligt intryck.En egen uppmärksamhet förtjena Episoder­na i skördarna. Jag har redan förut nämnt denkonst, hvarmed de till större delen äro samman­väfde med det hela. Det märkvärdigaste härvidär den genialiska lättheten, sjelfva den organi­ska böjlighet, om jag så får säga, hvarmed desluta sig både til det föregående och det efter­följande. Men dessutom hafva flere af dessa Epi­soder för Svenska Läsare ett eget behag deri­genom, att deras ämne är hämtadt från våra gam­la minnen. All forntid är, som vi förut anmärkt,redan ett halft Poem: de stora skuggorna äro,äfven utan konstens åtgärd, poetiska gestalter,och för den som lyssnar dertill, klingar af sigsjelf en harpa ur hvarje graf. Men af det för­flutna räkna vi närmaste skyldskapen med detinhemska: och af alla ämnen för Skalden äroderföre de nationela de naturligaste och de somsäkrast och kraftigast träffa Läsarens inbillningoch hjerta. Af denna beskaffenhet äro i Skör­darna den sköna berättelsen om våra Förfädersnomadiska lif och om de gamla Upsala-Kungar­na i första Sången; och i den fjerde den eldi­ga, kanske alltför sentimentalt utförda saganom Disa, och minnena af Nordens fordna Skal­der. Med vördnad igenkänner man dessa ljudfrån en förgången hjeltetid; och man finner detbåde naturligt och rörande, att dessa Svenskaättehögar, i Dikten, likasom i Naturen, stå midtibland de Svenska Skördarna. Men den sköna­ste icke blott ibland Episoderna, utan äfven, ef­ter min känsla, kanske det skönaste i hela Poe­met, är berättelsen i femte Sången om Sjöfar­tens ursprung. Huru rent poetiskt är icke heladenna härliga Dikt både tänkt och utförd! Hu­ru kär blir oss icke, äfven efter den korta be­kantskapen, denna Ofion som med med kärle­kens förtviflan störtar sig i floden och åtminsto­ne vill dö med den älskade som han icke kanrädda. Det är ett träffande drag af qvinnlighet,att Eurynome, ehuru en född Gudinna, likvälej kan afhålla sig från fåfängan att pröfva sinälskare. Undret, som plötsligen förvandlar träd­stammen till en båt, upphör at längre synas ettunder; det blir nödvändigt, det hade varit enorättvisa af de eviga Gudarna, om de handlatannorlunda. Och när den räddade flickan för­klaras till en gudomlighet, när hon till brud­skatt skänker hafvet åt den älskade och hansslägte – då är den präktiga gåfvan ingalundaför stor; ty kärleken räknar blott med oändelig­heter, och gåfve, om han kunde, aldrig mindreän en himmel eller en jord. Och sedermera,hvilken värma och innerlighet i framställningen,hvilka verser som de vore diktade i himme­len! I sanning, den som läser denna sköna sångutan den innerligaste förtjusning, utan glad stolt­het att detta är den Svenska Sången, för ho­nom, hvem han ock må vara, är åtminstone Dik­tens helgedom sluten för evigt.Hvad man annars mest plär beundra i Skör­darna och hvarvid äfven Författaren sjelf tyckeshafva fästat mycken vigt, det är den jemna värdig­het i uttrycket, den fulländade elegans hvarmedhan, efter Virgilii uttryck, förståttatt sitt ämnefatta i värdiga ord och besjunga det låga med heder.Det är lätt att inse hvilka svårigheter detta må­ste hafva erbjudit åt Författaren, som också i fö­retalet beklagar sig »att den nya Vitterhetens»och belefvenhetens tungomål utesluter från det»högre umgängets ton de flesta af bygdens bil­»der, talesätt och namn; det nekar behag och»värdighet åt dess uttryck; dess sanning synes»ohyfsad, dess språk obeprydt som dess hyd­»dor.« – Emedlertid, utan att vilja räknas till depoetiska Cynikerna, och med tillbörligt ogillan­de af råheten som är lika förkastlig i konstensom i lifvet, skulle man väl mot denna smakensgrannlagenhet kunna anföra mera än en betänk­lighet. Man skulle t. ex. kunna fråga hvarförei allmänhet något naturföremål, så framt det ickeför det oförderfvade sinnet är äckligt eller mot­bjudande, skulle i konsten kunna anses för lågteller ovärdigt. Ty består icke konsten i dennamening just i ett förädlande af Naturen? Är ickehvart och ett föremål just genom den poetiskaframställningen nobiliteradt? Har något föremåli sig sjelf en annan ädelhet, än den som Konst­nären ger det? Är det ädla i æsthetisk meningnågot annat, än det idealiska i form eller ut­tryck? Man skulle vidare i afseende på uttryc­ket kunna fråga, hvad det poetiska Språket egent­ligen har att göra med den så kallade högre um­gänges-tonen? Äro icke snarare dessa begge en­ligt sin natur hvarandra alldeles motsatta? Tyall poetisk framställning är individuation, är bild,är sinnlig bestämdhet. Den högre umgängesto­nen deremot söker det allmänna. Dess förfi­ning består egentligen i en afslipning af det en­skilta, det sinnligt bestämda. Man kunde säga,att bilden är afnött innan den hinner upp tilldessa högre kretsar. Blott hvad som förflygti­gar sig af Språket, stiger så högt. Man målarder, om jag så får säga, helst med vattenfärger.Derföre, hvilka företräden man också tillägger denhögra umgänges-tonen, poetiska äro de åtmin­stone icke; och för hvarje Vitterhet är det utantvifvel en olycka, om denna tron hinner att stad­ga sig såsom norm för den poetiska framställ­ningen. Hvad den härigenom kunde synas vin­na i elegans och värdighet, det förlorar den återmångfaldigt i åskådlighet, i lif, i träffande san­ning. Det är icke nog att Skalden härigenomonödigtvis beröfvar sig sjelf den bästa och mesttalande hälften af Språket, och i frivillig fattig­dom idkar den rikaste konst på jorden; det äricke nog att uttryckets påstådda värdighet sålätt öfvergår till stelhet; men hvad som är vä­sendtligare, Dikten antar härigenom sjelf ett ut­seende af inskränkning, af armod, ja af köld,som måste vara vidrig för hvarje poetiskt sinne.Häraf kommer väl också icke blott det afmätta,bildlösa, förbleknade i uttrycket, som man ickeutan skäl förebrår Fransyska Poesien; utan här­af, snarare än af någon brist på känsla, kommeräfven den kyla som går genom flere af dess be­römdaste verk; häraf kommer det att så mångeaf dess Konungar tyckas bo uti ispalats. – Manskulle slutligen, med användande af allt detta,kunna fråga, om icke i Skördarna mången mål­ning skulle ha utfallit både rikare och varmare,om icke en för långt drifven grannlagenhet der­ifrån hade utplånat kanske de mest talande dra­gen? Men härtill kunde man också å andra si­dan med skäl svara, att Skördarnas Skald till enstor del just genom sitt efterdöme vederlagt des­sa smakens betänkligheter och anfört svårighe­ten just för att visa huru den kunde besegras.Man kunde svara, att han verkeligen ej ansettnågot föremål för ringa att besjungas, och sombevis härpå kunde man t. ex. anföra den träffan­de, naturfriska målningen af mälden och mält­ningen i sjette Sången. Man kunde svara, attden prydlighet som röjer sig i dessa och dylikataflor, egenteligen ej är något annat än återske­net af Skaldens eget poetiska sinne, som hadeen medfödd ädelhet och ryckte allt, äfven detlägsta, upp till sig. Man kunde slutligen, i af­seende på Språket och framställningen, svara, attuttryckets värdighet dock i sig sjelf är en poe­tisk dygd, såsom motsatsen af det låga, och attden blir ett fel endast så vida, som den ej vin­nes utan genom uppoffring af väsendtligare for­dringar. Man kunde svara, att den högsta full­komlighet i poetisk diktion vore den, som före­nade uttryckets adel med dess frihet, dess vär­dighet med dess sinnliga liflighet; och exemplenhärpå kunde man till en stor del hämta ur Skör­darna.Ty hvad är det hos de fleste annat än ver­sens och språkets skönhet, som gjort Skördarnaoch den Oxenstjernska Sångmön i allmänhet såberömda? I vårt Land läser man ännu meren­dels alla större Dikter blott styckevis. Man upp­löser Hjeltedikten i Romanser och Sorgespeleti Elegier. Det hör icke hit att undersöka, hu­ruvida man bör söka orsaken härtill i ett i all­mänhet mindre utbildadt poetiskt sinne, ellerkanske rättare i Nationens kända, uteslutandetycke för det lyriska, som sammantränger heladen poetiska verlden inom några få strofer. Än­nu mera afvikande från ämnet vore det att viljaefterforska grunden till detta tycke sjelf. Lig­ger den icke till en betydlig del i sjelfva denNatur som omger oss? Är icke Bergsbygdenmed sina dalar och strömmar Naturens Lyrik,liksom det mildare slättlandet med sina lugnafloder är dess Epos? Många af våra fjelltrak­ter äro verkeliga Natur-dithyramber, och menni­skan diktar gerna i samma toner som Naturenomkring henne. Det synes mig åtminstone märk­värdigt, att det gamla hög-poetiska kämpelifveti den egentliga Norden sällan uttalade sig i Diktannorlunda än, som en Krigssång, och förstunder en sydligare himmel framträdde i en lug­nare och mera fullbildad Episk gestalt. Går ickeett lyriskt drag genom hela Svenska Historien?Äro icke de yppersta Representanterne af Na­tional-lynnet hos oss, så väl i äldre som nyaretider, snarare lyriska än episka karakterer? –Dock, anledningen må vara hvilken som helst,så mycket är åtminstone visst, att hvart och ettPoem af större omfattning vanligtvis bland ossendast fragmentariskt bedömmes. Eller, som ärdetsamma, man ser mera på delarna än på det he­la, och i delarna åter mest på Diktionen. I den­na söker man skönheten; man öfverser innehål­let för formen. Så ensidigt också detta är, såligger likväl en riktig känsla till grund härföre;den känslan nemligen, att i Poesien Stylen in­galunda kan vara likgilltig, och att den, som bri­ster i det lättare teckniska, nödvändigt måstebrista i det svårare väsendtliga. Stylen, säger enberömd Författare, är menniskan sjelf. Derförekan väl en prosaisk obetydlighet inrymmas ochgömma sig i en poetisk Diktion; men en Diktaf stort poetiskt värde, som ej tillika ägde ut­tryckets skönhet, känna vi ännu ej, från Iliadentill Skördarna räknadt. Icke en gång Versifika­tionen i sin inskränktaste bemärkelse tagen, ären blott mekanisk färdighet. Den kan utbildas,men ingalunda läras genom öfning, ännu min­dre genom reglor; och Versläran är i detta hän­seende äfven så negatif, som Konstläran. Hvar­je skön vers är som sådan redan ett konstverk ismått. Han är ej smidd, utan gjuten. Icke me­kaniskt sammansättes han, utan organiskt växerhan fram ur Skaldens bröst, när ingifvelsen kom­mer likasom blommorna växa ur jorden närvår-solen värmer henne. Sålunda är i Skördar­na Diktionen i allmänhet bildrik och blomstran­de; men dessa blommor äro ej mödosamt plan­terade i en ödemark, utan det är Skörden sjelfsom står i blomma på en gång och väger förvinden och gjuter sitt doft öfver fälten. Såle­des är äfven nästan hvarje vers så lätt och sir­ligt byggd, som en Korintisk pelare med si­na Acanthus-blad; men den är tillika en klin­gande Memnons stod; och detta välljud är härså mycket mera märkvärdigt, som det förekom­mer i en vers-art, der man, efter nu gängse fö­reställningar, ej borde söka det.Det är icke min mening, att försvara Alexan­drinen emot de tillvitelser man i sednare tidergjort den. Dess alltjemt på samma ställe åter­kommande Takthvila, hvilken liksom skär tan­ken i tu, ger honom visserligen ofta en tröttan­de enformighet. Men deremot är han också fastoch bestämd, han har en jemn och symmetriskgång, och bygger, om jag så får uttrycka mig,liksom en jernbrygga för tanken. Derföre ärhan för Reflexions-poesien, der Betraktelsen ärdet herrskande Elementet, en passande form; ochde flera mästerstycken vår Vitterhet kan uppvi­sa härutaf, skulle väl svårligen i ett annat vers­slag haft samma kraft och eftertryck, eller fästatsig med så bestämda drag i själen. Men dertillmed, hvad som härvid är vigtigare, har Alexan­drinen en vördighet, ja en högtidlighet, som förBeskrifningen är af vigt, emedan den ger henneprakt och upphöjning. Han smyger sig ej eftersitt föremål, men han utbreder och qvarhållerdet för ögat. Han är ett bättre organ för mål­ningen af den hvilande än den rörliga Naturen.Jag anför ej detta för att förringa andra, utantvifvel rikare och friare, versarter, men endastför att göra rättvisa åt en versform, hvari flereaf våra skönaste Dikter äro författade, och hvil­ken har sina egna förmåner, för den nemligen,som förstår att begagna dem. Men just dettasistnämda är också hufvudsaken; ty icke blottInstrumentet, utan ännu mera den, som spelardet, bestämmer Tonen. Och häraf kommer det,att en enda vers i Skördarna, oaktadt den en­toniga formen, ofta synes mig ha ett skönarevälljud än mången hel modern Klangdikt, somegentligen är anlagd på musikalisk verkan, ochsom äfven, genom den vanliga tomheten på in­nehåll, är att betrakta, mindre som ett Poem,än som ett blott musikaliskt Thema.Hvad man med mera skäl skulle kunna an­märka emot versifikationen i Skördarna, äro deofta förekommande prosodiska oriktigheterna.Utan tvifvel äro de stundom med flit anbragte,för att bryta entonigheten och bilda SvenskaAlexandrinen till någon likhet med den Fransy­ska, der takten är snarare anapestisk än jambisk,och föga afseende göres på ordens verkliga ac­cent. Men en entonig vers synes mig dock bätt­re än en upplöst, och den frihet man på dettasätt vinner, öfvergår lätteligen till regellöshet.Språket sjelf hade väl också någon gång kunnatvara renare. Grefve Oxenstjerna älskade Fran­syskan, och dess egenheter framträda stundompå bekostnad af motsvarande talesätt dem vårteget Språk kunnat erbjuda. Af samma orsakförklarar jag mig äfven de långsträckta partici­pialiska constructionerna, hvilka egenteligen ejtillhöra Svenskan, och en deraf följande tyngreoch trögare period-byggnad. Men allt detta ärdock idel obetydligheter. Väsendtligare dere­mot kunde andra betänkligheter synas. Jag harredan antydt den svårighet som ligger i sjelfvaämnet. Men äfven i afseende på utförandet kun­de väl en och annan anmärkning äga rum, ickeblott emot Skördarna, utan äfven mot den Oxen­stjernska Poesien i allmänhet. Dit hörer t. ex.den omständigheten, att Skaldens inbillning, sårik och lysande den i allmänhet är, kanske justderigenom ej alltid tillbörligen åtskiljt prydnadfrån grannlåt, det präktiga ifrån det blott prå­lande. Hit hörer vidare, att känslans ömma vek­het kanske någon gång kunde synas öfvergå tillen veklighet, den mindre finkänsliga eller, omman så vill, friskare naturer kunde anse för sen­timental matthet. Hit hörer sluteligen den om­ständigheten att Skalden, hvars blick mera varriktad på den yttre än den inre Naturen, vältill fullkomlighet kunde framställa den förra, meni allmänhet lyckades mindre då han skulle måladen sednare. Häraf kommer det, att den långaberättelsen om Alfred och Virgina, som, alltjemtafbruten, alltjemt återkommer i Skördarna, gårsom en töcken-gestalt genom hela Poemet. Per­sonerne deruti, liksom i Episoden om Alfredoch Camilla i Dagens Stunder, kunde synas allt­för allmänt, alltför flygtigt tecknade, för att väc­ka eller bibehålla något deltagande. Ty af allagestalter är den menskliga den som minst är attskämta med för Konstnären. Den måste målasträffande, eller utelemnas; och mången kundetycka att i Skördarna Skalden kanske gjort bät­tre, om han tecknat dessa figurer, liksom Land­skapsmålare pläga, med bortvända ansigten.Jag har länge, kanske alltför länge, uppe­hållit mig vid Skördarna och Dagens Stunder.Men dessa begge Poemer äro också i flera af­seenden de vigtigaste af Grefve Oxenstjerna;och de väsendtligaste Elementerna af hans poe­tiska snille framträda i dem på det bestämdaste.Jag kan derföre fatta mig så mycket kortare iafseende på de öfriga.Det mest berömda ibland dessa är den be­kanta Sången öfver Hoppet. Grunden för det he­la är ett personifieradt begrepp och Dikten allt­så allegorisk. I en högre bemärkelse är väl egent­ligen all Poesi till sitt ursprung allegorisk. Tydet sköna, som den söker, hvad skulle det välvara annat än symbolen af en högre verlds-ord­ning? hvad skulle väl konsten vara i allmänhetannat än den sinnliga, bildande framställningenaf en evig urbild? Men här är det idén, som isinnlig gestalt stiger ner från himlen; i den van­liga allegoriska Dikten åter är det begreppetsom sträfvar opp från jorden. Men det förråderej sällan sitt prosaiska ursprung, och i den ge­stalt det antar, bor ej alltid en lefvande ande.Men deremot i Hoppet glömmer man begreppetför dess yttre form; ty den sköna gestalten haricke som en död massa växt öfver det, utan somen lefvande kropp har han växt tillhopa meddetsamma. Det är derföre i denna Dikt ickeblott det träffande och sinnrika i Allegorien sombör beundras. Det är icke blott sådana drag,som det med rätta berömda, att Hoppet byggersitt tempel på spetsen af en nytänd måne. Utandet är äfven och ännu mera sjelfva de himmel­ska figurernas lätta och luftiga bildning. Manskulle säga att de äro väfde af æther och mor­gonrodnad, att de äro målade genomskinliga.Eller rättare, de äro ej målade, de äro framan­dade på en spegelyta. Sådant är Hoppet sjelfmed himlabågen omkring sitt hufvud, sådan äräfven hela dess flygtiga Hofstat, Drömmarna,Begären, Nöjena och Kärleken. Man ser lättpå dem, att de (efter hvad Skalden säger) ejlåta fästa sig i band, utan försvinna när manvill trycka knuten till. Med ett ord, icke blottHoppets spegel (efter Skaldens fiktion) utan äf­ven Diktens egen hänger här dallrande på ettsilkessnöre; och de ætheriska varelserna dansafram och tillbaka deruti. Hela stycket är enverkelig Sommarnatts-dröm, en syn i molnen;och efter snart fyratio års förlopp, efter allt detsköna som Svenska Poesien under denna tid fram­bragt, står det ännu på sin luftiga höjd, ensamtoch utan like i vår Vitterhet.Sången öfver Ödet behandlar ett svårt äm­ne. Hvarken genom arten af sitt snille eller sinbildning var Grefve Oxenstjerna stämd för detslags reflexions-poesi, som här varit på sitt ställe.Det fattas visserligen icke detta Poem flera träf­fande drag och enskilta skönheter; men de sy­nas mig falla som blixtrar i natten, och man serdervid egenteligen ingenting annat än – mör­kret. Det hela är för tungt, för dunkelt; detflyter tillsammans för läsarens ögon, utan attqvarlemna någon klar bild i hans sinne.Så mycket skönare synes mig deremot detäldre Poem, som i en sednare omarbetning ärbekant under namn af Oskuldens Religion. Tyhär framställer Skalden i förunderlig klarhet he­la sin milda lefnads-vishet, hela sin åsigt af detmenskliga lifvet i dess högsta och vigtigaste för­hållanden. Här är den Evige och Hans rådslagicke något föremål för hans forskning; icke medtankan vill han fatta det oändliga, utan med detrikare hjertat; han vill icke begripa Dess väsen­de, men endast älska och tillbedja Dess godhet;ty begreppet är armt, men kärleken är himlensfaddergåfva till jorden och ovansklig som sitt Ur­sprung. Jag lemnar åt dagens Vise, som så lättförklara menniskan och naturen, att förakta det­ta resignations-system såsom alldagligt och ovär­digt deras philosophiska höghet. Men, man tän­ke i öfrigt huru som helst om vettenskapens ofel­barhet: så mycket borde man åtminstone med­gifva, att den metafysiska flygsand som nu frånalla håll blåser in i Poesien och lägger sig snartöfver alla dess blommor, man borde medgifva,säger jag, att den åtminstone der är en främ­mande tillsats. Ty icke Tingens rot, som växeri mörkret, utan deras blomma, som sträfvar upp­åt emot ljuset, skall Skalden fatta. Icke på detmolnklädda Sinai skall han stiga, der Lagen ut­gifves, utan på Thabor, på mensklighetens för­klarings-plats, skall han stå, och med fria blic­kar se ner öfver det skiftande lifvet. Och derstår han också hela den omnämnde Sångenigenom och uttalar endast fridens och oskul­dens ord. Huru ren och öppen ligger ej härhela hans sköna själ både för Gud och menni­skor. Det är omöjligt att utan den djupaste rö­relse höra huru ömt han förmanar till broderligkärlek och fördragsamhet, huru varmt han beräfven för de vilseförda, huru skönt han vill, medvälviljan emot hela sitt slägte, afbetala något påsin skuld till den eviga Godheten. Det ligger in­gen stolthet i hans önskan att dyrka Gud medsina gerningar, men väl ligger det något him­melskt i den fromma undergifvenhet, hvarmedhan förtröstansfullt anförtror sig som ett barni Hans händer. Hela sången är, med ett ord, dik­tad i Christendomens skönaste anda. Jag ville,för att läna en bild ur Bibeln, kalla den för Poe­siens Bergs-Predikan. Ty så rent strömmar lif­vets vishet endast ifrån gudavigda läppar, så fromtutgjuter sig intet annat än ett helgadt hjerta.För mig åtminstone har denna Sång alltifrån minbarndom haft ett obeskrifligt behag; och jag ärglad att jag ännu ej växt ifrån min barndoms­tycken; jag är glad att jag ännu ej kan läsa det­ta stycke utan innerlig rörelse, utan att suckaen välsignelse öfver den fromma Skaldens aska.I nyssnämnde Poem hade Grefve Oxenstjer­na också funnit ett ämne, som för arten af hanssnille var mest passande. Ty icke med brusan­de häftighet, utan med jemn och stilla ingifvelsefattade han vanligtvis sitt ämne och utbredde sigderöfver som en flod öfver slätten. Deremotden mäktiga hänförelsen, hvilken liksom i enbrännpunkt samlar alla snillets strålar, som min­dre lyser än ljungar, mindre är en sommar-solän ett sommar-solstånd – denna saknade han.Derföre lyckades han mindre i de högre lyriskaarterna; och Odet Öfver Gustaf Adolfs dödtorde väl bättre försvara sin plats som en alle­gorisk scen, än som ett egentligt Ode. Äfveni den annars sköna Imitationen efter Horatiusär väl snarare Diktionen än Andan rent lyrisk.I Berättelsen om Disa skulle man kanskeönska, att Skalden mindre misskänt det Roman­tiska som ligger i denna gamla folksaga, och somså lätt kunde ha erbjudit en annan behandlingän den nu varande half-ironiska. Det är liksomSkalden hade, jag vill icke säga, blygts, menlikväl hemligt lett öfver Sagans enfaldighet. Mendå denna ton en gång var vald, så måste man er­känna, att den med en Mästares förmåga är ut­förd. Framställningen har ett sådant lif och åskåd­lighet, de särskilta delarna, t. ex. Disas uttågfrån Venngarn, äro utmålade med så friska ochyppiga färger, det hela har en sådan rask ochlefvande gång, att jag aldrig kan betrakta detutan att tro mig se Poesiens Gratie, som medskälmska blickar och grop i kinden dansar per­sonligen framför mig. Äfven i techniskt afseen­de hör detta stycke till de mest fulländade, somGrefve Oxenstjerna diktat. I lättare, skönareverser har aldrig Svenskan rört sig, icke en gånghos Kellgren sjelf, och det odelade bifall dettaPoem vunnit, torde väl just i denna omständig­het ha sin grund hos de flesta läsare.Men just denna Versens flytande lätthet,som så angenämt intar oss, äfven för Skalde­stycken af vida mindre poetiskt värde än Disa,är i annat afseende ofta en olycka för Förfat­taren. Ty man slutar gerna af versens lätthettill den ringa möda den bör hafva kostat; ochdet minsta man som vän eller bekant tycker sigkunna begära, är hvad man kallar en bit vers.Det bästa härvid för Poeten vore utan tvifvelatt alltjemt neka; ty visserligen är Skaldens verldnågot helt annat än sällskaps-verlden, visserli­gen är sångens gåfva för hög, för sällsynt, att för­slösas på obetydligheten. Men Skalderne, äfvende störste, äro vanligtvis ett tjenstvilligt, oför­argeligt slägte, och mången ger hellre en då­lig vers än ett afslag. Ty ingifvelsen låter ickebeställa sig; och när man har formen utan syn­nerlig möda alltjemt till hands, förledes manlätt att ej akta så noga på hvad man nedläggeruti den. Det låg icke i Grefve Oxenstjernaslynne att neka en önskan den han kunde upp­fylla, och hans förhållande inom ett Hof, derVitterheten älskades med passion af Regenten,och af de öfriga åtminstone, som ett mode, tvin­gade honom ofta att i egentlig bemärkelse sjun­ga för dagen. Deraf den förvånande mängd aftillfällighets-stycken, dem han, helst i sina yngreår, strödde omkring sig med ett slöseri, som hoshvar och en mindre rik Genius skulle hafva va­rit oförlåtligt. Endast den minsta delen af des­sa finnes upptagen ibland hans Skrifter, och blanddessa äro väl Skalde-brefven i poetiskt afseen­de de vigtigaste. Emedlertid förråder sig äfveni dem deras tillfälliga ursprung. Man igenkän­ner väl i dem Sångmön, men Sångmön i sin vårds­lösaste morgonklädning. Större delen af demrör sig kring ämnen gripna ur det alldagliga lif­vet, dem Skalden icke ansett mödan värdt att ihögre och egentlig mening behandla poetiskt.Det är än en half-komisk klagan öfver egna be­kymmer, än en flygtig målning af löjligheternaför dagen, än, och oftast, en blott kompliment,eller rättare en kedja af komplimenter, visserli­gen med en lycklig och ofta sinnrik vändning,men sagde, som det synes, snarare af vänneneller hofmannen, än af Skalden. Tonen är i all­mänhet jollrande, men formen kanske icke all­tid så lätt, som man af det flygtiga innehålletskulle väntat. Korteligen, dessa Dikter äro tillstörre delen snarare att anse som bref från enSkald, än som egenteliga Skaldebref i högre me­ning; det är snarare snillets umgänges språk, ändess sång som man hör uti dem. Emedlertidförer denna flod äfven sin poetiska gullsand. Så­dan är t. ex. i Brefvet till Toll den med sannpoetisk glädtighet utkastade målningen öfver Skal­dens egen död och begrafning. Sådan är i Bref­vet till Fröken Uggla den burleska beskrifningenom lefnadssättet i Finnland, i motsats emot Hof­lifvet. Sådan är i brefvet till Hagström den snill­rikt fantastiska teckningen af Manilla, dess ödenoch förvandlingar. Men hvad som så väl i dettaSkalde-bref som i de flesta af Grefve Oxenstjer­nas flygtiga Dikter fäster Läsaren, det är detglada skämtet och den lefvande qvickheten. Hanhade dessa Gudabarn alltid tillhands, icke blotti umgänget, utan äfven, så snart han ville, i Sån­gen. – Det har varit en tid i vår Vitterhet, dåman öfver höfvan uppskattade qvickhetens vär­de, och ville upphöja henne på en thron, somegentligen tillhör högre krafter. Nu åter tyckesman hafva förfallit till en motsatt ytterlighet. Manföraktar, eller låtsar åtminstone förakta henne,och vill inom konstens område knappt unnahenne en vrå för att dö. Men häri handlar manbåde oklokt och orättvist. Oklokt, emedan qvick­heten är ett lättfärdigt barn, som gerna roar sigpå sina vedersakares bekostnad. Orättvist, eme­dan hon har sin naturliga plats i Poesien, ickeblott i det egentligen komiska, utan äfven i allasådana skalde-arter, der Sångmön, om jag så fåruttrycka mig, går till fots, icke med afklipptautan med nedfällda vingar, eller der skalden bil­dar endast i half-upphöjdt arbete. Qvickhetenär i Diktens verld icke den höga Himla-drott­ningen, icke Juno med spiran, utan hon är hen­nes budbärerska, den skiftande Iris, som i him­la bågen stiger ner till jorden. Då snillet fattartingens väsende i deras himmelska skönhet, såleker qvickheten med deras jordiska förhållanden.Hon uppfinner, men en likhet; snillet skapar,men en verld. Hon diktar verkligen, men detär ett Epigram. Hon gör verkliga upptäckts­resor, men det är intet fast land, blott Spora­diska öar som hon finner. Derföre har en be­römd Författare träffande kallat Qvickheten fören fragmentarisk Genialitet. Hon är icke snilletsjelf, men hon är alltid snillrik. I Grefve Oxen­stjernas flygtiga Poemer drifver denna Qvickhetöfverallt sitt muntra spel. Men hon är icke bi­tande, endast glad, ett ystert, men icke ett van­artadt barn, med ett fromt hjerta, och upptuk­tadt af Behagen.Af en ännu mera rent tillfällig anledning änSkalde-brefven äro de till större delen i Drama­tisk form författade Dikter, hvarmed Grefve Oxen­stjerna vid flera tillfällen lifvade glädjen och hög­tidligheterna inom Hofvet. Författaren har sjelfinsett och anmärkt, att de ej böra bedömmas somegentliga Dramatiska arbeten; och en sådan domskulle de väl också icke kunna uthärda, voredet också endast för den vanligtvis allegoriskaformen, hvilken dock ingalunda hör till Scenen.Ty äfven så skön som Allegorien är t. ex. i Hop­pet, der de lätt bildade gestalterna blott flygtigtframskymta, äfven så opoetisk är den t. ex iHjelte-dikten, der de på fullt allvar införas så­som handlande. På scenen i synnerhet, der denprosaiska tomheten af det begrepp de skulle för­sinnliga, framställes icke blott för åskådarens in­billning, utan till och med för hans ögon, ärode icke personer, utan spöken, huru präktigt deock må vara utsirade. Men det är orätt att be­trakta dessa stycken annorlunda, än som en sinn­rik lek, hvari den poetiska formen är äfven såtillfällig som den dramatiska. De höra alldelesicke under den vanliga granskningen. Deras en­da rätta Domstol var ögonblicket som födde dem.Men att de likväl fått ett rum i samma samlingsom förvarar Skördarna, kan ändå ursäktas. Tyde teckna, som Författaren sjelf anmärker, »åt­minstone til en del, behagligheten och lynnetaf den store Konungens enskilta lefnadssätt;« deförråda huru snillrik han var till och med i sinaumgänges-nöjen; de visa oss det inre af ett Hof,der samma hand som med vishet och kraft styr­de ett söndradt rike, förde spiran bland Lekarnaoch Behagen.Men äfven från en allvarligare, från sin verlds­historiska sida, är Gustaf III:s rika lefnad fram­ställd just ifrån detta ställe, just af den Man, tillhvars minne denna stund är helgad. Det varnemligen åt Grefve Oxenstjerna, som SvenskaAkademien uppdrog det ärofulla, men ansvari­ga värf, att föra på en gång den enskilta ochden offentliga sorgens talan, och både i Fäder­neslandets och Vitterhetens namn, resa en var­aktig minnesvård åt sin store Stiftare. Man harförebrått Äreminnet öfver Gustaf III, att detskulle vara författadt i en allt för bildrik ochpoetisk stil, och derigenom afvika från den rät­ta Vältaligheten. Jag bekänner uppriktigt att jagaldrig rätt kunnat fatta meningen af denna fö­rebråelse. Ty skillnaden emellan Poesi och Pro­sa ligger dock ingalunda i blotta stilen och fram­ställningen, utan i någonting helt annat ochväsendtligare. Skalden vill nemligen alltid ut­trycka en urbild fullkomligare än den verklig­heten äger, hans skapelse är af en högre verld,och endast derigenom är han konstnär. Välta­ligheten åter vill blott uttrycka begrepp, honstiger aldrig opp i Idealets rymder; hon är, omjag så får säga, jordfast; och derigenom upphörhon att vara en sjelfständig konst i ordets högreoch egentliga bemärkelse. Men begge söka degemensamt den högsta möjliga förträfflighet i fram­ställningen; och så vida bilden bidrager härtill,finnes det intet skäl hvarföre han skulle varamindre passande för Talaren än för Skalden.Den eviga gränsen emellan begge upphäfves in­galunda härigenom; ty när Skalden vill uttryc­ka det Sköna, vill Talaren endast skönt uttryc­ka sig. Icke ämnet sjelf vill han idealisera, utanendast den yttre form hvari det framträder; ochnär den ene upplöser och omsmälter verklighe­ten, hibehållerbibehåller den andre henne oförändrad ochnöjer sig med att endast pryda henne. Derföreär all Vältalighet, som äfven blotta namnet till­kännager, egenteligen stylistisk. Men hvad ärdet man fordrar till stylens och framställningensskönhet? Icke är det den blott logiska fullkom­ligheten af begriplighet, reda och ordning (denman naturligtvis förutsätter), utan det är äfvenoch ännu mera uttryckets lif och åskådlighet:men dessa, skulle de icke kunna vinnas genombilden? Hvad är det annat än den, som försinn­ligar tanken? hvad är bilden, i æsthetiskt afse­ende, annat än det adlade begreppet? Man in­vänder, att känslan har sin egen Rhetorik, ochatt hjertats vältalighet vanligtvis är enkel. Menär den derföre alltid nödvändigt bildlös? Är detverkligen bilden i allmänhet, är det icke sna­rare endast den sökta bilden, som förekommerså kall och konstlad? Känslans enklaste ut­tryck äro Interjektionerna; men en samling der­utaf bildar dock ännu icke hvarken ett Poemeller ett Vältalighetsstycke. Dessutom, hvarkenTalaren eller Skalden vill alltjemt röra, om hanannars förstår sin konst; ty han vet väl att käns­lan, huru hon också uppskakas, i sin natur ärformlös och förgänglig. Men Inbillningen villhan fråga, emedan hon är Drottningen i Kon­stens verld, emedan hennes tempel, liksom lun­den i Olympia, står fullt af gudastoder. Icke såalldeles förkastelig torde väl således bildrikhe­ten vara, till och med hos Talaren; men visser­ligen måste rikedomen vara hans egen; och ettslöseri med länta skatter är här, som annorstä­des, klandervärdt. Ty bilden, liksom raketen,brinner blott en gång: när han återkommer, ärhan död. Med hvarje år utdör ett helt slägteaf de luftiga gestalterna. Betrakten Språken!Hvad visa de oss? Ett galleri af förbleknade Me­taforer. Nästan hvarje ord, som nu betecknarett begrepp, var fordom en bild. På sin tid lef­de han och rördes; nu är han ett logiskt petri­fikat. Derföre är ingenting vidrigare, än en För­fattare, som prålar med förbrukta bilder, ochblomstrar, men med uppklistrade blommor. Menderemot när bilden är ny och träffande, gerhan tanken med en klarhet och ett lif, som äf­ven för prosan måste vara vigtiga. Det vanligainkastet att all öfverdrift skadar, gäller icke här;ty här är ingen öfverdrift möjlig, emedan ingenkan vara för skön eller för rik, men endast förvanskaplig eller för fattig. Det vore kanske,ehuru af andra orsaker, bäst, om Skalden aldriguppträdde som Talare; men när han någon gångmåste det, så är det en besynnerlig fordran atthan skulle ombyta natur och lemna sin fanta­si hemma. Det ligger i naturen, att den somfått vingar, gerna nyttjar dem till flygt, och attden i hvars inre en verld blomstrar, icke en gångi prosan uttrycker sig med den vederbörliga torr­heten. Jag vet att denna sednare har äfven si­na målsmän, som förargas öfver slösaren, hvil­ken i några rader förspiller skatten, hvarpå de,med sin knappa hushållning, skulle kunnat lefvaen hel bok igenom. Men de göra honom verk­ligen orätt; ty det är i sanning icke af derasförråd som han blifvit rik. Det är dessutomett fåfängt rop, som man upphäfver emot bil­derna; ty under det Granskaren, ur ödemarkenaf sitt bröst, predikar emot dem, stormar denklandrade förbi, och rycker åhöraren med sigoch för honom, öfver blomsterängar, under ideläreportar, fram till sitt mål.Således, icke för bildrikt är Äreminnet Öf­ver Gustaf III. Men väl skulle man, äfven emotframställningen, kunna invända annat. Man skul­le kunna tycka, att Grefve Oxenstjernas stil förprosan har en alltför afmätt och symmetriskgång, hvilken gör att den förefaller som en upp­löst vers, och stundom i sin entoniga högtidlig­het saknar frihetens och ledighetens behag. Manskulle kanske någon gång kunna önska, att to­nen vore raskare och manligare i ett Tal öfverSegraren vid Svensksund, och hade den renareoch skönare klang, som är Svenskans seger. Der­emot bör man beundra den konst, hvarmed Ta­laren förstått att sammanställa alla de betydandedragen af den store Konungens rika och verk­samma lefnad. De sammanväxa alla under hanshänder till en enda stor lagerkrans. Man bör isynnerhet både beundra och älska den innerli­ga värma, den hjertliga kärlek för den store dö­de, som genomandar det hela. Sålunda talaringen annan än den, hvars själ är genomträngd,är full af sitt ämne. Det är mindre Talarens,än Vänskapens och den djupaste saknadensröst som man hör. Det är, som man såge he­la hans inre sorgklädt. Vill man uppehålla sigvid enskilta skönheter, så skulle man kunna på­minna om den träffande motsättningen emellanK. Gustafs och Josef II:s särskilta lynnen ochhandlingssätt; eller den lefvande målningen afKonungens belägenhet vid Anjala, der han varensam med förräderiet och sin storhet; eller vidslutet, den härliga teckningen af hans karakter,hvilken innehåller liksom förklaringen till alltdet föregående, och i få, men mästerliga, dragfulländar hans Konungsliga bild. Men alla dessa,och flera dylika skönheter, sammansmälta somde böra, och förlora sig i det hela, hvilket hvälf­ver sig, som en Triumfbåge öfver hela den pri­sades lefnad; det är, likasom såge man den sto­ra skuggan hålla sitt intåg derinunder till odöd­ligheten.Men tiden tillåter mig icke att längre up­pehålla mig vid Grefve Oxenstierna, som Tala­re. Det var också icke egentligen såsom så­dan, han sökte och vann sitt rykte. Vältalighe­ten var hos honom snarare en talang, än ettsjelfvaldt yrke. Hans fria Skaldesjäl trifdes oger­na i de trånga prosaiska formerna, och han gjor­de sjelf ingen hemlighet af, att han hellre skrefvers än prosa. Till Diktens riken längtade hanalltjemt tillbaka, som till sin egentliga hembygd.Och derföre, när Sången dog ut eller förbistra­des rundtomkring honom, när också tilläfven­tyrs den skapande kraften i hans snille behöfdeatt fira sin hvilodag, sysselsatte han sig ännuunder sin hvila med poetiska öfversättningar. AfSkördarnas Skald väntade man naturligtvis ingenmedelmåttig öfversättning; men hvad mångentilläfventyrs ej skulle hafva väntat af honom, varvalet af ett sådant Original som Milton. Mankan svårligen tänka sig tvenne Naturer mera mot­satta, än den milda, längtande, halfsuckande Oxen­stjernska Sångmön, på den ena sidan; och påden andra, Milton med sin djupa, manliga, menmerendels dystra känsla, med sitt högtidliga ochstränga, religiösa eller moraliska allvar, med sindjerfva, jättelika, alla band söndersprängande In­billning. När den förre älskade dagens mildasken och blommorna och skörden, så ser man välpå den andra, att han diktat i natten och atthans snille ansåg allting för lågt, som ännu ha­de sin plats inunder stjernorna. Härtill kommeräfven, att Milton med sitt sublima snille, i ettvisst afseende, är den regellösaste af alla Skal­der. Ty han afviker ej från reglorna, utan hansammanstörtar dem med jättekraft och byggeren ny poetisk verld på deras ruiner. Derförekan hans förunderliga Dikt ej inrymmas i någonaf de klasser, som man plägar anse som de en­da möjliga för Skaldens skapelser. Alla Poesiensfyra Paradis-floder, den Episka och den Lyriska,den Didaktiska och den Dramatiska, upptar hanpå en gång i sin stora poetiska Verlds-Ocean.Således har man med rätta anmärkt, att Diktensegentliga syftemål är didaktiskt, emedan Skal­den derigenom ville »rättfärdiga Guds vägar med»menniskan.« Episk åter är den blott genomhändelsens storhet och i Episoderna som rörakriget i himmelen. Men handlingen sjelf är Dra­matiskt både anlagd och utförd, och hufvudin­tresset hvilar väsendtligen från början til slut viden enda stor Tragisk person, den fallne Erke-Engeln. Men lyriskt är Poemet slutligen ickeblott på enskilta ställen, utan äfven i allmän­het i hela sin ton och framställning. Derföreutgör också det Förlorade Paradiset, i poetiskthänseende, en art för sig sjelf, utan förebild ochhittills utan efterföljd; men att derföre vilja för­kasta det, är att uppoffra snillets rättigheter förblotta skolgriller. Den makt, hvarmed hans för­underliga Dikt griper in i hvarje djupare ochallvarligare sinne, bevisar just torftigheten af vå­ra vanliga poetiska theorier. Men märkvärdigtär det, att en man, som Grefve Oxenstjerna,uppfostrad i den så kallade Fransyska Smakenstidehvarf, och sjelf ansedd som en anhängarederaf, likväl med så varm beundran och så in­nerlig kärlek omfattat ett Poem, som Miltons.Ty att detta var förhållandet, bevisar hans öf­versättning tillräckligen. Man behöfver blott flyg­tigt jemnföra den med Delilles perifrastiska be­arbetning af samma Original, för att finna huruoändeligen djupare och sannare Grefve Oxen­stjerna fattat dess anda och skönheter. Med rik­tig känsla har han, så vidt möjligt var, bibehål­lit dess versslag; och den förändring han införtaf feminina slut-utgångar, i stället för de masku­lina i Orginalet, tyckes mig ge åt de hårda ochliksom afklippta Jamberna ett mildare och lena­re uttryck. Man har klandrat denna vekhet så­som stridande mot grundtonen af framställnin­gen i Originalet, och påstått att en omvexlingaf manliga och qvinnliga versslut, sådan som dennyttjas på Scenen, skulle här hafva varit merapassande. Men detta är i min tanka fullkomli­gen oriktigt. Ty endast genom versens oafbrut­na likställighet kunde Originalets högtidlighetoch allvar bibehållas. En afvexling skulle här,just genom sitt afbrott, hafva skadat. Genom denvalda Metern är högtidligheten ej störd, endastförmildrad. Hon är ännu densamma, endastmindre kärf; man igenkänner Originalets allvar­liga toner, endast sjungne med en lenare ochböjligare stämma. För öfrigt är det hela åter­gifvit med trohet och sanning, icke blott i or­den, utan ännu mera i andan. Den energiskaskönheten, sjelfva de lyriska extaserna i Miltonsdiktion, äro med en Mästares hand efterbilda­de. I de mångfaldiga beskrifningarna, hvarpåMilton är så rik, har han funnit en Tolk, somvar fullt värdig hans snille. Här var GrefveOxenstjerna i sitt egentliga element, här rör hansig också med en lätthet och säkerhet, som för­råder den öfvade Mästaren; hans pensel flygeroch skapar, och intet öga misstänker att de här­liga taflorna äro kopior. Flera af dessa målnin­gar stå, om man blott betraktar versens skön­het, onekligen öfver sin urbild. Med ett ord,denna öfversättning är, hvad hvar och en öf­versättning borde vara, i versifikatoriskt hänse­ende, ett Original; och det är icke den främ­mande, utan den föryngrade, Milton man trorse framför sig.Äfven med en öfversättning af Tassos be­römda Hjeltedikt sysselsatte sig Grefve Oxen­stjerna ända intill de sista dagarna af sin lefnad.Af tjugo Sånger äro endast tolf fulländade. Jaghar haft i mina händer denna handskrift, dennaden ädla Skaldens yttersta poetiska vilja. Detär en egen känsla hvarmed man betraktar ettverk, i synnerhet ett Skaldeverk, som blifvit af­brutet af döden. Det är, likasom såge man för­gängelsen framskymta från hvarje rad, midt iblandlifvets skönaste bilder, det är, som hörde manden afgångnes skugga hviska: »jag väntar dig.«Som en poetisk Torso kommer väl detta arbeteatt ständigt förblifva i sitt närvarande skick; tydet är i sanning icke lätt att fullända. Men dådet ännu icke är allmänheten meddeladt, så till­kommer det mig icke att öfver en blott hand­skrift fälla något omdöme. Jag bör endast an­märka, att det bevisar huru hvarken årens ellerbekymrens börda förmådde att nedtrycka GrefveOxenstjernas snille, huru han ännu på bräddenaf sin graf med hela ungdomens liflighet älska­de sin konst, och i bokstaflig mening dog, somhan lefvat, i Sånggudinnans tjenst.Ty sannerligen, för Grefve Oxenstjerna varSkaldekonsten aldrig ett blott tidsfördrif eller ettflygtigt ungdoms-nöje; utan som hvarje äkta Skaldbetraktade han henne, som sitt lifs bestämmel­se. Han kunde ej efter behag nedlägga ellerupptaga henne; han kunde ej hvila, äfven omhan velat; ty den bildande kraften i hans inremåste alltjemt skaffa sig luft och framträda i da­gen. Få menniskor äro i den stora bemärkelsesom han, födde till Skalder. Hvad han med enannan bildning och under andra förhållandenskulle hafva blifvit, är nu mera omöjligt att afgö­ra; men hvad han verkligen blef, var så mycket,att man deraf med säkerket kan sluta till de ri­kaste och ovanligaste anlag. Om man, vid enblott psychologisk förklaring af konsten, med rät­ta yrkar, att det är känslans liflighet och inbill­ningens rikedom, som egentligen utgöra Skal­den, emedan den förra uppfattar och återspeglaralla de drag af skönhet, som finnas spridda iverkligheten, och den sednare diktar dem derde saknas: så måste en hvar erkänna, att GrefveOxenstjerna var född för Skaldekonsten. Tylättrörlig i yttersta grad var hans känsla, tilläf­ventyrs likväl mera öm än stark, mera vidt om­fattande än djupt inträngande. Hans Poesi varsentimental, men icke i ordets vanfräjdade be­märkelse. Man finner hos honom aldrig dennaomanliga klagan, detta sjukliga pjunk öfver qval,dem man så gerna anser för tillgjorda. Det fin­nes hos honom intet spår af affektation, och äf­ven der hans känslighet skulle kunna synas vek­lig, är den dock alltid sann. Sjelfva den läng­tan till ett friare, poetiskt lif, till Naturen ochLandtbygden, hvilken går som en halfqväfd suckgenom Grefve Oxenstjernas Dikter, är ingentingannat, än den naturliga känslan i hvarje poe­tiskt, ja äfven i hvarje ömt hjerta, att samfunds­lifvet med sina intrasslade förhållanden i det he­la dock måtte vara en förkonstling, en afvikel­se från det enklare rätta. Till en stor del kanden väl också förklaras af Skaldens egen belä­genhet i lifvet, som visserligen var mera lysan­de, än hans milda blygsamma hjerta hade ön­skat. Men denna längtan har icke något häf­tigt, den är mindre ett missnöje med det när­varande, än en tyst aning att det kunnat varabättre: den är, som alla känslor hos Oxenstjer­na, mild och stilla. Just denna känslans mild­het är det också, som gör behaget hos denOxenstjernska Sångmön. Hennes karakter äricke hög skönhet, utan mildt behag, det vill sä­ga, talande, uttrycksfull skönhet, som icke be­ror blott på formen, utan äfven och ännu merapå det älskvärda inre hon förråder. Derföre äroockså hans yppersta Sånger, så präktiga de änmå synas för Inbillningen, ändå kärare för hjer­tat. Men präktig och lysande var visserligenhans Inbillning, och i färgernas glans och frisk­het är han ännu icke af någon Svensk Skaldöfverträffad. Detta gäller om hans målningar afden yttre Naturen. För framställningen af deninre hade han mindre anlag; ty dess Riken lig­ga djupare och fordra en helt annan art af upp­fattnings- och framställnings-gåfva. I allmänhetvar hans tanke mera klar än djup, mindre dri­stig än fin, och stundom nästan epigrammatiskttillspitsad. Han var rikare på bilder, än på idéer,han var mera originel i framställningen än iuppfinningen. I Språket hade han mera len­het än kraft, mera rikedom än eftertryck, me­ra sirlighet än korrektion. Jemnför man ho­nom med hans begge äldre vänner, med Creutzoch Gyllenborg, så var han tilläfventyrs icke såinnerlig, icke så genomglödgad af poetisk eldsom Creutz, han var icke så väldig och allvar­lig som Gyllenborg; men han var mera lysandeän den förre, och oändligen rikare och böjliga­re än den sednare. Poesien hos Creutz, är somen vinranka som lindar sig rundt omkring detverkliga lifvet, och kläder dess stam med bladoch med glödande drufvor. Men Gyllenborgstår som en ek, föråldrad men fast, och sträc­ker stundom nakna grenar, men alltid högt emothimmelen. Den Oxenstjernska Sången åter vil­le jag förlikna vid en smärt pyramidal-poppel,hvars stam från roten till toppen knappast sy­nes för de öfverhöljande löfven; men på hvartenda utaf dem glänser Solens guld och Dag­gens perlor.I allmänna lefvernet fattade Grefve Oxen­stjerna intrycken mera lifligt än varaktigt. Hanägde i hög grad den rörliga liflighet, den spe­lande qvickhet, som med förunderlig hastighetuppfattar alla, äfven de aflägsnaste, yttre för­hållanden och under glädtig lek sammanbinderdem till oförväntad enhet. Han sökte aldrig ettinfall, emedan han väl viste att det var säkra­ste medlet att icke finna det; men det kom allt­jemt af sig sjelft och träffade, som en bevingadpil, sitt mål innan man märkte det. Lika fär­dig till anfall som försvar, öfverraskade han alla,men var sjelf aldrig brydd eller öfverraskad. Svår­ligen undgick honom någon löjlighet, och vidsådana tillfällen skonade han i muntert öfver­mod ingen, icke en gång sina närmaste vänner.Men han behöfde också icke att skona; ty hansskämt var alltid gladt och fint, men sällan elleraldrig bittert; dess stygn kittlade mer än desårade; det var aldrig hjertats bitterhet, utan en­dast fantasiens glada lek som det förrådde.Derföre var han utmärkt i sjelfva Gustaf III.sHof, der qvickheten och det fina skämtet allt­jemt firade sina Karuseller; och i hvilken kretshan kom, var han vanligtvis dagens Konung. Menderemot saknade han tilläfventyrs den träffandeskarpsinnighet, hvilken liksom med en blixt ge­nomträngde sitt ämne och på en gång blottaralla dess gullådror. Han saknade den ihärdigauppmärksamhet, den prosaiska uppfattnings-för­måga som är nödvändig för Embetsmannen, somskall följa ärendenas gång och reda det intrass­lade och ordna det förvirrade. Vid sådana till­fällen var det liksom hans själ hade varit frånva­rande och sysselsatt i helt andra rymder. Der­före var utan tvifvel hans Embetsmanna-banamera lysande än märkvärdig. Men det rätta vil­le hans ädla hjerta utan undantag, och ingenskugga af väld eller orättvisa föll någonsin påhans berömda namn. Han var icke en man afstor beslutsamhet, af oböjlig fasthet, och hanantog lätt en annans öfvertygelse; men det varhonom omöjligt att handla annorlunda än efterden som för ögonblicket var hans egen. Medett ord, i det praktiska lifvet, der viljans kraftoch besinningens klarhet äro de styrande mak­terna, var hans öfverlägsenhet alldeles försvun­nen. Hans snille var, för att nyttja en bild afHelvetius, som brännspegeln: den brinner blotti en punkt. Endast i Diktens verld, der alla for­mer äro lenare och eftergifnare än i verklighe­ten, var han hemmastadd. Ty vidt åtskiljda äroockså de begge Verldarne, Diktens och Verk­lighetens. Hvardera af dem fordrar sin man en­sam, och den som med allvar tillhör den ena,går gerna som en drömmande igenom den an­dra. Derföre är det en anmärkning, så gammalsom Skaldekonsten sjelf, att den rätta Skaldenmerendels är en besynnerlig, ofta en enfaldigperson, i lifvets vanligaste förhållanden, och be­handlar, om icke med oskicklighet, åtminstonemed sorglöshet allt, som fordrar blott vanlig öf­verläggning och mekanisk beräkning. GrefveOxenstjerna åtminstone var icke gjord för attvederlägga denna anmärkning. Född utan allannan rikedom än snillets, samlade han ej hel­ler någon annan; och hans lif förbittrades allt­jemt af bekymmer som borde vara främmande,jag vill ej säga, för ett snille som han, men åt­minstone för en man på den plats i samhälletsom han innehade. Men den väsendtliga orsa­ken härtill var en egenskap, den man äfven i sinöfverdrift måste älska; det var ett fromt och lätt­rördt hjertas utsväfning i det goda, det var envälgörenhet som snarare rådfrågade sina önsk­ningar än sina tillgångar. Ty likasom han all­tid var benägen att skydda och försvara, äfvenutan förutgående granskning, så var han ocksåständigt färdig med hjelpen, utan någon annanberäkning än den hans hjerta uppgjorde förögonblicket. På annat sätt låter icke en förlä­genhet förklara sig, den icke en gång Konungarsfrikostighet kunde afhjelpa. Ty slösare för egenräkning var han aldrig, och han hade ej hellernågon af de kostsamma nycker, hvarmed oftamången högt uppsatt Man älskar att utmärkasig. I allmänhet ville han alldeles icke utmär­kas; och sina högsta Embeten emottog han blottaf vördnad för en älskad Konungs önskan, menhvarken af ärelystnad eller böjelse. Det var lättatt se att han var förlägen för sin höghet ochgerna hade velat gömma sig för sin egen ära.Bördens och snillets förmåner äro stolthetensvanligaste anledningar; men han tänkte för högtom menskligheten, för att anse börden för an­nat än en ansvarsfull tillfällighet; han tänkte förhögt om konsten, för att ej tänka ringa om sigsjelf. Derföre var hans blygsamhet äfven så ädelsom naturlig. Han bar sitt värde icke som enKonung, utan som en Brud, bär sin krona. Påsamma sätt var äfven hans nedlåtande höflighet,den så mången misskände, ingalunda förställ­ning, eller en vana från Hoftrapporna. Den varen godhet, för hvilken det var ett behof att ut­trycka sig, den var en hjertelig välmening öf­versatt i belefvenhetens skönaste språk. I all­mänhet låg i hans rika hjerta en välvilja, deningen otacksamhet kunde uttrötta, ingen föro­lämpning kunde förqväfva. Han älskade menni­skor med ett snilles värma och med ett barnsoskuld. Man skulle i två ord kunna uttryckagrunddragen af hans väsende med en Genia­lisk fromhet. Denna röjde sig icke blott i hansSånger och i hans lif, utan till och med i hansyttre utseende. Aldrig förgäter jag den dag dåjag, ännu en tjuguårig yngling, i lundarna vidHaga, för första gången såg den prisade. Van­ligtvis är det blott det moraliska som målar sig imenniskans yttre; det genialiska ligger djupareoch försmår ofta alla yttre tecken. Men hosGrefve Oxenstjerna framträdde de begge i skönförening. Det låg någonting obeskrifligen fromtoch kärleksrikt i de ädla, de fint bildade dra­gen. Men tillika blickade snillet som en himla­gäst fram ur det talande ögat. Mig åtminstoneförekom det, som hade jag sett Engeln medlyran stå halfgömd bakom det genomskinligaanletet.Men redan har Engeln brutit sitt fängsel ochflugit tillbaka till de höjder, hvarifrån han ned­steg. Hur skönt breder ej Midsommaren derutesin grönska öfver Skaldens graf, hur ömt kla­gar ej Näktergalen öfver sin tystnade medtäflare!Med rätta firar han dess minne i sommarnatten.Ty som en sommarnatt var hans snille, som envarm sommarnatt i Norden, full af blomsterdoftoch herdepipor, och med evigt solsken på dehöga bergen. Djupare, kraftigare har tilläfven­tyrs Svenska snillet uttalat sig hos mången; menaldrig älskvärdare, aldrig mildare och frommareän hos Skördarnas Sångare; och hans minneskall lefva så länge ännu en Lia går i Norden,så länge ännu ett Svenskt hjerta klappar förDiktens och Naturens skönhet.