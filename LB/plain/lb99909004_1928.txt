 
 
 
 
 
 
 
 
 
 
 
 
 
 
 
 
 
 
 August Strindbergs Samlade Verk Nationalupplaga TEXTKRITISK KOMMENTAR TILL AUGUST STRINDBERGS SAMLADE VERK DEL 4 UNGDOMSJOURNALISTIK av Hans Sandberg 
 
 
 
 
 Sviten av textvolymer (1–72) i Nationalupplagan av August Strindbergs Samlade Verk kompletteras av textkritiska kommentarer till respektive volym vilka publiceras i Litteraturbanken. Föreliggande textkritiska kommentar (färdigredigerad november 2005) gäller Ungdomsjournalistik, som redigerades av Hans Sandberg och som ingår i textvolym nr 4, utgiven på Norstedts förlag 1991. På baksidan av titelsidan i textvolymen redogörs för vilka instanser och personer som var ansvariga för utgivningen detta år. Nationalupplagan utges av Stockholms universitet genom Institutionen för franska, italienska och klassiska språk med stöd av Vetenskapsrådet och Statens kulturråd. Ansvaret för utgivningen ligger hos en av Stockholms universitet, Vetenskapsrådet och Statens kulturråd tillsatt ledningsgrupp (vars ordförande sedan 1992 är Gunnel Engwall). Upplagan kompletteras av bearbetningar – konkordans, ordindex och kumulerad ordlista – som framställs och successivt uppdateras vid Institutionen för svenska språket vid Göteborgs universitet. Bearbetningarna är tillgängliga i digital form. Redaktionskommitté (2005) Magnus Röhl (ordförande), Margareta Brundin (adj.), Lars Dahlbäck, Hans-Göran Ekman, Gunnel Engwall, Rune Helleday (adj.), Olle Josephson, Camilla Kretz (bitr. huvudredaktör), Björn Meidal, Bo Ralph, Per Stam (bitr. huvudredaktör), Carin Östman Huvudredaktör Lars Dahlbäck © Stockholms universitet Stockholm 2005 Teknisk redigering av redaktionen för August Strindbergs Samlade Verk Pdf-konvertering: Autotext, Norberg 2005 ISBN: 978-91-85493-04-3 
 
 
 
 
 – TK 4 – Innehåll Särskilda anvisningar 5 TEXTER I TEXTVOLYMENS TEXTDEL 11 Textläget 13 Attribueringar 14 Ändringar i Svensk Försäkringstidning-trycket som har införts i Samlade Verk 24 Utgivarens egna ändringar 25 Beskrivning av bevarade originalmanuskript 29 Förarbeten, manuskript som inte trycktes, manuskript skrivna av andra samt bevarade korrektur 32 TEXTER I TEXTVOLYMENS KOMMENTARDEL En refuserad korrespondens till Göteborgs Handels- och Sjöfarts-Tidning 1876 Beskrivning av originalmanuskriptet 41 43 43 Tidningsartiklar som bör ha författats av Strindberg Attribueringar 45 45 Två artiklar i Aftonbladet 1869; »Bildstormningen i Nederländerna år 1566» – exempel på en tidskriftsartikel som kan vara författad av Strindberg; Nyhets- notiser från Strindberg i dagspressen 49 Attribueringar 49 TEXTER I DEN TEXTKRITISKA KOMMENTAREN Texter som Strindberg och Siri von Essen har eller kan ha författat tillsammans Dagens Nyheter 1876 51 53 53 På Konstföreningen [19 september 1876] Morgonbladet 1876–77 53 56 Stockholmsbref. (Från Morgonbladets korrespondent.) [23 september 1876] 57 Stockholmsbref. (Från Morgonbladets korrespondent.) [7 oktober 1876] 60 Stockholmsbref. (Från Morgonbladets korrespondent.) [21 oktober 1876] 63 Stockholmsbref. (Från Morgonbladets korrespondent.) [25 oktober 1876] 65 Stockholmsbref. (Från Morgonbladets korrespondent.) [4 november 1876] 68 Stockholmsbref. (Från Morgonbladets korrespondent.) [27 november 1876] 71 Stockholmsbref. (Från Morgonbladets korrespondent.) [7 december 1876] 3 74 
 
 
 
 
 – TK 4 – Stockholmsbref. (Från Morgonbladets korrespondent.) [9 januari 1877] Texter vilkas anknytning till Strindberg är osäker 78 83 Stockholms Aftonpost 1872 84 Göteborgs Handels- och Sjöfarts-Tidning 1872–75 85 Svalan 1872–75 85 Dagens Nyheter 1873–74 87 Nytt i Bokhandeln. [23 december 1873] 88 Island har fått en konstitution. [16 januari 1874] 93 Arbetarefrågan i Danmark. [17 april 1874] 98 Teater. Karl Folkunge. [16 juni 1874] 99 Svea 1874 104 Svenska Medborgaren 1874 104 104 Erik Gustaf Geijer. [2 maj 1874] Najaden 1874 108 Teater-revy. [9 april 1874] 108 Teater-revy. [23 april 1874] 110 Förr och Nu 1875 111 111 Första försöket. [Oktober 1875] Dagens Nyheter 1876–78 114 I norska samlingen. [16 september 1876] 114 Litteratur. Nordiska målares taflor. [14 september 1877] 121 Stockholms Morgonblad 1877 126 Nytt bidrag till en gammal meritförteckning. [17 december 1877] ERRATA 127 129 Förteckning över errata 131 DOKUMENT 133 Svensk Försäkringstidning 135 Riksdagsreferat i Dagens Nyheter 135 Gazetten 136 Förteckning över de texter som granskas i Martin Gellerstams och Sven-Göran Malmgrens promemorior Förteckning över faksimilerade dokument 4 137 140 
 
 
 
 
 – TK 4 – Särskilda anvisningar Se även Allmänna anvisningar i början av sviten av textkritiska kommentarer i Samlade Verk. Här följer kompletterande anvisningar för den textkritiska kommentaren till del 4, Ungdomsjournalistik. Föreliggande verkkommentar skiljer sig på viktiga punkter från flertalet andra i Samlade Verk. Sålunda bortfaller den annars vanliga jämförelsen mellan den i SV etablerade texten och första bokupplagans text eftersom texterna i volymen aldrig (i de här återgivna versionerna) omtrycktes i bokform under Strindbergs livstid. Likaså saknas tablå över textens placering i originalmanuskriptet i förhållande till Samlade Verk därför att texterna etablerats på grundval av tidnings-, tidskrifts- och kalendertryck i stället för på grundval av manuskript. I gengäld tillkommer utöver vad som vanligen återfinns i en verkkommentar redovisningar av på vilka grunder texter med större eller mindre grad av säkerhet eller sannolikhet attribuerats till Strindberg. Vidare tillkommer redogörelser för manuskript av Strindberg som bevarats men som inte kommit till användning vid redigeringen av Svensk Försäkringstidning och för några manuskript av annan hand än Strindbergs. Slutligen tillkommer i kommentarens avslutande del återgivning av texter som Strindberg och Siri von Essen har eller kan ha författat tillsammans, en förteckning över texter med osäker anknytning till Strindberg samt faksimileringar – vari finns texter som inte omtryckts i SV – av Svensk Försäkringstidning och Gazetten i sin helhet liksom av en svit riksdagsreferat i Dagens Nyheter. Vad beträffar huvudavdelningarna »Texter i textvolymens textdel» och »Texter i textvolymens kommentardel» följer kommentaren dispositionen i textvol., där texterna är ordnade i stort sett kronologiskt på resp. publikation. I den tredje huvudavdelningen, »Texter i den textkritiska kommentaren», följs inom underavdelningarna »Texter som Strindberg och Siri von Essen har eller kan ha författat tillsammans» och »Texter vilkas anknytning till Strindberg är osäker» samma dispositionsprincip (ordnande i stort kronologiskt på resp. publikation). 5 
 
 
 
 
 – TK 4 – För i textvol. etablerade texter ur dagstidningarna Stockholms Aftonpost, Dagens Nyheter, Norrköpings Tidningar, Göteborgs Handels- och Sjöfarts-Tidning, Stockholms Morgonblad, Nya Dagligt Allehanda och Aftonbladet samt halvveckotidningen Svenska Medborgaren har Kungliga bibliotekets tidningsexemplar legat till grund. Vid etableringen i textvol. av texter ur tidskrifter och kalendrar (Svalan, Svea, Svensk Försäkringstidning, Pounsch, Förr och Nu, Gazetten och Finsk Tidskrift) har exemplaren i Uppsala universitetsbibliotek utnyttjats. Texterna i textvol. ur finska Morgonbladet har etablerats med hjälp av kopior ställda till förfogande av Helsingfors universitetsbibliotek. För de i föreliggande textkritiska kommentar etablerade texterna ur Dagens Nyheter har som förlaga använts mikrofilm i Uppsala universitetsbibliotek, för texterna ur Najaden och Svenska Medborgaren exemplaren i Kungliga biblioteket, för texten ur Förr och Nu exemplaret i Uppsala universitetsbibliotek och för texterna ur finska Morgonbladet mikrofilm i Kungliga biblioteket. I »Tillkomst och mottagande» i textvol. redogörs (ss. 382–386) för hur arbetet med att författarbestämma de tidnings-, tidskrifts- och kalendertexter som Sg skrivit och med att utmönstra sådant som bedömts inte tillräckligt säkert vara hans har bedrivits. De uppgifter om bl.a. författarbestämningarna som ges i föreliggande textkritiska kommentar är tänkta att samspela med uppgifterna i textvol. Uppgifterna från de skilda hållen avses komplettera varandra. För mer utförliga belysningar av de problem som hör samman med attributionerna hänvisas till de promemorior, som utgivaren sammanställde under arbetet med textvolymen 1985–91. Samtliga dessa promemorior, som fungerade som diskussions- underlag, faksimileras i denna kommentar (se dok. nr 4:1.1–4:1.22). De av utgivaren förfärdigade promemoriorna är: »Om Wilhelmina Stålberg-artikeln» 28/4 1985, »Två kassaböcker och ett löst blad. En preliminär rapport» 24/5 1985, »Texten i (göteborgska) Pounsch» 4/6 1985, »Några iakttagelser om signaturen ’B.’» 4/6 1985, »Nej, inte av Strindberg» 11/6 1985, »August Strindberg i Dagens Nyheter under året 1876» 13/6 1985, 6 
 
 
 
 
 – TK 4 – »Strindberg som fast anställd i Dagens Nyheter dec[?] 1873–april[?] 1874» 7/9 1985, »Hur hantera Svensk Försäkringstidning?» 13/9 1985, »Månatligt avlönad av DN nov–dec 1876» 26/11 1986, »Strindberg – notisjägare?» 26/11 1986, »Gästspelet i Svenska Medborgaren 1874» 26/11 1986, »’Oktoberbreven’ till finska Morgonbladet» 14/1 1987, »Morgonbladet i Helsingfors, forts» 12/2 1987, »Strindberg och Förr och nu» 15/3 1987, »Aftonbladet 1869» 22/3 1987, »Kalendern Svea» 29/3 1987, »Gazetten» 3/4 1987, »I Leas Svalan» 22/4 1987, »Svensk Försäkringstidning (ännu en gång)» 29/4 1987, »Najaden» 29/4 1987, »Stockholms Aftonpost» 18/5 1987 och »Strindberg i DN 1877–79» 25/5 1987. Utöver denna svit av promemorior faksimileras även en promemoria av Bo Bennich- Björkman (ledamot av den s.k. referensgruppen; se textvol., s. 386), »angående Strindbergs ungdomsjournalistik, avd attribueringsproblem» 22/3 1989, som behandlar upphovsmannaskapet till artikeln »Etnografiskt» i Stockholms Morgonblad 30 december 1877 (se dok. nr 4:4). Den språkligt-stilistiska utredning rörande ett 70-tal tveksamma fall vid författarbestämningarna som Martin Gellerstam och Sven-Göran Malmgren gjort (se textvol., s. 386; jfr Gellerstams och Malmgrens uppsats »Strindbergska fingeravtryck i anonyma tidningsartiklar från 1870-talet» i Textkritik, red. Barbro Ståhle Sjönell, 1991) finns redovisad i fyra promemorior som även faksimileras (se dok. nr 4:2.1–4:2.4): »Fem Strindbergstexter» 21/4 1989 (av Gellerstam), »Tio texter – vilka är av Strindberg?» 21/4 1989 (av Malmgren; behandlar återstående 5 texter av de 10 först prövade), »Osäkra texter i Strindbergs ungdomsjournalistik (1–35)» 30/3 1990 (av Malmgren) och »Osäkra texter i Strindbergs ungdomsjournalistik (Textnummer 36–54:3)» 9/4 1990 (av Gellerstam). 7 
 
 
 
 
 – TK 4 – Ang. de förkortningar som används för de fyra promemoriorna av Gellerstam och Malmgren se förkortningslistan nedan. Där återfinns också förkortningar för Torsten Eklunds uppsats »Strindbergs verksamhet som publicist 1869–1880» i Samlaren 1930 och för Eklunds antologi Före Röda rummet, Strindbergs ungdomsjournalistik i urval, 1946; till båda hänvisas på ett flertal ställen i kommentaren. Av de 49 texter eller grupper av texter som Eklund publicerade i Före Röda rummet 1946 är i Samlade Verk 29 tryckta i Ungdomsjournalistik i textvol:s textdel, 9 i textvol:s kommentardel, 4 i den textkritiska kommentarens avdelning med osäkra Sgstexter nedan, 3 som faksimilerade texter nedan (Svensk Försäkringstidning och riksdagstryck) och 3 i SV 15 Dikter på vers och prosa/Sömngångarnätter. Endast en av texterna i Eklunds antologi hamnar utanför Samlade Verk, nämligen »Fryxells berättelser ur svenska historien» (Dagens Nyheter 13 januari 1874) – den har inte skrivits av Sg utan av J.N. Cramér (se PM »Nej, inte av Strindberg»). Det urval av Sgs korrespondenser till Göteborgs Handels- och Sjöfarts-Tidning från våren och sommaren 1876, som Hans Lindström utgav 1971 under titeln Från Stockholm. Brev till Handelstidningen, innehåller 12 artiklar. Samtliga har tagits med bland de säkra Sgstexterna i Ungdomsjournalistik med undantag av den avslutande (GHT 1/9 1876) som torde ha skrivits inte av Sg utan av hans efterträdare som korrespondent till GHT Nathan Hellberg (se textvol., s. 431). I SV 4 Ungdomsjournalistik etableras, vilket framgår redan av »Tillkomst och mottagande» i textvol. (s. 381), endast prosatexter (ej dramatik och lyrik) som publicerades i eller var avsedda för publicering i tidningar, tidskrifter och kalendrar och som Sg ej medtog i samlingsvolymerna I vårbrytningen och Kulturhistoriska studier. (Texter från 1870-talet som Sg ej själv medtog i Kulturhistoriska studier men som etableras i anslutning till detta verk i SV 7 exkluderas i SV 4.) De översättningar som Sg gjorde på 1870-talet faller utanför (i enlighet med den urvalsprincip som gäller för Saml. Verk; se SV 1, s. 280). Det gör också smärre svårdaterade texter som förblev otryckta under Sgs livstid men som har bevarats i manuskript. Ett exempel på en sådan text är den skiss till en biografisk artikel för Nordisk Familjebok (första upplagan, del 4, 1880–81) om dåvarande hovmarskalken och chefen för Kongliga Teatrarna Erik af 8 
 
 
 
 
 – TK 4 – Edholm som finns i Nordisk Familjeboks arkiv i KB (sign. R 36; jfr M. von Platen, »Strindberg och Erik af Edholm», Meddelanden från Strindbergssällskapet, nr 22, 1958, s. 12 ff.; Sgs följebrev den 21/5 1879 till utkastet återges i Brev 21, s. 69; se dok. nr 4:11). – Ett annat bevarat mindre manuskript (Bonniers förlagsarkiv) från 1870- talet är en reklamtext för den billighetsupplaga av Bengt Lidners samlade skrifter som utgavs på Adolf Bonniers förlag 1878; texten, som utgörs av en allmän presentation och som var avsedd att tryckas på häftesomslaget till upplagan, användes inte; den återges och kommenteras i Brev 21, s. 63; se dok. nr 4:10. – En annan text, som egentligen också faller utanför SV 4, är Sgs »Cirkulär till Vestergötland», som han antagligen författade i ett privat sammanhang i slutet av 1870-talet. Manuskriptet (ett blad folio, Lessebo Bikupa 1878, i Strindbergsarkivet i KB, SgNM D 71,2) har aldrig vidare- befordrats till trycket; det faksimileras i slutet av denna kommentar (dok. nr 4:12) i likhet med manuskripten rörande af Edholm och Lidner. Utöver de smärre tidningsnotiser av Sg som uppmärksammas i textvol., s. 512 ff. förekommer någon gång notiser i vilka han gör reklam för sina egna verk. Ett exempel på en sådan text utgör den tvåradiga »puff» för Röda rummet som Sg fick införd i september 1879 i Nya Dagligt Allehanda och Dagens Nyheter (se Brev 2, s. 76 f. med Eklunds kommentar i not 2). En del av Eklunds Strindbergsattribueringar, som visat sig vara tvivelaktiga eller felaktiga, har accepterats utan diskussion av senare forskare – det gäller bl.a. Carl Reinhold Smedmark och Ulf Boëthius. Sådana sekundära attribueringar berörs dock ej i föreliggande textkritiska kommentar, i vilken i princip endast Eklunds, ej andra Strindbergsforskares, attribueringar av ungdomsjournalistiken uppmärksammas. Följande särskilda förkortningar används i kommentaren: FRR = Före Röda rummet. Strindbergs ungdomsjournalistik i urval av Torsten Eklund, Sthlm 1946 Gellerstam 1989 = »Fem Strindbergstexter», otr. promemoria 21/4 1989 av Martin Gellerstam 9 
 
 
 
 
 – TK 4 – Gellerstam 1990 = »Osäkra texter i Strindbergs ungdomsjournalistik (Textnummer 36– 54:3)», otr. promemoria 9/4 1990 av Martin Gellerstam Malmgren 1989 = »Tio texter – vilka är av Strindberg?», otr. promemoria 21/4 1989 av Sven-Göran Malmgren Malmgren 1990 = »Osäkra texter i Strindbergs ungdomsjournalistik (1–35)», otr. promemoria 30/3 1990 av Sven-Göran Malmgren Saml. 1930 = »Strindbergs verksamhet som publicist 1869–1880», uppsats av Torsten Eklund tryckt i Samlaren 1930, ss. 142–192. 10 
 
 
 
 
 TEXTER I TEXTVOLYMENS TEXTDEL 
 
 
 
 
 
 
 
 
 – TK 4 – Textläget I Ungdomsjournalistik i SV har tryckts de texter som Strindberg publicerade i tidningar, tidskrifter och årliga kalendrar fram till årsskiftet 1879–80 och som gått att attribuera till honom – med de undantag som redovisas på s. 381 i textvol. Förstatrycken utgör bastexter vid textetableringen. Till några få texter tryckta i Svensk Försäkringstidning 1873 (notiserna »Det stormiga året 1872», »Brandstatistik» och »Embetsmän såsom styrelseledamoter», artikeln »Utdrag ur de Svenska Försäkrings-aktiebolagens stadgar. Sjöförsäkrings- aktiebolaget Neptunus» och del av artikeln »Lifförsäkringsbolaget Thules 30:de §») finns Sgs originalmanuskript bevarade (i Mörner-samlingen i Örebro universitets- bibliotek). Sg har som redaktör för tidningen kunnat följa och kontrollera tillkomst- processen inklusive korrekturläsningen ända fram till det helt färdiga tidningsnumret. Förstatrycket, inte MS, har därför lagts till grund för etableringen också av dessa texter; MSS har använts som komplementtexter. En korrespondens till Göteborgs Handels- och Sjöfartstidning 1876 som redaktionen refuserade har etablerats med hjälp av Sgs bevarade manuskript. 13 
 
 
 
 
 – TK 4 – Attribueringar I »Tillkomst och mottagande» i textvol. beskrivs (ss. 382–386) de principer som varit vägledande vid attribueringen till Sg av osignerade eller med signatur eller pseudonym undertecknade tidnings-, tidskrifts- eller kalendertexter. Som framgår där har inte enbart inre kriterier (slående paralleller med säkra Sgstexter beträffande innehåll eller ordval etc.) varit nog för att en text skall tillskrivas Sg; också goda yttre kriterier har krävts. Här nedan redovisas mer detaljerat än i textvol:s översiktliga framställning de viktigaste eller avgörande skälen (motiveringarna är alltså inte uttömmande, för kompletterande belysning hänvisas till promemoriorna) till att en text eller en grupp av texter attribuerats till Sg och tagits med i textvol. såsom absolut eller nästan absolut säker Sgstext. De uppgifter Sg meddelar i Tjänstekvinnans son har använts med försiktighet. När fyra artiklar (två teaterrecensioner, en konstrecension och en litteraturrecension) i Dagens Nyheter januari–april 1874 har identifierats som Sgs väsentligast utifrån beskrivningar i självbiografin har samtliga texter i DN av det aktuella slaget inom en vid tidsram prövats mot beskrivningen. Först sedan det konstaterats att ingen annan text kan komma i fråga har artikeln tillskrivits Sg. STOCKHOLMS AFTONPOST 1872 Efter Sgs återkomst till Stockholm från Uppsala i mars 1872 meddelade han i brev till Gustaf Eisen i Uppsala att han skrivit Hvarför har hufvudstaden ej något fritt universitet ännu? och Bildande konst. Winge: Thor i strid med jättar. Rosen: Katarina Månsdotter vill hindra Erik XIV att underskrifva en dödsdom. I–II: »Jag skrifver i Aftonposten – 3 artiklar har jag haft inne à 10 Rdr spalten – hvilket ju är bra betalt – 1:o ’Hvarför har hufvudstaden ej något fritt universitet ännu’! 2:o Om Vinges tafla. 3:o Om Rosens.» (Brev 1, s. 97.) – De båda artiklarna om Winges och von Rosens tavlor kommenterar han senare i Tjänstekvinnans son (SV 21, s. 14). Också Perspektiver. I. Några blickar på tiden och Perspektiver. II. Arbetarne behandlar Sg i självbiografin (SV 21, s. 14 f.). – Artiklarna finns därtill upptagna i en förteckning från 1880-talet av Sg med rubriken »Efterlemnade Skrifter» (originalet i Mörner- 14 
 
 
 
 
 – TK 4 – samlingen i Örebro universitetsbibliotek; återges i Birger Mörner, Den Strindberg jag känt, 1924, s. 175; se dok. nr 4:13). – Ett bevarat brev från Sg till Stockholms Aftonposts redaktör Birger Schöldström (Brev 1, s. 100) utgör av allt att döma följebrevet till den första av artiklarna. SVALAN 1872 I årgång 1872 av Svalan finns två biografier över kvinnliga romanförfattare, båda osignerade: Wilhelmina Stålberg och en biografi över Ulrika Sofia Strussenfelt. Sg skildrar i självbiografin hur han 1872, samtidigt med att han medarbetar i Stockholms Aftonpost, söker sig till »en ny liten illustrerad tidning för fruntimmer» (Svalan) och åt denna skriver en biografi över en kvinnlig författare (SV 21, s. 15). Föremålet för biografin måste vara Wilhelmina Stålberg. Artikeln om Ulrika Sofia Strussenfelt är nämligen författad inte av Sg utan av Richard Bergström (se PM »Om Wilhelmina Stålberg-artikeln»). SVEA 1873 Följebrevet som Sg bifogade när han skickade Något att tänka på till Otto Samson för godkännande, finns bevarat: »[– – –] emellertid har Hr Bonnier läst uppsatsen och förklarat sig för sin del ej ha något emot densammas intagande i ’Svea’ om nämligen den bibehålles i sitt nuvarande korta skick. Titeln må kunna gälla just emedan den ej annoncerar något af det ’tråkiga’ innehållet, och det radikala medlet att låta ett ungt fruntimmer resonnera om saken må göra den mindre afskräckande.» (Brev 1, s. 115.) Tillvägagångssättet att låta en ung kvinna framföra budskapet känns igen från artikeln i Svea, liksom den icke annonserande novelltiteln. SVENSK FÖRSÄKRINGSTIDNING Bland de endast mycket ofullständigt bevarade manuskripten till Svensk Försäkrings- tidning i Mörner-samlingen finns ett längre ms, innehållande notiser, som är skrivet med annan handstil än Sgs (jfr nedan s. 35). Tydligen har han haft assistans i det löpande redaktionsarbetet, förmodligen ställd till förfogande av uppdragsgivaren Otto Samson; någon eller några tycks ha bistått honom med textmaterial. 15 
 
 
 
 
 – TK 4 – Som Sgs har därför endast sådana texter accepterats i SV som är undertecknade »August Strindberg» eller »Utgifvaren», som kan härledas till Sg med hjälp av självbiografin eller till vilka MSS med Sgs handstil finns bevarade. Undantag utgör ett kort osignerat redaktionellt meddelande i notform som alldeles uppenbart är skrivet av tidskriftens redaktör. Anmälan är undertecknad »August Strindberg». Av notiserna är »Svensk Försäkringstidning kan [– – –]» undertecknad med »Utgifvaren»; till »Det stormiga året 1872», »Brandstatistik» och »Embetsmän såsom styrelseledamöter» har MSS med Sgs piktur bevarats; »Då våra sjöförsäkrares [– – –]» är en kort redaktionell kommentar i notform till en artikel av engelsmannen Samuel Plimsoll som Sg publicerade – hur han kom i kontakt med och anammade Plimsolls kritik av sjöförsäkringsbolagen skildras i Tjänstekvinnans son (SV 21, s. 56). Ett MS med Sgs handstil till Utdrag ur de Svenska Försäkrings-aktiebolagens stadgar. Sjöförsäkrings-aktiebolaget Neptunus finns bevarat. Sg beskriver i självbiografin (SV 21, s. 56) hur han tog upp »en kritik på ett uppstående bolag, som ville nedsätta premierna och utlovade andel i vinst» och hur »polemik uppstod, naturligtvis hänsynslös och med beskyllningar». Kontroversen avsatte i Svensk Försäkringstidning följande av Sg: artikeln Lifförsäkringsbolaget Thules 30:de § (upptakten till meningsutbytet), raden Herr Nachman skall få anstånd till nästa gång (undertecknad »Utgifvaren») och två Svar (det ena rubricerat, det andra orubricerat; båda är skrivna i jagform; det orubricerade av svaren, vilket avslutade polemiken, är signerat »Utgifvaren»). DAGENS NYHETER 1872–74 Ett brev från Sg till Dagens Nyheters redaktör Rudolf Wall, vilket uppenbart är följe- brevet till Lifvet i Stockholms skärgård. Bref till Dagens Nyheter (»Härmed ett bref från skärgården!»), finns bevarat (Brev 1, s. 111). I november 1873 omnämner Sg artikeln i 16 
 
 
 
 
 – TK 4 – ett brev till samma adressat när han inleder med »Alldenstund Ni för något öfver ett år sedan icke tvekade att införa ett Skärgårdsbref från undertecknad» (Brev 1, s. 145). Bref från Sandhamn 4 december 1873 och Post-skriptum till Bref från Sandhamn 6 december 1873 utgör fortsättning på en Sgsartikel »Bref från Sandhamn» som införts i tidningen 3 december och som Sg under rubriken »Sandhamn i storm» 1880–81 tryckte om i I vårbrytningen (i SV 2, ss. 35–41). Enligt Tjänstekvinnans son var teatern Sgs »departement» (SV 21, s. 88) under hans tid som fast anställd på Dagens Nyheter (han tillträdde någon gång i december 1873 och slutade någon gång i april 1874). Sgs skildring i självbiografin av hur han fick »anledning att ge kongliga teaterns i slentrian domnande traditioner en väckelse när en främmande skådespelerska gav gästspel» och hur hans klokhet då flög bort med »förtjusningen över att se något genialt» (SV 21, s. 90) syftar på Fröken Dolckes uppträdande i Orleanska Jungfrun. Striden mellan gamla och nya skolan 4 mars 1874. Någon annan DN-artikel från den aktuella perioden i vilken en gästande skådespelerska beröms och »i slentrian domnande traditioner» kritiseras finns inte. Dolcke-recensionen är undertecknad med signaturen »A.». Ytterligare fyra teatertexter i tidningen under vintern–våren 1873–74 är signerade »A.» och har huvudsakligen på denna grund (jfr självbiografin, SV 21, s. 90: »Han signerade sina artiklar, alla visste vem signaturen var, och han var beredd stånda ansvar») bedömts också vara Sgs, nämligen Teater. Kungl. Dramatiska teatern 20 december 1873, notisen Ladugårdslandsteatern 7 januari 1874, Teater I–II 24 januari och 28 januari 1874 samt notisen Fröken Dolcke 25 februari 1874. När Sg i självbiografin berättar om hur han i en artikel framkastar »helt oförsiktigt att ett färgtryck efter ett Correggios mästerverk var mera värt trettio kronor än en akademielevs original var värt åtta hundra» (SV 21, s. 89 f.) syftar han på Konstverk i godtköpsupplagor, i vilken på snarlikt sätt framkastas att »en kopia af ett mästerverk eller ett godt original» som kan köpas »för 10, 15, 20 eller 30 rdr» är att föredra framför 17 
 
 
 
 
 – TK 4 – »ett dåligt eller medelmåttigt original för 200 rdr, hvilket är medelpriset på elevernas försök uppe i konstföreningen». Kungliga Stora teatern. Kungarne på Salamis I–II har enligt Sgs dåvarande redaktionskollega på Dagens Nyheter Klas Ryberg författats av honom. I ett stockholmsbrev till landsortspressen knappt tio år efteråt (här citerat ur tidningen Upsala 15/12 1883) erinrar sig Ryberg: »En kritik öfver Runebergs ’Kungarne på Salamis’, som uppfördes å k. teatern, väckte berättigad uppmärksamhet. Han [Sg] visade här ej allenast noga kännedom om dramat och skarp blick för utförandet, utan uppenbarade äfven närmare bekantskap med det rent sceniska.» Sg beskriver i självbiografin hur han blev »hotad med stryk av ett dåligt teatersällskap som gästade Stockholm. Han hade nämligen skrivit att de gåvo ut falska varor då de togo samma pris som Dramatiska teatern och utförde sin sak så miserabelt» (SV 21, s. 90). Han syftar här på följderna av och innehållet i Bref från landsort[st]eatern till D.N. där bl.a. anmärks: »Biljettprisen äro alldeles för höga, ty då Dramatiska teatern endast tar 2 rdr för parkett, bör Södra teatern icke göra anspråk på mer än högst hälften [– – –] Och har nu landsortsteatern blifvit insläppt inom hufvudstadsportarne och derstädes tolererad, så bör den också nedsätta sina anspråk i afseende på prisen lika lågt som allmänheten sänkt sina med hänsyn till prestationerna.» Sg var under riksdagen 1874 en tid Dagens Nyheters riksdagsreferent (SV 21, s. 88 f.). Bevarade stolpnoteringar av hans hand från andra kammarens sammanträde 28 februari 1874 (de är i utdrag avbildade på ss. 412–413 i textvol. och faksimileras i sin helhet i denna kommentar; dok. nr 4:9) visar att han tjänstgjorde som DN:s referent vid detta tillfälle. Referatet från sammanträdet, Lördagens sammanträde, publicerades i tidningen 2 mars 1874 under samlingsrubriken Riksdags-Nyheter. Skildringen i självbiografin av hur Sg anmälde »en kristlig tidskrift på så sätt, att han förklarade det utgivaren ådrog sig ett dyrt ansvar genom att sprida dessa ’villfarelser’» (SV 21, s. 90) avser Nya böcker 1 april 1874, inkluderande recensionen av Nordisk Illustrerad Barntidning nr 10. I denna senare heter det bl.a.: »Vill man dertill smugla in 18 
 
 
 
 
 – TK 4 – läseri och uppfostra denna nya generation med medeltidsläror, då har man gjort sig skyldig till ett attentat, hvarför man svårligen skall kunna stå till svars inför en kommande tid.» Hela artikeln har uppenbart skrivits av en och samma person – böckerna behandlas i löpande framställning. Vårt nyaste landskapsmåleri. Litet text till illustrationerna på Konstföreningen 13 oktober 1874 är den avslutande av tre innehållsligt sammanhängande artiklar varav de båda tidigare trycktes i Dagens Nyheter 9 och 10 oktober 1874 under denna rubrik och av Sg 1881 något förkortade infördes i Kulturhistoriska studier under rubriken »Det nya landskapsmåleriet» (i SV 7). NORRKÖPINGS TIDNINGAR 1874 Signaturen »Hörne» under Smått och godt från hufwudstaden. (Bref till Norrköpings Tidningar.) är Sgs; han använde den samma år i Najaden under dikten »På Nikolai ruin» (30 juli 1874; jfr SV 15, s. 337). Ordinarie stockholmsreferent till Norrköpings Tidningar var Sgs kollega på Dagens Nyheter C.H. Atterling; tydligen vikarierade Sg tillfälligt för honom. POUNSCH 1874 Sgs redaktionskamrat på Dagens Nyheter 1874 Klas Ryberg har i bl.a. Stockholms- Tidningen 6 juni 1893 berättat: »Jag hade arbetat i mitt anletes svett, och åtskilligt manuskript förelåg. Återstod en illustration, föreställande korridoren i ett större hotell. En mängd skodon, stöflar och pjäxor syntes utanför dörrarne till de resandes rum. Framåt korridoren larfvade en robust, medelålders man i mycket lätt drägt, med nattmössa på hufvudet och ett ljus i ena handen; gestalten kastade en ofantligt lång skugga efter sig. Illustrationen var ju kostlig nog; men redan uttröttad – var jag ej i stånd att pressa fram någon text till densamma. Där stod jag … I min nöd vände jag mig till min bordskamrat och bad honom stå mig bi. Strindberg besinnade sig ej länge. Efter tjugo minuters förlopp öfverlemnade han ett halfark, nära fullskrifvet.» Den av Ryberg så utförligt beskrivna illustrationen finner man – jämte text – i 1874 års Pounsch (en göteborgstidskrift som Ryberg medarbetade i) under rubriken Vid 19 
 
 
 
 
 – TK 4 – Midnattsstunden. Roman ur våra dagar. – Teckningen återges i anslutning till den etablerade texten på s. 135 i textvol. SVENSKA MEDBORGAREN 1874 I Skånska Aftonbladet 20 oktober 1882 uppger en skribent (med all säkerhet Nathan Hellberg, Sgs kollega på Dagens Nyheter 1874) att Sg skrivit Våra böcker I–II. – I KB:s ämbetsarkiv har tidigare legat några urklipp med artiklarna med dåvarande riksbibliotekarien G.E. Klemmings påskrift att Sg är författaren (Uno Willers, Från slottsflygeln till Humlegården, 1962, s. 33). – I samma arkiv finns artiklarna noterade som Sgs i en samtida förteckning rubricerad »1874. Böcker och annat tryck. Utgående. Ingående.» – Se också Brev 1, s. 149. En »latinskrifning i Upsala». Kulturhistorisk skiss, upptecknad för Sv. Medborgaren lät Sg 1877 i en kraftigt omarbetad version ingå i Från Fjärdingen och Svartbäcken under titeln »Ett folknöje» (SV 2, ss. 139–143). En fristat under skräckregeringen I–II finns med i Sgs ovan nämnda förteckning »Efterlemnade Skrifter» (Mörner, Den Strindberg jag känt, s. 175). – Några av de episoder som skildras i artiklarna återkommer i »Ur August Strindbergs Självbiografi» i Tiden 25 oktober 1884 (SV 17, ss. 196–199). – Diskussionen med läraren-prästen kring frågan »Huru många personer i gudomen?» återger Sg också i självbiografin (SV 20, s. 159). FÖRR OCH NU 1875 De 14 texter som Sg räknar upp, när han i Finsk Tidskrifts marsnummer 1878 skildrar en litteratörs besvärligheter (se textvol., s. 351), återfinner man i Förr och Nu 1875. Litteratören är uppenbart Sg själv; hans boklån på KB vid (ungefärliga) tiden för texternas tillkomst (se om dessa lån kommentaren i textvol., s. 423) styrker att så är fallet. – En av texterna, »Månsken», tog Sg med i Dikter på vers och prosa 1883 (jfr SV 15, s. 342). – »Månsken» och ytterligare en text, »Höger eller venster!», ingår i ovan nämnda förteckning »Efterlemnade Skrifter» (Mörner, Den Strindberg jag känt, s. 172). – Av övriga texter, Våren och Sommaren, För metare, Stockholmsbilder. 5. 20 
 
 
 
 
 – TK 4 – Stora Gråmunkegränden, Två porträtt af Erik XIV, Erik XIV:s graf i Vesterås domkyrka, Nordiska målares taflor. 42. Stockholms Stortorg i Erik XIV:s dagar, De gamle gallerne, Höst och Vinter, Biskop Terseri grafvård i Linköpings domkyrka, Nordmännen i Frankrike, Hemlängtan och Bröderna Ramsay, lät Sg 1881 »Nordmännen i Frankrike» ingå (något förändrad) i Svenska folket I (SV 9, ss. 173–174, 175–178). DAGENS NYHETER 1876–78 De sex arvodesutbetalningar till Sg som noterats för januari–juli 1876 på ett bevarat blad »Redaktionsomkostnader» i Dagens Nyheters arkiv (jfr textvol., s. 424) sammanfaller tidsmässigt på ett frappant sätt med konst- och utställningsrecensioner dessa månader i tidningen. Denna omständighet i kombination med annat (goda inre kriterier, en passus i brev till Siri von Essen [Brev 1, s. 334], ett troligt följebrev till en av artiklarna [Brev 1, s. 283], signaturen »S–g» under en serie på fem recensioner 23/5–15/6 1876, omnämnande i brev till Albert Bonnier [Brev 2, s. 137] m.m.) pekar ut Sg som tidningens konst- eller utställningsrecensent under denna tid, dvs. som författare till Kronbergs tafla 12 februari 1876, En titt på Konstföreningen [I–II] 7 och 8 mars 1876, Egron-Lundgren-utställningen 13 maj 1876, Konsten, det konstiga och det naturliga I–V 23 maj, 2, 7, 13 och 15 juni 1876 och Asiatiska Museet 17 juli 1876. Utförligare avhandlas dessa kronologiska och andra samband i textvol., ss. 424–426, och i PM »Två kassaböcker och ett löst blad» och PM »August Strindberg i Dagens Nyheter under året 1876». Under första kvartalet av år 1878 trycks endast två konstartiklar i Dagens Nyheter: Bildande konst 2 mars 1878 och Elevarbetena vid Akademien för de fria konsterna 26 mars 1878. Också vad gäller dessa båda konstanmälningar får inre kriterier (se exempel i Saml. 1930, s. 166 f.) stöd av kronologisk överensstämmelse: arvode »för 2 uppsatser 30:–» har utbetalats till Sg 1 april 1878, rimligen för dessa båda artiklar (jfr textvol., s. 426 f.; utförligare behandlat i PM »Två kassaböcker och ett löst blad»). – Konstartikeln 2 mars bygger på ett besök i Edward Berghs ateljé; sannolikt är det denna artikel som åsyftas 21 
 
 
 
 
 – TK 4 – när Sg i brev till okänd, förmodligen någon i Dagens Nyheters redaktion, 19[?] februari 1878 skriver: »Edvard Berg kommer under dagens lopp!» (Brev 2, s. 32). GÖTEBORGS HANDELS- OCH SJÖFARTS-TIDNING 1876 Att Sg skrivit de 15 med Från Stockholm och den med Om värnpliktens vänner, m.m. rubricerade artiklarna är väl belagt. Brev till tidningens redaktör S.A. Hedlund om medarbetarskapet i GHT finns bevarade (Brev 1, ss. 368 och 373 f.) liksom MS till en i tidningen aldrig införd korrespondens (se textvol., ss. 443–447, och nedan ss. 43–44). En av artiklarna, införd 31/5 1876 under rubriken »Från Stockholm» och med underrubriken »Bränvinets svenska historia intill Gustaf III, i starkt sammandrag belysande möjligheterna för nykterhetsifrarne», upptog han 1881 i Kulturhistoriska studier under titeln »Brännvinets svenska historia intill Gustav III, i kort sammandrag» (i SV 7). Artiklarna undertecknade han med signaturerna »S–g» och »Sg». GAZETTEN 1876 Inledningen i Litteratur är skriven så som Sg i (ett eventuellt aldrig avsänt) brev till Rudolf Wall sagt sig vilja behandla litteratur i tidskriften (»med källor från K. Biblioteket» etc.; Brev 1, s. 370). – I En dåres försvarstal sägs explicit att bokens huvudperson (Sgs alter ego) författat litteraturrevyn i numret (SV 25, s. 166). MORGONBLADET 1876 Korrespondenserna med rubrik Stockholmsbref i finska Morgonbladet hösten 1876 tycks Sg till stor del ha författat tillsammans med Siri von Essen. Brevet infört 9 november 1876 är dock obestridligt Sgs eget: det är skrivet i jagform och skildrar ett andrakammarmöte som han bevistat och som han kommenterar också i självbiografin (jfr textvol., ss. 384–385, 437–438). STOCKHOLMS MORGONBLAD 1877 Bl.a. överensstämmelser med avsnitt i Förr och Nu-artikeln »Nordmännen i Frankrike» (se textvol., s. 189 f.) och Svenska folket I (se SV 9, s. 173 f.), ett av Sg själv påpekat medarbetarskap i »Morgonbladet» (Brev 2, s. 32; det bör kunna vara fråga om Stockholms Morgonblad) och det förhållandet att Sg uppenbarligen läst det aktuella 22 
 
 
 
 
 – TK 4 – numret av tidskriften Mélusine vid en tidig tidpunkt gör tillsammantagna det motiverat att föra Etnografiskt till de absolut eller nästan absolut säkra Sgstexterna. Mer ingående utreds detta i Bo Bennich-Björkmans PM »Angående Strindbergs ungdomsjournalistik, avd attribueringsproblem». FINSK TIDSKRIFT 1878 De båda artiklarna i Finsk Tidskrift 1878, i SV rubricerade Brev från Stockholm inom hakparentes, har Sg undertecknat med namn, »Aug. Strindberg» resp. »August Strindberg». NYA DAGLIGT ALLEHANDA 1878 Katalogen öfver Allmänna etnografiska utställningen I är tveklöst Sgs. Skribenten demonstrerar betydande kunskaper i sinologi, ett specialintresse som Sg odlade vid denna tid. Artikeln är undertecknad »J.A. S–g.», dvs. med Sgs initialer. Dessutom är den upptagen i den ovan nämnda förteckningen »Efterlemnade Skrifter» (Mörner, Den Strindberg jag känt, s. 175) som »Kritik på Kinesiska utställningen. vid expositionen (etnografiska) i Arffurstens palats». FÖRR OCH NU 1879 Hunnerna är signerad »–g.», enligt Sgs kollega på KB Bernhard Lundstedt Strindbergs signatur (Sveriges periodiska litteratur II, 1896, s. 152). – Sg lånade, uppenbarligen för artikeln i Förr och Nu, A.S.D. Thierrys Histoire d’Attila et de ses successeurs på KB (se textvol., s. 442). Artikeln Herman Alfred Leonard Wahlberg speglar Sgs intresse för Wahlgrens konstnärskap, ådagalagt i tidigare konstartiklar under 1870-talet. Artikeln är undertecknad med »S–g», den signatur han tidigare under decenniet använt sig av i Dagens Nyheter och Göteborgs Handels- och Sjöfarts-Tidning. 23 
 
 
 
 
 – TK 4 – Ändringar i Svensk Försäkringstidning-trycket som har införts i Samlade Verk Till ett fåtal texter i Svensk Försäkringstidning finns Sgs originalmanuskript (MSS) bevarade; vid etableringen i SV av dessa texter har emellertid tidningstrycket, inte MSS, lagts till grund (se om detta ovan s. 13). Förteckningen upptar samtliga ändringar i tidningstrycket som accepterats vid textetableringen. Sid- och radhänvisningar ges till SV. Först citeras tidningstrycket, därefter MS. 58: 2 förlidet förledet 63:33 reservfonden reservfond hafva ha förlidet förledet bolag på denna rörelse bolag i det hela tills förtjenat dato förtjenat 14 sin obetydliga möda sin möda 18 tabellen tab 22 förlidet år sett sett förledet år 2775,000 75,000 32 inbetalda inbetaldta 38 åt bolaget sjelft att åt dem sjelfva att eftersinna afgöra 38 64: 2 10 24 
 
 
 
 
 – TK 4 – Utgivarens egna ändringar Sid- och radhänvisningar ges till SV. Först citeras SV, därefter tidnings-, tidskrifts- eller kalendertrycket. 10: 1 praeterea / preterea 17:11 II. // Bildande konst. / Winge: Thor i strid med jättar. Rosen: Katarina Månsdotter vill hindra Erik XIV att underskrifva en dödsdom. / II. 18:29 bitter, hård / bitter hård 23: 2 i alla livets förhållanden / i alla alla lifvets förhållanden 25:18 jämlikheten / jemnlikheten 27: 7 II. / Arbetarne. // Perspektiver. / II. / Arbetarne. 28:32 börja / börjar 30: 8 medborgare. Dessa / medborgare. »Dessa 11 ’representera’ / »representera» 12 ’sämre folk’ / »sämre folk» 13 ’de fattige’ / »de fattige 31: 7 II. / Arbetarne. / (Forts.) // Perspektiver. / II. / Arbetarne. / (Forts. fr. n:r 97). 34: 1 jord, fabricerade / jord fabricerade 44:33 då I för alltid / då J för alltid 45: 4 jämvikt / jemnvigt 58:24 Plimsoll / Plimson 62: 8 Därefter / »Derefter 14 Då / »Då 23 Då / »Då 69: 8 särskilda uppsatser / särskildta uppsatser 70:17 soliditeten / soliditen 80: 8 annat. / Detta // annat. / (Forts. fr. gårdagsnumret.) / Detta 82: 2 Post-skriptum / till // Post-skriptum. / till 89:25 den olyckliga / det olyckliga 97:26 II. // Teater. / II. 25 
 
 
 
 
 – TK 4 – 103:13 II. // Kungliga Stora teatern. / Kungarne på Salamis. / II. 105:10 lyckats så väl som / lyckats såväl som 114: 2 landsortsteatern / landsorteatern 115:24 parkettplatser uthyras / parkettplatsen uthyras 122: 6 Konstföreningen. / Om // Konstföreningen. / (Forts.) / Om 20 jämt så mycket / jemte så mycket 142:26 II. // (Insändt.) / Våra böcker. / II. 144:16 Michelsenska / Michelsonska 156:10 II. // En fristat under skräckregeringen. / II. 161: 2 Sommaren. / Till // Sommaren. / (Se pl. sid. 164.) / Till 163: 9 (se sid. 164–165) / (se sidd. 172, 173.) 19 efter sarv / efter saf 21 histoire naturelle / histoire, naturelle 164: 1 Freeman. / Freeman. – Sid. 174. 165: 1 Freeman. / Freeman. – Sid. 174. 167:13 å sid. 168 / å sid. 188 168: 1 Pettersson. / Pettersson. – Sid. 192. 169: 2 Erik XIV. / Huru // Erik XIV. / (Se pl. sidd. 204 och 205.) / Huru 13 uppgiver vara / uppgifves vara 173: 3 domkyrka. / Då // domkyrka. / (Se pl. sid. 208.) / Då 175: 4 Kronberg. / Kronberg. – Sid. 209. 176: 1 Kronberg. / Kronberg. – Sid. 206. 178:22 till övre Italien. // till öfre Italien. ** / [not:] ** Se mera härom i band V, sid. 75. 181: 8 deras präster. // deras prester. ** / [not:] ** Se mera härom i band V, sid. 75. 182: 2 Vinter. / Och // Vinter. / (Se planschen å nästa sida.) / Och 191: 2 Hemlängtan. / Professor // Hemlängtan. / (Till planschen å sid. 285.) / Professor 193:12 å sid. 194 / å sid. 316 201: 2 Konstföreningen. / [I.] / Modefärgen // Konstföreningen. / Modefärgen 203:33 trasmatta / trasmassa 204:22 [II.] // En titt på Konstföreningen. / (Forts.) 26 
 
 
 
 
 – TK 4 – 215: 6 II. // Konsten, det konstiga och / det naturliga. / Af S–g. / II. 219:26 III. // Konsten, det konstiga och / det naturliga. / Af S–g. / III. 220:12 kling», »Jag / kling, »Jag 16 ropade han / ropade hon 223:26 IV. // Konsten, det konstiga och / det naturliga. / Af S–g. / IV. 225:26 arbeta inifrån / arbeta infrån 227:37 riktigt; det första / riktigt; Det första 228:23 logaritmer! / (Forts.) // logarithmer! 26 V. // Konsten, det konstiga och / det naturliga. / Af S–g. / V. 233:11 snurrar runt / snurrar rund 235:20 Le chariot d’enfant / Le chariot l’enfant 34 237: 8 27 gånger så stor / gånger så stort pinjekotten / pinjekatten den fossila fabriken / den fassila fabriken 241:28 naivitet / naivité 242:13 på fjällen, vid insjön / på fjällen vid insjön 16 Att han har lyckats så / Att han han lyckats så 251:19 rummen (utställningen / rummen, (utställningen 258:30 i Posten, förre / i Posten (förre 259: 6 Föreningen F.A.V. / Föreningen F.A.O. 266:11 Lauréus / Laurens 268: 4 blivit lämnade / blifvit lemnad 274:29 Hafströms / Hafgrens 275:17 mången! / mången: 277: 1 bäddad / bäddar 21 rothatt! / rothatt: 25 person! / person: 26 fängelseatmosfär! / fängelseatmosfer: 279: 8 är skrivet / är skrifvit 282:31 börda! / börda: 287:15 jämvikt / jemnvigt 292:20 klar bevisning / oklar bevisning 27 
 
 
 
 
 – TK 4 – 28 298: 8 22 304:23 retortis undis / retortis nudis son estime … » / ton estime … où vit / on vit jag: ’Din / jag: »Din 27 dåre!’» / dåre!» 305: 3 ’våra’ / »våra» 316: 1 krigstukt och krigsanda / krigstukt och krigsanda 341: 2 [Brev från Stockholm.] / Öfversigt. 342:25 Fru Marie Grubbe / fru Marie Grubbe 349: 2 [Brev från Stockholm.] / Öfversigt. 367: 2 Hunnerna. / Långt // Hunnerna. / (Se bilderna på sp. 599 och 601.) / Långt 375: 1 Herman Alfred Leonard Wahlberg. / [denna bildtext saknas i förlagan] Anm. till ändringarna 341:2 och 349:2: »Öfversigt», som är rubriken i förstatrycket (Finsk Tidskrift 1878), spänner över fler inslag än Sgs artikel, varför de båda Sgsartiklarna i stället i SV getts rubriken »Brev från Stockholm» satt inom hakparentes; i Finsk Tidskrifts innehållsregister för årgång 1878 är artiklarna rubricerade »Bref från Stockholm». 28 
 
 
 
 
 – TK 4 – Beskrivning av bevarade originalmanuskript Som framgått av textlägesbeskrivningen ovan, s. 13, finns endast några få (i Mörner- samlingen i Örebro universitetsbibliotek) bevarade MSS till Ungdomsjournalistik. SVENSK FÖRSÄKRINGSTIDNING 1873 1. Notiserna »Det stormiga året 1872» och »Brandstatistik» är skrivna med mörkbrunt bläck på en och samma sida av ett blad (format 18,5 × 21,5 cm) av handgjort papper. Vattenstämpeln i papperet utgörs av ett bikupemärke, varav endast övre halvan syns; papperssorten förefaller vara C&I Honigs Bikupa. I sidans övre vänstra hörn har Sg med mörkbrunt bläck givit sättningsanvisningen »Borgis» (typgrad med en höjd av nio punkter). Se dok. nr 4:7. 2. Notisen »Embetsmän såsom styrelseledamöter» är skriven med mörkbrunt bläck på ena sidan av ett enkelt (koncept)papper i formatet 22 × 25 cm. Se dok. nr 4:7. 3. Artikeln »Utdrag ur de Svenska Försäkrings-aktiebolagens stadgar. Sjöförsäkrings- aktiebolaget Neptunus» upptar båda sidorna av ett folioblad handgjort vattenrandat papper i storleken 23 × 36 cm; texten är skriven med mörkbrunt bläck. Till underrubriken »Sjöförsäkrings-aktiebolaget Neptunus» finns i MS en fotnot som saknas i trycket. Fotnoten lyder: »Hvad Svenska Sjöförsäkringen beträffar är den åsigten gängse att premierna ej kunna konkurrera med de tyska, men deremot är de Svenska bolagens soliditet långt större, hvilket framgår vid jemförelse med Homberger Stettiner m.fl bolags årsberättelse [här eventuellt en textförlust vid papperets kant; ett avslutande r saknas?] (Annalen des ges. Versicherungswesens 1872)». Se dok. nr 4:7. 4. Av MS till artikeln »Lifförsäkringsbolaget Thules 30:de §» är senare delen bevarad (se dok. nr 4:7). Texten är skriven med mörkbrunt bläck på alla fyra sidorna av ett helark handgjort vattenrandat papper som vikts så att det bildar 2 folioblad i formatet 22 × 36 cm. Sidorna är opaginerade. Nederst på den sista sidan står två med brunt bläck skrivna textrader upp och ner: »Katedralen i Sevilla / (Fernan Caballero)». 29 
 
 
 
 
 – TK 4 – De tretton första raderna i den bevarade MS-texten är strukna med mörkbrunt bläck. Till höger mittför det strukna är ritat med blåpenna två stora frågetecken. Efter den sista strukna raden följer ett kryss, gjort med blåpenna, och ett inskottstecken, gjort med mörkbrunt bläck. Båda dessa tecken återkommer (gjorda också här med blåpenna resp. mörkbrunt bläck) både överst och nederst på ett i texten infogat halvt folioblad av ordinärt skrivpapper med mörkbrun bläcktext av annan hand än Sgs. Bladet har fastlimmats i sitt övre högra hörn ungefär mitt på MS-sidan omedelbart efter de strukna raderna; det kan vikas åt sidan så att den underliggande texten blir synlig. Inskottet motsvarar raderna 27–37 på s. 63 i textvol.; det finns där också avbildat på s. 398. Sg har med mörkbrunt bläck gjort ändringar i inskottstexten enligt följande (i vänsterspalten nedan ges sid- och radhänvisningar till SV): 63:29 till följe mindre dödlighet bland de försäkrade än ett beräkningarne utvisa. ä t till följe af att dödligheten understiger beräkningarne. 31 börjar ä t börja 32 beräkningar ä t beräkningen 36 ifrån lätt nog blir befriadt derifrån ä t ifrån sig lätt nog kan göra sig detsamma qvitt. I den text som följer efter inskottet (den har delvis varit skymd av denna) och som omfattar återstoden av artikeln har Sg gjort följande ändringar och understrykningar med blåpenna (i vänsterspalten nedan ges sid- och radhänvisningar till SV): 63:38 utan [som förtydligats med ytterligare ett »utan» ovanför] understr 64: 1 en lysande period ä t en period 5 unga ä t goda [»unga» str och ett tidigare struket »goda» återställt genom underprickning] åren för ä t åren tillräckligt för stå sig ä t stå emot alla eventualiteter 6 det strukna på gamla dagar [som ersatts med »vid framskriden ålder»] understr 7 11¾ % och detta just på dess höjdpunkt ä t 10 % [procenttecknet efter »10» är skrivet med brunt bläck] 11 hvarom mera står ä t hvarom står 30 
 
 
 
 
 – TK 4 – 19 kapital-starkt då ju 200,000 Rdr är en obetydlig garanti der man ämnar röra sig med millioner. ä t kapital-starkt. 22 omnämnas ä t uppstå 26 aktiekapital med ä t aktiekapital af 27 utomordentlig ä t extra 65: 1 endast upptäckt en hvilkens namn förekommit i affärsverlden ä t tyvärr ej upptäckt någon med försäkringsväsendet förtrogen person 3 och så invecklad affär ä t och vigtig affär 31 
 
 
 
 
 – TK 4 – Förarbeten, manuskript som inte trycktes, manuskript skrivna av andra samt bevarade korrektur Här nedan redovisas förutom förarbeten till texterna i Ungdomsjournalistik också mss av Sg som inte trycktes, mss skrivna av andra än Sg och bevarade korrektur. Vad gäller Svensk Försäkringstidning och Gazetten relaterar nedanstående inte bara till det i textvol. tryckta utan också till innehållet i tidskrifterna i sin helhet (se faksimilerna av Svensk Försäkringstidning och Gazetten, dok. nr 4:4 och 4:6). Allt här redovisat textmaterial ingår i Mörner-samlingen, Örebro universitets- bibliotek. SVENSK FÖRSÄKRINGSTIDNING 1873 1. Ett folioblad handgjort papper i formatet 22 × 36 cm med vattenmärket C&I Honig [Bikupa] innehåller början av en artikel av Sg med rubriken »Om Lifförsäkring». Texten är skriven med mörkbrunt bläck på bladets båda sidor (se dok. nr 4:7). Den har inte tryckts i tidskriften men Sg har försett den med sättningsanvisningen »Corpus» (typgrad med en höjd av tio punkter) skriven med mörkbrunt bläck överst till vänster på rectosidan. Texten lyder: Om Lifförsäkring Bland försäkringsbrancherna är ingen som har att kämpa med så många fördomar och så mycken motvilja som Lifförsäkringen. Orsaken härtill torde till en god del ligga i allmänhetens okunnighet om lifförsäkringens väsende och betydelse, i det rätt mången än i dag anser lifförsäkringen såsom en mer eller mindre slumpaktig spekulation af några att beskatta alla; men en ännu större del af skulden återfaller otvifvelaktigt på bolagen sjelfva som begagna medel af rätt underlig art för att upplysa allmänheten om dess okunnighet. Man skickar nämligen ut fanatiska agentinstruktioner, agentrådgifvare, broschyrer och dylikt lika mycket öfvertalande som ickeöfvertygande och hvilka istället för att vinna publiken inge ofrivillig om icke afsky så åtminstone misstroende mot dem som propagera läran om lifförsäkringens välsignelse. Hvad skall 32 
 
 
 
 
 – TK 4 – t.ex. en upplyst person tänka om en affär som begagnar sådana argumenter för att vinna kunder – om man nemligen är nog uppriktig att kalla försäkringen en affär – som följande passiar [?] hvilka vi haft grämelsen att läsa i en broschyr utgifven af ett aktadt bolag: ’Apostelen Paulus har lärt oss – och dessa ord kunna icke för mycket framhållas för dem som icke lifförsäkrat sig – att den som icke sörjer för de sina och i isynnerhet för dem som tillhöra hans eget hus, han har förnekat tron och är sämre än en otrogen.’ Är detta sättet att upplysa allmänheten om lifförsäkringens nytta? Ingalunda – alldrahelst lifförsäkringen är en institution som endast kan se den mera välmående och således till en viss grad mera upplysta publiken till godo, och vi kunna icke underlåta att våga finna detta bolagens sätt att gå till väga högst oförståndigt; ty låt vara att försäkringsväsendet är en af nyare tidens vackraste och mest fruktbringande ideer såsom den der skyddar för den hittils såsom oberäknelig ansedda slumpens allt tillintet görande verkningar, så är väl ingen nog kortsynt eller sanguinisk att anse hvarje egare af försäkringsaktier eller hvarje styresman i ett försäkringsbolag som en idebärare eller missionär hvilken med försakelse och martyrskap i ersättning offrar sitt lif för att sprida försäkringsidéns välsignelser till menskligheten utan att härvidlag liksom vid hvarje annat kall, kanske vid dem med mycket vackrare 2. Ett helark handgjort papper med vattenmärke C&I Honig Bikupa vikt till 2 folioblad innehåller på de båda första sidorna (storlek 22 × 36 cm) en av Sg med mörkbrunt bläck skriven text med rubriken »Svensk Försäkringstidning» (se dok. nr 4:7). Texten kan vara ett utkast till introduktionsbrev som Sg tänkt sända till presumtiva prenumeranter. Den kan också vara ett utkast till en tryckt »Anmälan» (som sedan fick annan utformning; den allra sista meningen återfinns – något förändrad – i de första numrens »Anmälan»). I Sgs manuskript har ingrepp med blyerts gjorts av annan hand. Den ursprungliga texten lyder: 33 
 
 
 
 
 – TK 4 – [Första sidan:] Svensk Försäkringstidning Alldenstund Försäkringsväsendet, oaktadt det småningom tillkämpat sig en framstående plats inom affärsverlden och derjemte utöfvar ett vigtigt inflytande icke blott på de rent merkantila utan i stort taget äfven på de allmänna sociala förhållandena, ännu har att brottas mot okunnigheten och fördomarne, ithy att en stor del af allmänheten ännu helt ensidigt betraktar Försäkringsväsendet såsom uteslutande en spekulation af några att beskatta alla, skulle ett företag som ginge ut på, att, genom agenterna, gifva allmänheten ett rigtigare begrepp om Försäkringsväsendets betydelse måhända icke vara ur vägen. Uppmanad af intressenter i Försäkringsbolag härstädes har Undertecknad funnit sig befogad utgifva en Svensk Försäkringstidning, hvars syfte och ändamål skall blifva: att genom historiska och statistiska upplysningar framhålla så att säga den vetenskapliga sidan af Försäkringsväsendet, såsom utgörande ett kapitel af nationalekonomien, gentemot dem som betrakta saken ensidigt som spekulation; vidare det praktiska och för Bolagen, såsom affärer betraktade, ganska vigtiga syftet att hålla agenternas intresse och vaksamhet vid lif genom meddelanden öfver utländska Bolags verksamhet och ställningar, der några beröringspunkter [På övre halvan av andra sidan:] förefinnas med våra inhemska; genom intagande af inhemska Bolags årsberättelser hvilka just lemna de intressantaste och mest upplysande detaljer i Försäkringsväsendet, [På nedre halvan av andra sidan:] All den diskretion och opartiskhet som man har rätt att fordra af en facktidning anser sig Utgifvaren kunna garantera. I Sgs text har någon (Sgs uppdragsgivare Otto Samson?) med blyerts strukit ett avsnitt nederst på första sidan (fr.o.m. »hvars syfte och ändamål» t.o.m. »några beröringspunkter»), förmodligen har strykningen avsetts gälla också avsnittet på övre halvan av andra sidan (fr.o.m. »förefinnas med» t.o.m. »i Försäkringsväsendet»), och ersatt med följande, skrivet i marginalen med blyerts: »med ändamål att meddela om allt af interesse som såväl hos oss som i utlandet passerar och rör försäkringsväsendet. / 34 
 
 
 
 
 – TK 4 – Tidningen kommer äfven att innehålla utom våra svenska bolags årsberättelser äfven de fornämsta utländska bolagens». Ett blyertsingrepp tidigare i Sgs text torde ha gjorts av en tredje person som ändrat »måhända icke vara ur vägen» till »vara särdeles tidsenligt». Samma helarks tredje sida är tom. På den fjärde sidan har Sg gjort anteckningar om planerat innehåll i ett nummer av tidskriften (se dok. nr 4:7). 3. Ett folioblad (storlek 23 × 36 cm) av maskingjort vattenrandat papper har på bladets rectosida denna text av Sg jämte inledande anvisning till sättaren inom parentes (se dok. nr 4:7), skrivna med mörkbrunt bläck: »(Obs Anmälan utgår och i stället införes följande.) De ärade försäkringsbolag som önska sina årsberättelser, redogörelser för bolagstämmor eller andra meddelanden införda i tidningen torde inskicka desamma till Redaktören –» En snarlik mening ingår i de första numrens »Anmälan». Nederst på versosidan står uppochnervänd en med mörkbrunt bläck skriven och understruken rubrik: »4de akten». 4. Ett ofullständigt ms, bestående av ett vikt helark maskingjort vattenrandat papper, sidformat 22,5 × 36 cm, innehåller i skrift med mörkbrunt bläck av annan hand än Sgs notiserna »Förening av tyska flodskeppare» (endast senare delen av notisen), »Skadestånd för gasexplosioner», »Försäkring af fastigheter i Berlin», »Förloradt penningebref», »En sydamerikansk patriark» och »Eldsvådor i Dublin» (tryckta i nr 4 [1 april] 1873) samt notisen »Sjukdomsstatistik» (tryckt i nr 5 [30 april] 1873). Se dok. nr 4:7. DAGENS NYHETER 1874 Utdrag ur de anteckningar som Sg gjorde i riksdagen den 28 februari 1874 för sitt referat därifrån i Dagens Nyheter 2 mars avbildas och kommenteras på ss. 412–413 i textvol. Anteckningarna återges i sin helhet i dok. nr 4:5. 35 
 
 
 
 
 – TK 4 – GAZETTEN 1876 1. Två blad (storlek 27 × 45 cm) av maskingjort vattenrandat papper har vikts och lagts i varandra så att sammanlagt åtta sidor erhållits. De åtta sidorna (se dok. nr 4:8) innehåller en planerad disposition av tidskriftens första nummer: Sidan [1] fylls av en skiss till numrets förstasida (skissen avbildas och kommenteras på s. 434 i textvol.). »Nol»[?], »För dagen» och åtta hakar är skrivna med violett bläck, övrigt på sidan med brunt bläck. »Album» och »Nol»[?] har strukits med violett bläck. På sidan finns lackrester. Sidan [2] är delad av ett lodrätt streck med violett bläck. I vänstra spalten står »Svenskarne i Rom» och i högra »Konst», båda skrivna med violett bläck. Sidan [3] är delad av ett lodrätt streck med violett bläck. I vänstra spalten står »Konst» och »Malmströms Atelier» skrivna med brunt bläck, båda texterna sedan strukna med violett bläck. Längre nere i spalten står »Teater» skrivet med violett bläck. I högra spalten står »Musik» skrivet och struket med brunt bläck. Sidan [4] är delad av ett lodrätt streck med violett bläck. I vänsterspalten står »Musik» skrivet och understruket med brunt resp. violett bläck. I högerspalten står »Litteratur» skrivet med violett bläck och »Teater» skrivet med brunt och struket med violett bläck, därunder ett »T» skrivet med brunt bläck. Sidan [5] är delad av ett lodrätt streck med violett bläck. I vänstra spalten har »Teater» skrivits och strukits med brunt bläck, i högra »Korrespondens» skrivits med violett bläck och »Litteratur» skrivits med brunt bläck och strukits med violett. På sidan [6] har »Korrespondens» skrivits med brunt bläck och sedan strukits med violett. På sidan [7] står skrivet med brunt bläck »Följetong». Sidan [8] innehåller en med violett bläck gjord teckning av en fågel och en anslutande med violett bläck textad rubrik »Gazetten». 2. Siri von Essens ms till följetongsavsnittet »I kloster» består av 10 blad vanligt brevpapper med skrift på bladens båda sidor (se dok. nr 4:8). Bladen har formatet 13 × 21 cm. Texten är skriven med svart bläck. I Siri von Essens text har Sg gått in och strukit, tillfogat och ändrat med violett bläck; en ändring har han gjort (i egen tillfogad text) med blyerts. 36 
 
 
 
 
 – TK 4 – Sg har överst på första sidan med violett bläck skrivit »Följetong. / I kloster. / af Siri v. E.». Han har strukit »Siri» med bläck. Med blyerts har han strukit också »v. E.» och ersatt med »E–n» samt – också med blyerts – i övre högra hörnet på första sidan givit sättningsanvisningen »Petit» (typgrad med en höjd av åtta punkter). Efter att ha gjort vissa ändringar i löpande text i Siri von Essens inledning har Sg med bläck strukit hela denna (första sidan och de översta raderna på andra sidan) och ersatt den med en egen. Sin egen inledning har han skrivit med violett bläck på en lapp av enkelt skrivpapper (11 × 14,5 cm). Lappen har tidigare suttit fastlackad över den strukna förstasidan. Rester av lacket finns kvar. Siri von Essens strukna inledning lyder (återgivet efter den ursprungliga lydelsen, den före Sgs ändringsingrepp): Jag vet ej om jag skall skratta eller gråta. Ensam i ett främmande land och dömd till ett strängt klosterlif, ty[cks] [ordet delvis skymt av lackrest] det väl att sinnet blefve särdeles upplagt för det alfvarliga, men det gifves alfvar som stöter på löjlighet. Dock det var sant du ville ha’ en utförlig berättelse om allt hvad som rör mig. Låt oss börja med resan. – Uppköpningsbestyren och inpackningsbråk, en mammas oerhörda oro att hennes oerfarna dotter ej skall anlända i tid, spring och fjesk, biljettköpp – afpolettering, öppnade dörrar, rusandet ut på perongen – ett sanslöst sökande i tio olika vagonger efter hvilket man stannar vid den första – klockslaget hvisslingen – tårar och ömma råd – hviftande näsdukar – affärd! – allt det der känner Du, men hvad du inte känner är de tusen tankar som genomkörde ett 18-årigt [str: hjärta] hjerna Sgs inledning lyder: Då jag af en resande väninna nyligen fick höra att kommunarderna bränt upp pensionsklostret vid Rue de Chaillot kunde jag icke underlåta att sända en tacksamhetens suck till Nya Caledonien – Frankrikes unga döttrar hade en bastilj mindre! – och för att fullständigt befria mig från ett sorgligt minne, beslöt jag att uppteckna detsamma och låta det flya ut med himmelens vindar att det aldrig måtte gå igen! Sg har i fortsättningen gjort ändringar med violett bläck i Siri von Essens text enligt följande (förtydliganden och andra smärre ingrepp noteras inte, ej heller införda tecken [hakar] för nytt stycke): då man ä t Då man 37 
 
 
 
 
 – TK 4 – sitt förvirrade jag – då ä t sitt ofunna jag; då att bo i ä t att bosätta sig i ett kloster med en moster som abedissa och vet ä t ett kloster och vet Man skall vara ä t skall man vara inte var jag glad ä t icke var jag glad skryta med och ä t skryta med att ha sett och hunnit blöta igenom ä t hunnit gråta igenom en blöt näsduk ä t en våt näsduk byrå i [här lucka lämnad; »Petersburg» str] att ä t byrå i Petrosawodsk att till [här lucka lämnad] tåget ä t till ***; tåget kylan. Vintern representerades blott af ä t kylan, som motverkades af i 2 alnars höjd ä t af två alnars höjd som mamma hade valt ä t som min mor hade valt Hvad var att göra finna sig i sitt öde och för att ä t För att döljer sig i det mystiska eller blir vackert derigenom ä t döljer sig eller kanske blir skönt derigenom att det döljer det fula började nu ändligen skymma ä t började nu falla rapporterade: snart är vi vid gränsen ä t rapporterade att vi snart voro vid gränsen någon stationsanhalt ä t någon anhalt än hade sin byrå qvar i [här lucka lämnad] ä t än han hade sin byrå qvar i P–dsk att allt detta var i min fantasi ä t att allt detta tilldragit sig i min fantasi vidgades och kröp samman om hvart annat ä t vidgades och kröp ihop ömsom han hade outtröttligt ä t outtröttlig hade han Det är bestämdt en spion ä t Det är en spion Haren brukar gömma sitt hufvud i busken och tror sig skyddad för jägarn – jag flyttade ä t Jag flyttade bakom gardin ä t bakom gardinen en bit från hvarje vakteld ä t på något afstånd från vaktelden brusa på allt vildare ä t allt vildare brusa på fastnaglad stod jag ä t fastnaglad stannade jag 38 
 
 
 
 
 – TK 4 – inte karlar ä t inte huru karlar Väl händer sådant som oftast likvisst ä t Väl händer sådant likvisst bäras af ryska militären och kysser den på hälarna i all underdånighet. Det ä t bäras af ryska militären. Det ha’ sin plats /det är så bruket på de ryska tågen/ och ä t ha’ sin plats och att nämde conduktörerna ä t att konduktörerna detta snillrika medel ä t detta verksamma medel försäkrade för upprifna banor ä t försäkrade mot upprifna skenor med mitt hemska prat ä t med mitt prat bordeaux vin ä t ett glas Bordeaux ____________ I ett bevarat korrektur omfattande »Frågor och Svar» och »Anmälan» (tidskriftens s. 8, högra spalten) har Sg i »Anmälan» tillfogat med svart bläck: »Prenumeration 2 Kr till årets slut. / Expedition: Tidningskonteret [sic!] i staden, St. Nygatan N o 34». Tillägget har slagit igenom i trycket. I övrigt överensstämmer texten i korrekturet helt med trycket. Se dok. nr 4:8. I ett bevarat korrektur omfattande slutet av artikeln »Herr Törnqvist’s Debut» fr.o.m. »slags öfverlägset lugn» t.o.m. » –ö– .» (tidskriftens s. 5, vänstra spalten) har Sg med violett bläck gjort följande ändringar: Törnpvist ä t Törnqvist; qvinliga affekter ä t qvinliga åtbörder; med måtta och inlade så djup smärta i sina ögon då han förstulet blickade på den unga flickan, att man tyckte sig se honom blekna ä t med sann konstnärlig måtta. Ändringarna har slagit igenom i trycket. I övrigt överensstämmer texten i korrekturet helt med trycket. Se dok. nr 4:8. ____________ 39 
 
 
 
 
 – TK 4 – Ett bevarat ms med en fortsättning av Siri von Essens följetong »I kloster» – ms-et, som ägs av Lars Flodström, Stockholm, har först under 1990-talet offentliggjorts (av Björn Meidal i Moderna tider, nr 68–69 1996) – innehåller också ett klipp med det i Gazetten tryckta följetongsavsnittet (de första 17 raderna saknas dock) monterat på hophäftade blad. I det monterade klippet har Sg gjort några ingrepp med bläck: han har strukit ca 9 rader (fr.o.m. »Denna sista reflexion behöll jag dock» t.o.m. »och följden blef att snart») och ändrat »store frihetshjeltinnan» till »stora frihetshjeltinnan» och »på flygten» till »på flykten». Ingreppen saknar betydelse för textetableringen i SV. 40 
 
 
 
 
 TEXTER I TEXTVOLYMENS KOMMENTARDEL 
 
 
 
 
 
 
 
 
 – TK 4 – En refuserad korrespondens till Göteborgs Handels- och Sjöfarts-Tidning 1876 Beskrivning av originalmanuskriptet MS till den av Göteborgs Handels- och Sjöfarts-Tidning refuserade stockholms- korrespondensen finns i S.A. Hedlunds arkiv i Göteborgs universitetsbibliotek. Korrespondensen är där bifogad ett av de brev som Sg sänt till tidningens redaktör S.A. Hedlund. MS består av 11 blad olinjerat, ganska tunt brevpapper i formatet 14 × 22 cm. Texten med svart bläck är skriven på bladens ena sida. Bladen har av någon, förmodligen Sg själv, paginerats 1–11. ____________ På de båda första manuskriptsidorna har någon i GHT:s redaktion, av handstilen att döma S.A. Hedlund, börjat införa ändringar med blyerts i texten enligt följande (siffrorna i vänsterspalten anger sida och rad i SV). 443:20 e »Från Stockholm» och något högre upp: bil. (eller bif.) tillagt (tillägget, som gjorts med blyerts, är möjligen av annan hand än övriga ändringar) 444: 4 8 macadamiseringen, men ä t macadamiseringen. Men Brefskr. ä t Brefskrifvaren 11 gatorne ä t gatorna 16 Finland. Man berättar, och förhållandet är, att Grefven var förälskad i en, för Stockholmarne, väl bekant aktris, hvilken gift sig med en Svensk adelsman. Otröstlig och trogen följer Herr A. de nygifta hvart de resa. Hur det skall gå med Finlands angelägenheter under sådana omständigheter kommer att visa sig! ä t sitt land. Rygtet ställer i samband dermed en liten historia på romantikens område, men sådana rygten komma lätt ut i vår goda hufvudstad 43 
 
 
 
 
 – TK 4 – 22 högst str 23 har i följd str 24 sin str ställning vågat ä t ställning, har vågat 25 Positivistiska filosofien ä t »Positivistiska filosofien» 44 
 
 
 
 
 – TK 4 – Tidningsartiklar som bör ha författats av Strindberg Attribueringar Elva tidningsartiklar som inte kunnat godkännas som absolut eller nästan absolut säkra Sgstexter men som har kunnat attribueras till Sg med så stor säkerhet att de bör finnas med i textvol. – dock endast i dess kommentardel – har där tryckts på ss. 449–483. Etableringen av texterna har gjorts efter de principer som gällt för texterna i volymens textdel. De väsentligaste övervägandena bakom klassningen av de elva texterna såsom mycket sannolika Sgstexter redovisas här nedan. Motiveringarna är inte uttömmande. För en utförligare belysning av problematiken kring texternas eventuella Sgstillhörighet hänvisas i första hand till de textställen i Saml. 1930 och de promemorior av utgivaren, Gellerstam och Malmgren samt Bennich-Björkman (dok. nr 4:1.1–4:1.22, 4:2.1–4:2.4 och 4:3), som i det följande åberopas. DAGENS NYHETER 1874 Sg hade som fast anställd på Dagens Nyheter 1873–74 enligt självbiografin teatern som sitt »departement» (SV 21, s. 88). Till artiklar av sådant slag hör Teater i Dagens Nyheter 2 februari 1874. Torsten Eklund argumenterar energiskt (bl.a.: »Artikeln bär alltigenom Strindbergs prägel») för att Sg har skrivit recensionen (Saml. 1930, ss. 153– 155). Också Martin Gellerstam menar att Sg är författaren: »Med stor säkerhet en strindbergstext» (Gellerstam 1989, text nr 1). Teater i Dagens Nyheter 9 februari 1874 ligger tämligen mitt i Sgs sejour som teaterkritiker i DN (han har med säkerhet skrivit teaterrecensionerna 7/1, 24/1–28/1, med stor sannolikhet 2/2 [se ovan] och med säkerhet 11/2–14/2 och 25/2 1874). Sannolikt har han författat också denna teateranmälan. Sven-Göran Malmgrens sammanfattande omdöme lyder: »Allt tycks peka på att Strindberg skrivit artikeln» (Malmgren 1990, text nr 25). 45 
 
 
 
 
 – TK 4 – Sg skrev om fru Thoresens föreläsning i Norrköpings Tidningar den 19 mars 1874 (se textvol., s. 132). Notisen Fru Magdalena Thoresen i Dagens Nyheter några dagar tidigare, 14 mars 1874, påminner om Norrköpings Tidningar-referatet, bl.a. kritiseras i båda fru Thoresens gestik. Sannolikt har Sg skrivit också DN-notisen. Sven-Göran Malmgrens omdöme: »Här får man huvudsakligen lita till intuitionen – och den säger helt entydigt att detta är Strindberg!» (Malmgren 1990, text nr 11). NORRKÖPINGS TIDNINGAR 1874 Framför allt inre skäl gör Karl Folkunge i Norrköpings Tidningar 29 april 1874 till en högst sannolik Sgstext. Torsten Eklund finner i innehållet en rad troliga kopplingar till annat som Sg skrivit vid ungefär denna tid (Saml. 1930, ss. 176–178). Martin Gellerstams utförliga granskning leder fram till: »SLUTSATS: Sannolik Strindbergstext» (Gellerstam 1989, text nr 3). Jfr presentationen av artikeln »Teater. Karl Folkunge» (Dagens Nyheter 16 juni 1874) nedan s. 99. GAZETTEN 1876 Sg har i ett (förmodligen aldrig avsänt) brev till Rudolf Wall 23 augusti 1876 apropå det planerade Gazetten-företaget deklarerat: »Konst – skrifver jag sjelf» (Brev 1, s. 370). Antagligen har han sedan fullföljt sin avsikt och författat Konst i Gazetten 23 september 1876. Martin Gellerstam tvekar inte: »Kommentar: detta är så strindbergskt som det kan bli!» (Gellerstam 1990, text nr 42). DAGENS NYHETER 1876–77 Litteratur i Dagens Nyheter 13 december 1876 är införd under en månad då Sg uppbar fast lön (83:33 kr/mån) av Rudolf Wall och bör ha varit flitigt verksam i DN:s spalter (jfr textvol., s. 426). Torsten Eklund anser: »Stilen i recensionen, aggressiviteten, det oproportionerliga i omdömena, den utilistiska tendensen, framhållandet av idén på formens bekostnad röja Strindberg» (Saml. 1930, s. 168). Martin Gellerstam avslutar sin granskning korthugget: »Kommentar: Strindberg» (Gellerstam 1990, text nr 44). 46 
 
 
 
 
 – TK 4 – Artikeln Konst i Dagens Nyheter 15 december 1876 erbjuder, påpekar Torsten Eklund, »flere paralleller med uppsatser av Strindberg» och han ger exempel på detta (Saml. 1930, s. 164 f.). Martin Gellerstam kommer efter en utförlig språkligt-stilistisk kommentar fram till: »det finns fler språkliga drag som talar för än mot Strindberg» (Gellerstam 1989, text nr 5). Torsten Eklund motiverar utförligt sin bedömning att Sg skrivit Litteratur i Dagens Nyheter 2 januari 1877; han pekar bl.a. på hur filosofen Hartmann, som omnämns i DN-artikeln, spelade en stor roll för Sg vid denna tid; han jämför med ett avsnitt i självbiografin; han läser DN-artikeln som »en direkt kommentar till Strindbergs nyss avslutade Mäster Olofsdrama» (Saml. 1930, s. 169 f.). Sven-Göran Malmgren formulerar sig avslutningsvis försiktigt: »På rent stilistiska grunder skulle jag inte våga ha någon bestämd uppfattning om författarskapet. Eklunds innehållsargument gör dock att jag med tvekan ansluter mig till hans attribution» (Malmgren 1989, text nr 1). Sg uppbar vid tiden för publiceringen av Konst I i Dagens Nyheter 1 februari 1877 av allt att döma fortfarande fast lön av Rudolf Wall (jfr textvol., s. 426). Torsten Eklund tilldelar Sg upphovsmannaskapet på innehållsliga grunder (Saml. 1930, s. 165). Sven- Göran Malmgren ansluter sig till Eklunds attribuering: »Jag är så gott som säker på att Strindberg skrivit denna recension» (Malmgren 1989, text nr 2). Se också ss. 147–149 i Martin Gellerstams och Sven-Göran Malmgrens uppsats i boken Textkritik (red. Barbro Ståhle Sjönell), 1991. Sgs djupa förtrogenhet med vännen och kollegan Richard Bergströms folkviseforskning – bl.a. – får Torsten Eklund att knyta artikeln Svenska folkvisor – som icke äro svenska i Dagens Nyheter 7 mars 1877 till Sg (Saml. 1930, s. 170 f.). Gellerstams granskning utmynnar i: »Flera strindbergska formuleringar, några formella invändningar. Innehållsligt stämmer allt med Strindbergs åsikter» (Gellerstam 1990, text nr 45). MORGONBLADET 1876 Innehåll, stil, temperament tyder på att Sg varit ensam om Stockholmsbref i finska Morgonbladet 18 december 1876 – Siri von Essens medverkan torde vara utesluten. 47 
 
 
 
 
 – TK 4 – Initierat berättar artikelförfattaren om Anton Stuxberg (Sgs gode vän; på liknande sätt har Sg låtit Stuxberg figurera i korrespondenser i GHT 4/4, 22/4, 4/5 1876 och i Finsk Tidskrift mars 1878) och intresserar sig för »Värnpliktens vänner» (som Sg ägnat två artiklar i GHT samma år, 22/7 och 1/9). Martin Gellerstam konstaterar bl.a.: »[– – –] ironisk, polemisk ton i Strindbergs anda. Kommentar: Inga påtagliga argument mot att S. är författaren» (Gellerstam 1990, text nr 43:8). 48 
 
 
 
 
 – TK 4 – Två artiklar i Aftonbladet 1869; »Bildstormningen i Nederländerna år 1566» – exempel på en tidskriftsartikel som kan vara författad av Strindberg; Nyhetsnotiser från Strindberg i dagspressen Attribueringar I vilken utsträckning Sg har varit delaktig i eller kan tänkas ha varit delaktig i tillkomsten av texterna i avdelningarna Två artiklar i Aftonbladet 1869, »Bildstormningen i Nederländerna år 1566» – exempel på en tidskriftsartikel som kan vara författad av Strindberg och Nyhetsnotiser från Strindberg i dagspressen diskuteras i kommentarerna till dessa texter i textvol., s. 484, ss. 497–498 resp. ss. 512–521. 49 
 
 
 
 
 
 
 
 
 TEXTER I DEN TEXTKRITISKA KOMMENTAREN 
 
 
 
 
 
 
 
 
 – TK 4 – Texter som Strindberg och Siri von Essen har eller kan ha författat tillsammans I vilken utsträckning vissa kategorier av texter i Ungdomsjournalistik tillkommit i samarbete med andra är svårt eller omöjligt att avgöra. På de tidningsredaktioner där Sg arbetade kan det ibland ha varit fråga om ett slags teamwork; det är heller inte uteslutet att han samarbetade med andra när han skrev korrespondenser till landsortstidningar. Att Sg låg bakom de två artiklar som publicerades i Aftonbladet 21 och 25 maj 1869 resp. 3 september samma år, Några ord om en teaters moraliska värde för ett samhälle (eg. en översättning från Friedrich Schiller) och Om qvinnans berättigande att utöfva läkareyrket, förefaller klart. Artiklarna tillkom i samverkan med läkaren Axel Lamm och bör åtminstone delvis vara författade av Sg; närmare härom i textvol., s. 484 (artiklarna återges där ss. 485–496). I Svensk Försäkringstidning 1873 samarbetade Sg med en eller flera personer och – enligt vad han uppger i En dåres försvarstal (SV 25, ss. 165–166) – i Gazetten 1876 med Siri von Essen. Se om detta textvol., ss. 395–399 resp. 432–436. Samtliga artiklar i dessa båda publikationer faksimileras i denna kommentar (dok. nr 4:4 och 4:6). Sannolikt har Sg och Siri von Essen tillsammans skrivit också artikeln »På Konstföreningen» i Dagens Nyheter 19 september 1876 och av allt att döma har de dessutom samverkat vid författandet av en serie korrespondenser som Sg 1876–77 sände till Morgonbladet i Finland. Artikeln i Dagens Nyheter och åtta av korrespondenserna till Morgonbladet återges här nedan. Återgivningen är diplomatarisk, dvs. utan normaliseringar eller andra rättelser (även uppenbara tryckfel kvarstår orättade). DAGENS NYHETER 1876 Recensionen På Konstföreningen i Dagens Nyheter 19 september 1876 är undertecknad »E–n.», vilket kan tyda på att Siri von Essen är artikelns författare – hon använde samma år och samma månad den signaturen i Gazetten under följetongen »I klostret». Vissa inslag i recensionen erinrar dock om Sg. Enligt Martin Gellerstam, som utsatt artikeln för en språkligt-stilistisk granskning, är artikeln som helhet »inte särskilt strindbergsk», men dess inledning, formuleringar som »allt svenskt är norskt» m.fl. 53 
 
 
 
 
 – TK 4 – uppvisar strindbergska språk- och stildrag (Gellerstam 1990, text nr 40). En rimlig förmodan tycks vara att Sg medverkat vid artikelns tillblivelse. 19 september 1876 På Konstföreningen En ny folkvandring har börjat. Det är ej längre Kronbergs, så mycket beundrade, så mycket klandrade, så utomordentligt omtvistade nyhet, som lockar publiken; man har öfvergifvit museum för att skynda till Konstföreningen och der mellan små och stora kritici söka uppfånga en skymt af Elif Petersens tafla. Man har ju nu ändtligen fått en så mycket efterlängtad målning med ett historiskt motiv, utarbetadt af någon af våra yngre konstnärer, och vi kunna ju gerna kalla hr Eilif Petersen vår, eftersom allt svenskt är norskt, och bör då också allt norskt vara svenskt. Hr Eilif Petersen har för öfrigt en tid varit Carl XV:s protegé och studerat vid härvarande akademi innan han reste till München. Kristian II:s älskarinna Dyvecke är död. Hennes moder Sigbrit, den kloka och sluga holländskan, hvilken så småningom lyckats innästla sig i konungens förtroende, anklagar slottsherren i Köpenhamn adelsmannen Torbern Oxe att hafva förgifvit hennes dotter. Som skäl till denna handling uppgafs, det Torbern Oxe skulle hyst en brottslig kärlek till den sköna Dyvecke, utan att ändock ha lyckats vinna hennes gunst. Att för detta barberaren Didrik Slaghök, som genom Sigbrits bemedling stigit ända till konungens förtrogne, skulle erfara en liflig glädje att se en adelsman offras faller af sig sjelf, och ehuru drottningen, den store Carl V:s syster, nedlät sig ända derhän att bönfalla om benådning för sin makes älskarinnas beundrare och ehuruväl rådet och adeln, hvilken lyckats locka den mäktige påflige legaten Johan Arcimbaldes på sin sida, inlade sin förbön, förblef dock Kristian obeveklig – och Torbern Oxes hufvud föll under bilan den 29 november 1517. Det är konungens underskrifvande af dödsdomen, som konstnären här framstält på duken. Denna situation påminner oss lifligt om en annan mycket liknande. Vi mena G. von Rosens Erik XIV i strid med sitt samvete och uppmanad af Göran Persson att låta aflifva den unge, ädle Sturen. Att göra en jemförelse mellan mästaren och lärjungen är oförståndigt, då det skulle vara obehagligt för båda, ehuru hr Petersen 54 
 
 
 
 
 – TK 4 – verkligen samlat ett stort intresse kring de tre hufvudpersonerna i sin tafla och gjort dem till goda typer; men den stora tanken, som hvilar öfver Rosens tafla och hvilken ej gjort den blott till en historisk framställning, utan fastmer till något mera, den skänker ändå mer intresse åt det såväl genom komposition som färg bestående konstverket. Kompositionen i hr Petersens tafla är icke fullt genomtänkt: om man kunde dela taflan i två delar skulle den ena, nemligen den som upptager konungen och Didrik Slaghök, vara utmärkt, medan den andra vore medelmåttig. Så t.ex. ha figurerna i den mellersta gruppen blifvit för mycket sammanträngda; de tre på knä liggande qvinnorna i kyrkfönster-stil stänga alldeles in den lilla drottningen, hvilken förefaller oss som ett tolf års barn, målad ganska modernt, medan Arcimbaldes skugglösa granna drägt icke fullt förmedlar öfvergången till den bakom stående gruppen, der den sista figuren i perspektivet helt och hållet ätes upp af det skarpa solskenet. Deremot är konungen väl hållen, om man ock nödgas anmärka att hans karaktär fått sitt egentliga uttryck i de väl tecknade händerna. Ansigtsmasken synes vara tagen efter Albrecht Dürers gravyr (1515). Ögonen äro sluga och vitna om mycket tänkande, men ett obetydligt drag vid munnen skulle hafva skänkt ett bestämdare uttryck åt den konung, som så väl karaktäriserat sig sjelf genom sitt yttrande till Erasmus: »man uträttar ingenting med lindriga medel; de äro alltid verksammast, som skaka hela kroppen». Drottningen har till sitt hufvud tyvärr fått en hals, hvars hvithet påminner något om sminkets (något som tillhör Münchenskolan) färg, och den stora puffen på ärmen, ofvanför hvilken slöjan blifvit kastad, gifver detta partiet utseendet af att vara misstecknadt. Deremot kunna vi ej annat än göra konstnären vår komplimang för hans i sin helhet så karakteristiskt och väl tecknade Didrik Slaghök, om den ock ej är i full stil med de öfriga figurerna. Färgerna sammansmälta i ett vackert helt och återfinna hvarandra på ett behagligt sätt utom Arcimbaldes skarpt röda drägt, som längsmed den mörka väggen ej finner någon öfvergång till konungens gyllene stol och hvilken verkar på vårt öga likt ett lampsken genom en springa. Hr Eilif Petersen är ännu ung och har i detta arbete ådagalagt mycken talang, hvilket låter oss hoppas att en dag i honom helsa en god konstnär. 55 
 
 
 
 
 – TK 4 – Det för oss svenskar temligen främmande ämnet jemte hufvudfigurens impopularitet gör att taflan, ehuru afsedd att vara en historiemålning, mera ådrar sig intresse för sin färg, då den deremot i Norge framkallat öfverdrifven entusiasm, som till en del måste ske på svensk bekostnad. E–n. MORGONBLADET 1876–77 För Sgs medarbetarskap i finska Morgonbladet redogörs i »Tillkomst och mottagande» i textvol., ss. 437–438. Som framgår av redogörelsen där har Sg synbarligen överlåtit på Siri von Essen att skriva mycket i artiklarna, och tydligen har båda senare hävdat att hon bar huvudansvaret för korrespondenserna till Helsingfors. En av artiklarna, publicerad i Morgonbladet den 9 november 1876, är emellertid alldeles uppenbart och i sin helhet skriven av Sg och har därför tryckts i textvol., ss. 327–331 (jfr ovan s. 22). En annan artikel, publicerad i Morgonbladet den 18 december 1876, är inte lika avgjort Sgs men har så starka drag av att vara hans att den placerats i textvol:s kommentardel, ss. 470–473 (jfr ovan ss. 47–48). Härnedan återges de återstående åtta Morgonbladet-artiklarna. Hur arbetsför- delningen mellan Siri von Essen och Sg varit vid artiklarnas tillkomst och vad i dessa som härrör från den ena eller den andra av dem har inte gått att med säkerhet avgöra. Problematiskt är bl.a. att Sg inte befann sig i Sverige under större delen av oktober 1876 och därmed inte själv kan ha avsänt denna månads korrespondenser till Finland. Torsten Eklund framför emellertid i Saml. 1930, ss. 182, en teori som öppnar för möjligheten att även delar av oktoberbreven är Sgs: »troligen har han redan före avresan gjort utkasten till oktoberbreven, varpå fru v. Essen utfyllt och avsänt dem; de innehålla nästan uteslutande sådana ämnen som kunna ha behandlats redan i september, och röja för övrigt på flera ställen Strindbergs skrivsätt.» Problemen kring Morgonbladet diskuteras i promemoriorna »’Oktoberbreven’ till finska Morgonbladet» och »Morgonbladet i Helsingfors, forts». Resultatet av en språk- och stilanalys av de åtta artiklarna redovisas i Gellerstam 1990 (texterna nr 43:1, 43:2, 43:3, 43:4, 43:5, 43:6, 43:7 och 43:9). Den första av 56 
 
 
 
 
 – TK 4 – artiklarna, publicerad den 23 september 1876, kommenteras dessutom av Martin Gellerstam och Sven-Göran Malmgren i boken Textkritik, ss. 146–147. 23 september 1876 Stockholmsbref. (Från Morgonbladets korrespondent.) S t o c k h o l m , den 19 sept. Nu är det höst igen; det duskar och regnar ständigt och är så mulet, att man knappast känner igen sina bekanta midt på dagen. Torkan, som alla jordbrukare så mycket beskärmat sig öfwer, har nu gifwit wika för rikliga floder, som kors och twärs öfwerströmma wårt dessoaktadt så wattenrika Stockholm. Man skulle tycka att då den wackra årstiden tagit sitt afsked och stadsboerna åter flyttat in i sina winterqwarter, staden också borde få en lifligare prägel, men så är icke fallet. Twärtom är här tyst och stilla i jemförelse med föregående månad; ty om också litet hwar pustade under så den firmamenet tindrande solens brännande strålar, så jagade dock hwar en efter att få bekika solen C h r i s t i n a N i l s s o n , hwilken nu ändtligen efter så många års fåfäng wäntan förunnat sina landsmän att höra hennes herrliga toner. Att söka få en biljett till någon af hennes föreställningar, war ungefär som att wara med om en belägring. Då man en eftermiddag wid fyra-tiden, dagen före en representation, wandrade »Strandgatan» framåt, slogs man med häpnad öfwer den betydande menniskomassa, som der war samlad och hwilken i en lång kö sträckte sig utmed hela Karl XIII:tes torg och fram till biljettluckan å stora teatern, för att wänta till påföljande morgon kl. 9. Att skildra den stora sångerskans talang, wore nästan att profanera den; man kan blott beteckna den med ett ord: fullkomlig. Hennes röst war så ljuf, så mild, så klingande och klar, och hennes spel så ädelt, så inspireradt och naturligt, att man tyckte sig lefwa med i scenens idealiserade werklighet. Också sparades icke beundran; men det stannade ej längre wid beundran; denna utwecklade sig till raseri. Det war ej ensamt divans röst och stora talang den allmänna hyllningen gällde, den sträckte sig äfwen till hennes intagande wäsen och älskwärda person. Man trängdes i trapporna på Grand Hotel och man knuffades på gatorna, der konstnärinnan skulle passera, och 57 
 
 
 
 
 – TK 4 – hjertat klappade, om man blott lyckades uppfånga en skymt af hennes klädning. Det war ett formligt raseri. Men nu är hon rest, och man lefwer på hoppet att snart få se henne åter. A propos teater, har herr Törnqwist, som wäl är känd af H:forsarne, återwändt från sin Parisersejour och debyterat å kongliga dramatiska teatern som Sulliwan i pjesen af samma namn. Man wäntade med nyfikenhet att få se honom uppträda, då man ifrån Finland hört honom så mycket lofordas och synnerligast då wår dramatiska scen är i utomordentligt behof af nya friska krafter. Ställningen wid nämnda scen har warit orowäckande. Wåra stora artister öfweransträngas, kunna ej heller hålla ut i oändlighet, och inga apparanser synas att få nya. Med glädje helsa wi därföre herr Törnqwist som en räddningsplanka för wår stackars dramatiska konst och hoppas blott att snart några fler måfölja honom i spåren, så att också han ej inom några få år släpat ut sina krafter. Att påstå, det herr Törnqwist är en fullkomlig aktör, wore oförståndigt, men wi böra gifwa honom det wittnesbördet, att han wäl uppfattar sin Sulliwan och att om han äfwen ej inlade så mycken wärme, som somliga pointer i detta stycke fordrade, så kan man likwisst ej kalla honom stel. Wi äro så wana att hos wåra unge skådespelare och skådespelerskor se en sjudande wärme framställas med armar och pantomim, att man kände sig helt belåten att så ostördt få njuta af herr Törnqwists lugna spel. Det gifwes naturer, hwilka kunna känna mycket djupt utan att ega förmågan att återgifwa det – men denna oförmåga ligger ofta i en barnslig blygsamhet, att ej för sin del wåga ta publikens uppmärksamhet så mycket i anspråk – detta kan räcka i många år, men låter oss ändå alltid hoppas, att den dag skall komma, då skådespelaren gifwer oss af sitt eget fulla hjerta. Ohjelpligt blir deremot, om en ung konstnär öfwar in sig i en falsk patos och låter oss i yttre åthäfwor skåda stora känslor, som han sjelf icke har aning om. Också wi hafwa haft ett kejsarbesök; detta skulle wisserliden wara incognito, men det lyckades ej bättre, än att hela staden fick reda på det, och så blef den Brasilianske monarken beundrad mot sin wilja. Några kejsarfester hafwa wäl icke anordnats för hans skull, men stora folkmassor samlades och begapade honom, i all tysthet, der han gick fram. Om man får tro sägen, skulle hans majestät wara en fullkomlig Nisse med undantag af att hans skicklighet sträckte sig långt mer än till blott fattiga femton konster. Med hanen war wår wettgirige monark på benen och wandrade sedan kring 58 
 
 
 
 
 – TK 4 – hela dagen utan rast eller ro, – från museer till fabriker, från biblioteker och akademier till wälgörenhets-inrättningar och sjukhus, och allting intresserade honom och allting hade han redan på. Han slog wåra wetenskapsmän på fingrarna, kom wåra politici att häpna, war föröfrigt öfwermusikus och dito målare och skulptör, allt i förening med den mest älskwärda och intagande personlighet. Hwad som werkligen kan glädja oss i afseende å framåtskridandet i wårt gamla Swerige, är att qwinnan ändtligen litet wågat begagna sig af sina rättigheter. Bland sökande till Wadstena lärowerk läste wi häromdagen: filosofie kandidaten B e t t y Pettersson. Det låter ju lofwande. Studentexamen blir allt mer allmän för de unga damerna, och de uppwäxande döttrarna tyckas sjelfwa wilja sträfwa mot ett allwarligt mål, oaktadt mödrarna ännu skaka på hufwudet i stor ängslan öfwer, att deras små dockor skola mista sin grace, och balsalongerna inom kort hota att stå tomma. Lärowerken för qwinliga elever ha gått mycket framåt på de senare åren. Om de också ännu lemna något öfrigt att önska, har man åtminstone kommit så långt, att man ej anser det wara en skam att äfwen en qwinna kan försörja sig sjelf, och om också i hemmen flickors uppfostran ännu går ut på – giftermål, så har ändå seminarium lärt dem, att de i wärsta fall äfwen som gamla fröknar kunna lifnära sig och bibehålla sitt anseende som menniskor och ej behöfwa nedsjunka till atlöjen, liksom deras saliga grande-tanter i tiden. Detta i sammanhang med underrättelsen om att K. M:t sanktionerat riksdagens beslut om gift qwinnas eganderätt, som stått att läsa i tidningarna och hwilken lag kan anses som epokgörande. Nuwarande innehafwarne af förlagsrätten till Runebergs skrifter här i Swerige F. Beyer et C:o äro i färd med att utgifwa en folkupplaga af skaldens skrifter för det oerhördt billiga priset 5 kronor. Som förläggarne anse sig innehafwa det mest fördelaktiga förlag i swenska bokmarknaden och årligen hemta stor winst på detsamma, ha de nu, emot affärswana, welat afstå en del af densamma, som i form af hedersgåfwa kommer att till skalden öfwerlemnas. Professorerne Nyblom och Gyldén ha erhållit i uppdrag att granska redowisningen. Herr F. Beyer och Komp. ha en gång räddat Kongl. Swenska Teaterns ära, när densammas direktion wid påminnelse om det olagliga i att uppföra »K u n g a r n e p å S a l a m i s» aflemnade 200 kr., då förläggarne, som woro förf:s rättsinnnehafware, enligt lag hade att bekomma ensamt i 59 
 
 
 
 
 – TK 4 – antagningshonorar 50 kr. pr. akt. Förläggarne utjemnade (!) summan till 1,000, hwarmed författaren honorerades. – Grefwe Nils Gyldenstolpes sjuklighet beklagas af mer än ett parti och af flere skäl, mest derför att man i honom wäntade få helsa en ny wäl behöflig teaterdirektör. Lönekomitéerna ha arbetat oförtrutet hela sommaren, och synes riksdagsmajoritetens princip: sparsamhet tillämpas, dock icke alltid med den urskiljning man, kunde wänta. 7 oktober 1876 Stockholmsbref. (Från Morgonbladets korrespondent.) Stockholm, d. 5 oktober. Den tråkiga flyttningstiden är inne; hwart man går och hwar man wänder sig, stöter man på trymåer, taflor och pianos, eller riskerar man att bli öfwerkörd af de sju alnar höga flyttlassen, från hwars topp kusken, sittande på kullstjelpta skåp, upp och ned wända stolar etc, blickar ned med stolt förakt på fotgängarna, bland hwilka rätt ofta förmärkas damer i plymer och sammetskappor, bärande stora lampor eller urnor. Huru pustar man icke och klagar under denna beswärliga tid, och har man något hjerta i bröstet för andra än sig sjelf, då ömkar man wäl de stackarne, hwilka skola bära lifwets börda i form af stora soffor och andra tunga artiklar. Dock är det ej så dåligt att wara en »simpel arbetare» i Stockholm. En bärare förtjenar ganska bra, en gatuläggare gör sig en inkomst på en tolf kronor om dagen och en murare lägger sig lugn på qwällen efter sina wäl förwärfwade femton kronor. Arbeten pågå också mycket här i staden. Man har gjort en slags spårwägsförsök, som wisserligen nu afstänger trafiken på Hamngatan, men som kanske i framtiden blir af oskattbart wärde, ifall nemligen det någonsin kommer att sträcka sig längre än till ett blott försök. Man har nu i så många år talat om att stärka kommunikationerna inom Stockholm. Publiken har tillföljd af bostadsbristen måst draga sig allt mer utåt tullarna; man har lefwat på hoppet om de utlofwade spårwägarna, men ännu har man inte haft något godt af detta löfte, om ej tanken – medan man går den knaggliga wägen – på att man i en aflägsen framtid kan få åka. 60 
 
 
 
 
 – TK 4 – För en främling skulle det tyckas som det ej borde wara brist på bostäder i en stad, der det ständigt wäxer upp nya hus, men så är tywärr ej fallet i wår hufwudstad. Här tala alla om att inskränka sig, jemra sig öfwer höga hyror och de stackars familjefäder, hwilka drabbats af den olyckan att ega små barn, ha stor möda att få sig tak öfwer hufwudet. Tillslut få wäl myndigheterna låta uppföra en särskild stad utom Stockholms tullar, dit föräldrarna kunna få sända sina arfwingar, efter som herrar hyreswärdar tyckas bära sådan synnerlig fasa för det uppwäxande slägtet. Bland de nyuppförda byggnader, som werkligen torde förtjena ett ögonkast, är Skandinaviska Kreditaktiebolagets hus ett af de mest framstående, för att nu inte tala om Frimurarordens nya palats, till hwilket jag skall återkomma en annan gång, då det eljest torde blifwa för mycket arkitektur på en gång. Skandinaviska Kreditaktiebolagets hus är en stor byggnad, uppförd i renässansstil, som allting numera kallas; dess façad wetter åt Storkyrkobrinken och tar sig särdeles ståtlig ut med sin beklädnad af konstgjord sandsten och fönsterinsättningar, insatta med ornamenter af terracotta. Åtta kolonner af slipad röd granit med 14 fots höga skaft om 2 fots diameter wid basen, bidraga ytterligare att förhöja intrycket af soliditet och prakt. Sidorna af huset förete ett enkelt men på samma gång smakfullt yttre och sträcka sig utåt Westerlånggatan och Gråmunkegränden, från hwilken tomten är afstängd med ett jernstaket på sockel af huggen granit. Byggnadens inre, till hwilket twå ingångar leda den ena från Storkyrkobrinken den andra från Westerlånggatan, saknar hwarken komfort eller elegans. Hufwuduppgången är från Storkyrkobrinken; en ståtlig trappa leder upp till öfre wåningen och utmynnar i en särdeles prydlig förstuga, som erhåller sin dager från en större lanternin i taket. Från förstugan kommer man in i sjelfwa banksalen, som är 60 fot i fyrkant och 26 fot hög; den är smakfullt dekorerad och hållen i rik, dock ej öfwerlastad stil; taket består af murade hwalf på jernbjelkar och uppbäres af 8 jernkolonner. Dagen insläppes genom tio fönster med rundbågar målade i ek och walnöt; twå arkader med ornerade omfattningar och bekröningar leda till särskilda afdelningar. Mellan jernkolonnerna är för allmänheten en 16 fot bred gång med disk å ömse sidor. Från salen inkommer man i rum, afsedda för styrelse, werkställande direktör och kamrer; dessa rum äro 8 till antalet, ligga i twenne wåningar, äro förenade genom en spiraltrappa, och till kamrerarens rum leda talrör från alla pulpeter i banksalen. 61 
 
 
 
 
 – TK 4 – Tredje wåningen utgöres af kontorslokaler och rum för waktmästare. Bottenwåningen är afsedd för butiker. Salen, liksom husets öfriga lokaler, uppwärmes af wattenkaminer och upplyses om aftnarna af två solbrännare, hwardera med 63 gaslågor. Byggnadsarbetet har utförts af byggmästaren A.G. Sällström efter ritning och under tillsyn af slottsintendenten E. Jacobsson. Det säges att skådespelerskan fröken Magda von Dolcke från den första oktober skall träda i spetsen för ett eget sällskap af omkring 20 personer, och skall den nybildade truppen börja sin werksamhet i Sundswall der en två månaders sejour skall göras. Man talar om att en herre wid namn Personne (Pehrson?) skulle blifwit engagerad wid kongl. dramatiska teatern utan debut eller widare rekommendation än teaterstyrelsens goda tro. Hwad månde orsaken wara till denna frihet, jag will ej tillåta mig säga olaglighet. Lördagen den 30 sept. afspelade den af fyratio medlemmar bestående damorkestern sin sista konsert. Berns salong mister således det goda lockbete, den under sommaren haft att bjuda sina kunder på, må wi säga, tywärr, ty man kan wisst icke påstå att fisken, blifwit lurad, om han nappat på kroken. En god ensemble, ganska wäl förda stråkar etc., i allmänhet wälskötta instrument, lyder kritiken om deras prestationer. De göra ett angenämt intryck äfwen på ögat, der de äro grupperade på en estrad, wid små, förgyllda notställare, i sina hwita, luftiga drägter. Berns salong war som wanligt tätt besatt med åhörare och såwäl kapellmästarinnan fru Amman Weinlich, som konsertmästarinnan fru Roth de Blanck rönte särskilda och wäl örtjenta bewis på publikens tacksamhet. Men det är ej endast damorkestern som tar afsked från Stockholm i alla sommar rekreationerna gifwa wika för den analkande wintern. Så tager också herr Gaetano Ciniselli sitt farwäl af publiken, och man får ej mer gå till manegen att beundra fröken Guerras wackra utseende och märkwärdida luftsprång på hästryggen. En mycket underbar konstmakare har uppehållit sig på mindre teatern. Förutom alla de – trolleeier, herr Seeman bländade sina åskådare med, hade han en fru, hwilken under magnetiskt tillstånd egde förmågan att hålla sig i luften utan annat stöd än en hög, smal glasstång under ena armbågen. Der hängde hon öfwer en halftimmes tid, än 62 
 
 
 
 
 – TK 4 – i den ena ställningen, än i den andra, och slutligen låg hon horizontelt ut i luften; der hon med hufwudet stödt emot handen syntes hwila lika lugnt som på den beqwämaste divan. Huru kan detta tillgå? Det har warit en fråga, som intresserar många, och icke ensamt nyfikna teaterbesökande, utan till och med wetenskapsmän ha nedlåtit sig att begrunda saken. Några wilja påstå, det hon under drägten haft någonslags rustning hwilken skulle fasthakat i glasstången. Men under hwilken drägt skulle wäl denna setat? ty förutan en högst liten sammetskostym tycktes mig det fru Seemans hela toilet endast bestod af trikot. Ja, mycket får man skåda, medan man lefwer, säger ordspråket, och minst underbar lär wäl ej heller herr Victor Natator wara, eller fiskmenniskan som han kallas, hwilken liggande under wattnet lär äta och dricka alldeles beqwämt, ja, tilloch med gå så långt i sin skicklighet, att han kan förena de twå mest stridiga elementen: watten och elden. Som jag ännu ej lyckats få se detta fenomen, tillåter jag mig endast att omtala det som en hörsaga, men håller det streck att herr Natator röker sin cigarr under wattenytan, så som han det enligt program utlofwar, så må man wäl aldrig mer wänta på werldens åttonde underwerk. 21 oktober 1876 Stockholmsbref. (Från Morgonbladets korrespondent.) Stockholm, d. 16 oktober. Allt är i sådant stillastående här i staden, att det torde bli swårt nog att frambringa en någorlunda intressant korrespondens från Stockholm. Jag will dock söka göra mitt bästa och tala om det lilla nya, som passerat under denna regniga och genomtråkiga tid. Det är wiss inte af rabulistiska tänkesätt som jag uraktlåtit att tala om wårt kungliga hus, men dess medlemmar äro dels så spridda och dels så sjuka, att jag just ej funnit skäl att beröra ett ämne, som ej kan wara annat än sorgligt. Det berättas dock, att kronprinsen i höst skulle komma att aflägga sin studentexamen, och tillägger ryktet, det han komme att tillbringa nästa wårtermin i Upsala för att åhöra föreläsningar och i öfrigt fortsätta sina studier wid akademin. Äfwen påstås det att wår drottning, hwars 63 
 
 
 
 
 – TK 4 – helsotillstånd warit ganska betänkligt, nu återwunnit så mycket krafter, att hon wäntas till staden i slutet af denna månad, för att öfwerwara prinsarne Oscars och Carls första nattwardsgång. A propos nattwardsgång har något så högst owanligt passerat i Upsala domkyrka, att jag icke kan uraktlåta att omtala det. Den 27 september samlades ett antal af 200 personer för att begå nattwarden i nämnda kyrka. Det war ett utwaldt sällskap från Lutherska missionshuset, och deri ligger ju hwarken något förwånande eller owanligt. Men det anmärkningswärda i saken är, att hwarochen af gästerna woro försedda med biljett, hwilken skulle uppwisas för en wid kyrkdörren posterad karl, som hade order att ej insläppa några obehöriga. Det är wäl första gången man hört talas om, att kyrkan warit stängd för allmänheten under gudstjenst och wäl också första gången det begagnats entrébiljetter till »Herrans bord». Judarna här i staden ha i dessa dagar firat sin »som kippur» eller »den stora försoningsfesten» som den också kallas. En judisk legend säger, att Gud under denna högtid uppslår lifsens bok för att deri teckna namnen på dem som skola dö före nästa kippur-högtid. En rättrogen israelit får under denna tid ej sysselsätta sig med några werldsliga ting och måste framför allt iakttaga en sträng fasta. Den egentliga högtidsdagen räckte detta år från kl. 6 eftermiddag till påföljande dag samma timma och under hela detta dygn fick ingenting förtäras. Tidningen »Dagens Nyheter» för den 5:te okt. omtalar under rubriken: »Ett språkgeni» en missionär, hwars språkkunskap är så fabelaktigt widtomfattande, att jag måste tillåta mig låna notisen och här nedan anföra den: Teol. dr Fjellstedt talar, läser och skrifwer: swenska, tyska, franska, engelska, spanska, italienska, latinska, arabiska, hebreiska, tamuliska, nygrekiska och turkiska språken; widare läser han och skrifwer: persiska, chaldeiska, syriska och sanskrit; samt läser: samaritanska, amhariska, koptiska, ætiopiska, hindostanska, gammalgrekiska, portugisiska, mægöthiska, anglosachsiska och irländska språken. Lördagen den 7:de dennes förrättades bokauktion efter härstädes framlidne kammarherre E.G. von Döbeln, en brorson till den tappre finske generalen. Bland kammarherrens efterlemnade papper påträffades 42 bref samt en mängd anteckningar, bataljplanscher och rapporter från 1808–1809 års finska krig, alla adresserade till 64 
 
 
 
 
 – TK 4 – general von Döbeln, ifrån Adlercreutz, Klingspor, Aminoff, von Knorring, af Tiblle, von Otter, Reuterskiöld, Grönhagen, major Furuhjelm och kapten Eek. I hwems händer dessa papper stannat, är obekant; må wi dock hoppas, att ej blotta nyfikenheten drifwit köparen att tillegna sig dem, utan att de kommit i ego hos någon som omfattar dem med allt det intresse de äro wärda. Ifrån konstwerlden kan jag omtala, det wår skicklige skulptör hr C.A. Söderman helt nyss fått färdig i lera utförd esqvisse till en ryttarstaty af Carl X Gustaf. Denna esqvisse är i twå tredjedelar af den naturliga storleken och framställer konungen i det ögonblick, då han under tåget öfwer Belt befaller Dahlberg att rida i spetsen för armén. Konungens figur är utmärkt wäl utförd och hästens ställning särdeles graciös. Han hwilar på wenstra bakbenet och högra frambenet och tyckes liksom färdig att taga ett steg bakåt, tillföljd deraf att ryttaren åtdrager tygeln. I Fritzes eleganta bokhandel wid Gustaf Adolfs torg exponeras för närwarande 3 taflor af den berömde ryske målaren, »professor Nikolai de Swertschkow». Taflorna, 1 större och 2 mindre, föreställa »resande i snöstorm». Den unge swenske marinmålaren herr Nordlings talang blir allt mer och mer erkänd. Han har flere wälutförda stycken på konstföreningen, men som dessa werkligen förtjena att tagas i närmare skärskådande än hwad platsen denna gång medgifwer, will jag uppskjuta kritiken till nästa bref, då jag skall göra mitt bästa att med pennan tolka »det språk, som endast färgerna tala». 25 oktober 1876 Stockholmsbref. (Från Morgonbladets korrespondent.) Stockholm, d. 20 oktober. – Men hwar ha’ wi Nordlings taflor? frågade min wän, då wi häromdagen tillsammens besökte konstföreningens galleri. – Jo! den ena finnes här strax till wenster i första rummet, men det är ej så godt att genast bli den warse, der den sitter högt uppe wid taket, ty herr Axel Borgs »italienska flicka» i naturlig storlek tager genast åskådarens uppmärksamhet i anspråk, och 65 
 
 
 
 
 – TK 4 – kopparkitteln hon har bredwid sig, sticker oss så naturligt i ögonen, att wi ej mäkta upptäcka hwad annat sewärdt är. Men låt oss nu gå rakt på saken. Det will säga, wi wandra hitin i rummet till höger, der wi finna den bästa af herr Nordlings taflor, och med den är det wäl skäl att börja. – Skall detta wara något utmärkt? Hela taflan är ju som en palett med alla sorters upplagda färger. – Det medgifwes, att färgerna äro många och starka, men betrakta taflan en stund och framför allt: observera, att det är solnedgång. Herr Nordling begagnar mycket färg, men han anwänder den bra. Der borta bakom skansen, till höger, sänker sig solen, lemnande på fästet ett långt rödt streck; men se, huru de sista strålarna sprida sitt sken öfwer taflan. Himlen skimrar i rödt, grönt, gult, violett och lånar wattnet samma färger, men är det icke så äfwen i naturen? Låt blicken börja sin wandring här från taflans nedre, högra hörn och sedan draga bort bakom skeppet, dit, der ångbåten långt i fjerran uppfångar det sista ljuset af den nedgående solen! Man tycker nästan att wågorna röra sig. Fartyget går för fulla segel. Perspektivet är stort och fritt. De många färgerna sammansmälta till ett harmoniskt helt, bjuda wårt öga en angenäm hwila och lifwa wår fantasi, så att wi slutligen, glömmande duk och ram, tro oss i werkligheten förflyttade ut i skärgården. Det är lif i denna tafla. Herr Nordlings andra tafla är ej heller mindre god, fast den fått en så upphöjd plats, att man nära nog måste wara långsynt för att rätt kunna se den. Äfwen i denna har han ådagalagt sin skicklighet att behandla färger. Fru Hedwig Willman gaf i går afton, den 17 oktober, en konsert i Kongl. Stora teatern. Programmet war wäl waldt och fru Willman rönte stora bewis på publikens belåtenhet. Flere buketter samt en lagerkrans kommo henne till del. Fru Willman är bäst lyckad i den glada genren. Hon borde alltid sjunga wisor; hwarken hennes röst eller koloratur will ta’ sig rätt wäl ut i de stora ariorna, och den allwarliga musiken passar henne alls icke. Sina glada wisor sjunger hon deremot med utsökt behag, och med sitt ypperliga föredrag af Abts: »Schmetterling setz’ dich» tjusade hon hela publiken, så att den nästan fullsatta salongen dånade af applåder och inropningar. Fru Elise Hwasser medwerkade också wid denna konsert, deklamerande C.A. Nicanders poem: Korset. I scene och aria med kör ur operan »Alceste» sjöng herr Anders Willman. Danska Dagstelegrafen säger, att fru Willman wäntas till Köpenhamn för att 66 
 
 
 
 
 – TK 4 – dels der, dels i de större provinsstäderna gifwa konserter i förening med herr Frans Neruda. Ett nytt inhemskt skådespel har gått öfwer scenen på wår dramatiska teater. Wisserligen har detta ej passerat just i dessa dagar, men då pjesen blifwit ett föremål för mycket olika bedömande, ja tillochmed för dispyt, torde den förtjena att omnämnas, äfwen om det sker något sent. Jag menar »Pastorsadjunkten» af författaren till »Skådespelerskan». Författarens namn är obekant; man gissar hit och dit, men hwad man tror sig weta med säkerhet är, att den sanskyldiga wore ett fruntimmer. Den ena säger, att pjesen är tråkig, den andra, att den är underhaltig, den tredje att den saknar dramatisk effekt, den fjerde anser den ega åtskillige förtjenster, medan den femte entusiasmerar sig i den högsta förtjusning. En sak är dock wiss: att en pjes, som kan wäcka så mycken sensation, likwisst måste ega något wärde. Huru många äro ej de pjeser, som roa för en qwäll, för att sedan falla i glömska! »Pastorsadjunkten» är en pjes, hwars idée hwilar på en god och fast grund. Den är en tendenspjes, icke en af dem, som på ett qwickt och ledigt sätt gissla nutidens befängdheter; den rör sig omkring lifwets allwar och, derför kan den heller icke wara r o l i g . Det är striden mellan religionen (jag menar dogmen) och wetenskapen, striden mellan den gamla och den unga generationens åskådning af lifwet, som förf. framställt. Hjelten i stycket är en ung man, hwilken från barndomen blifwit bestämd för det presterliga kallet. Dock känner han ingen håg dertill, utan hängifwer sitt hjerta helt och hållet åt wetenskapen. Detta anser hans far, prosten, liktydigt med synd, söker att återföra sin förwillade son och lyckas werkligen så pass, att denne lofwar att öfwerwintra i prostgården för att göra sina försök som pastorsadjunkt. Sliten mellan kärleken till sin fästmö, prostens unga fosterdotter, hwilken också gör allt för att dra honom ifrån wetenskapen, och mellan sitt samwetes röst, som uppmanar honom att anwända de gåfwor, han erhållit af wår Herre, lefwer den stackars Nils i en ständig twekan, och är det detta som föranledt en del af publiken att klandra stycket på grund af hjeltens »karaktersswaghet». Storligen undrar jag dock, huru en person i werkliga lifwet skulle reda sig i dylika amständigheter, och kanske skulle just d e , som orda om karaktersswaghet, stanna mest twehogsna framför hwad som härwidlag skulle wara det rätta. Emellertid segrar dock samwetets röst, och Nils förklarar sig, till faderns och fästmöns stora fasa, wilja beträda den wetenskapliga wägen. En ung qwinlig student, 67 
 
 
 
 
 – TK 4 – som med ledsnad sett de strider, den stackars hjelten haft att genomkämpa, egnar honom mycket intresse och ta’r sig en dag den friheten, att ur hans bordslåda stjäla ett manuskript, hwilket hon insänder till wetenskapsakademin. Denna wetenskapliga skrift skaffar honom akademins lofordrande jemte ett stipendium för att ytterligare utbilda hans stora anlag. Som en författare är nog lycklig att kunna förfoga öfwer sina subjekters lif och helsa efter behag, lägger förf. här i pjesen prostens lilla fosterdotter n:r 2 på sjuksängen, och då Nils till följd af sina wetenskapliga forskningar lyckas rädda den lilla, winner han slutligen faderns godkännande och fästmöns löfte att troget wänta på honom, till dess han återkommer fullfärdig och då får sluta henne, som brud, i sina armar. Hwad som föröfrigt än må sägas om pjesen, ligger dock en djup mening till grund deri, och många sanningar uttalas i detta stycke. 4 november 1876 Stockholmsbref. (Från Morgonbladets korrespondent.) S t o c k h o l m , d. 31 oktober. Att prisen stiga på allting här i staden, är ingenting owanligt, men att det werkligen gifwes löner, som stiga, är deremot högst sällsynt. Emellertid har, så otroligt det än låter, en ny lönereglering kommit till stånd inom de wärfwade regementena. Det will säga: den hwilar ännu endast som ett förslag, men man har all anledning förmoda dess antagande. Att strida och dö för sitt fädernesland, war förr i werlden ynglingens sträfwan och lust, men wåra ynglingar, nu för tiden, tycka mera om peningar än ryktbarhet och föredraga lifwet i werkstaden framför döden på ärans fält. Det kunde anmärkas, att fred warit så länge i landet och att man just intet ser någon utsigt att få ett krig; men jag will likwisst påstå, det wåra gardister dock ganska ofta äro i strid, och det i rigtigt tapper strid, med de utsökt stora råttorna, som befolka wåra kaserners arrester och hwilka älskwärda warelser som oftast få sig några gardister att sällskapa med, till följd af en för djup titt i glaset eller någat annat bewekande skäl. En 68 
 
 
 
 
 – TK 4 – gardist hemkommer från ett gladt lag, träffar sin korporal, ruskar honom helt wänligt i axlarna och får fem års straffarbete i belöning. Så lysande utsigter ha’ dock icke lyckats locka folk, och wåra respektive wärfwade regementen skulle snart stått der med endast sina officerare i behåll, om ei arméförwaltningen funnit på något fiffigt, som nu skola sättas i werket. Lönerna äro förhöjda! En rekryt, som anwärfwas på tre år, erhöll förr såsom wärfningspengar: 5 kronor årligen och på sex år, 5 kronor för de tre första och 8 kr. för de tre sista åren; enligt nu beslutad förhöjning uppbär rekryten 8 kr. för de tre första åren och 16 för de tre senare. Således, den, som numer låter wärfwa sig på sex år, får en summa af 72 kronor i städsel; det gör en differens på 33 kronor för hwarje nummer i bara städselpengar, för att inte tala om wärfwaren, hwilken förr åtagit sig beswäret för 15 kr., men nu sträckt sina pretentioner till 25 a 30 kr. Det kostar att förswara landet. Dessutom erhåller karlen, den wärfwaden nemligen, en lön af 5 kronor i månaden, hwilken dagligen tillställes honom i en tioöring, medan de 2 återstående kronorna insättas för hans räkning på sparbanken, då summan deraf kommer honom till del när han uttjent sin kapitulation. En gardists eller artillerists öde är ju ändå intet så afskräckande, och om han uppför sig wäl och är mycket aktsam på sig sjelf, skall han kunna må ganska godt i sin kasern, der han blir fritt född och klädd och der han får ganska riklig underwisning gratis. Nej, det är sannt, han får den ju inte endast gratis, han får dertill äfwen betalt. För genomgången underbefälskola erhåller han: för första klass. 1 kr. i månaden, för andra klass. 1 kr. 50 öre och för tredje klass. 2 kr. likaledes i månaden; d:o för timmermansskola 1 kr. och för sjukwårdshus 1 kr. månadtligen. Antagom nu, att en ordentlig karl låter wärfwa sig på sex år och att han lyckats sträfwa igenom dessa år, utan att råka ut för någon olycka; att han genomgår underbefälskolans tre klasser, samt timmermansskolan och sjukwårdskursen, då har han wid slutad kapitulation förtjenat sig cirka 500 kronor, utan att ha’ behöft kosta ut något till kläder och föda; samt erhåller då också summan af de för hans räkning å sparbanken insatta 2 kronor månadtligen, hwilken summa bör belöpa sig till 144 kr. förutom ränta. 69 
 
 
 
 
 – TK 4 – Will han sedan rekapitulera, så erhåller han ett ålderstillägg af 1 kr. i månaden efter tre års tjenst och en 2 kronors månadspening efter sexårig tjenst. Det der låter ju ganska lockande, men då man beräknar, att en arbetskarl kan förtjena till femton kronor dagligen och dertill får wara sin egen herre, så ser det ganska mörkt ut för respektive regementen att komma ända derhän att få alla nummer besatta. Herr Edward Stjernström, direktören wid Nya teatern, bjöd häromdagen på n y t t program: »Carl XII på hemfärden» samt en liten efterpjes i en akt: »De begge blyge». Huru mycket som än blifwit fråntaget och tillagdt till det förstnämda stycket, funnos ändå många af de äldre bland åskådarne, hwilka i denna pjes ganska ledigt igenkände en gammal bekant, uppförd å gamla Djurgårdsteatern år 1835 under namn af Carl XII på Rügen. Det hände för flera år sedan i Paris, att en sångerska, dagen efter sitt uppträdande, t i l l a l l r e c e n t i o n erhöll ett lofordande öfwer sin charmanta toilett. Jag tror wisst, att så wäl hwad denna herr Stjernströms n y h e t beträffar som de spelandes sätt att utföra densamma, torde det bli rådligast anwända samma metod och med förbigående af såwäl intrig som spel endast omnämna, det dekorationerna i sista akten woro utomordentligt wäl lyckade och tilldrogo sig strax wid ridåns uppgång en ljudelig applåd för egen räkning. Dock må jag undantaga herr Holmqwist från de förglömdas antal ock tillerkänna honom den rättwisan, att ha’ warit den, som uppehållit hela intresset i den tråkiga pjesen samt stämt publiken till godt humör medelst sitt glada skratt och sin naturtrogna framställning af gubben Wåhligs »bonne humeur» hwilket tycktes wara hufwuddraget i dennes karaktär. – De begge blyge war åter en sådan der liten pjes, åt hwlikens dumheter man inte kan låta bli att skratta. Herr Fredrik Deland har i sin blotta apparition något så ä l s k w ä r d t komiskt (man må förlåta mig uttrycket), att man alltid känner sig hjertans glad bara af att se honom. Han spelar i detta stycke en mycket blyg pappa, som förlofwat bort sin dotter med en herre, som han inte will ha’, bara fördenskull, att han ei hade mod att swara nej, då denne framställde sitt frieri. Men flickan, som sjelf har hufwudet på rätta stället, har förälskat sig i en lika blyg herre som hennes far och lyckas slutligen genom sin rådighet både upphäfwa sin förlofning med friaren N:o 1, anhålla hos fadren om sin egen hand för N:o 2 och slutligen bestämma gubben att samtycka till denna förening. Då swärfar och 70 
 
 
 
 
 – TK 4 – den nya mågen komma underfund med hwarandras blyghet, blifwa de de bästa wäner i werlden. Harr Törnqwist har nu blifwit engagerad wid Kongl. Dramatiska theatern till publikens stora glädje, som nu lugnt kan få njuta af en komedie eller ett skådespel utan fruktan att den unge älskaren skall göra allt för stora fauter. – Här är naturligtwis icke fråga om de pjeser, i hwilka herrar Fredriksson, Elmlund och Hartman inneha’ hufwudpartierna, – hwilka herrar föröfrigt redan wuxit ifrån » d e w i s a » älskarrollerna. 27 november 1876 Stockholmsbref. (Från Morgonbladets korrespondent.) S t o c k h o l m , d. 22 nov. Ändtligen har en af swenska pressens ledamöter öppnat sina spalter för att gifwa ljus i en sak, som länge här i landet blifwit betraktad med så fullständig likgiltighet, att de, som warit intresserade i frågan, haft fritt tillfälle att sköta densamma efter godtfinnande. Det är den humana Dagens Nyheter som intagit upplysningar i den mycket omtalade befordringsfrågan i Helsingfors. Detta har gjort, att man börjat diskutera och detta icke utan en wiss bitterhet i tonen, som tyder på att det finnes åsigter; man begagnar redan orden f e n n o m a n och s w e k o m a n och i en och annan tidningsartikel börjar det traditionelt blifna förlöjligandet af Finlands nationela sträfwanden att grina. Man anmälde t.ex. för någon tid sedan prof. C.G. Estlanders tidskrift och tog sig då anledning att få »klargöra» den finska frågan på det wanliga häfdwunna sättet; en annan tidning af så liten politisk betydelse som » T e a t e r o c h M u s i k » hade en uppsats om finska operan i Helsingfors; – samma öfwermod i tonen och samma half dolda tendens röjdes äfwen der. Man borde bli förwånad öfwer att signaturen E. von Q. tillåtit sig kasta löje öfwer sitt gamla fädernesland, men blir det ej, då man wet att det just är hitöfwerkomna finnar som wilja blåsa upp till strid och icke swenska swenskar, för hwilka frågan i det hela är fremmande och i hwilken de helst wille förhålla sig neutrala. Den Lefflerska dispens- och 71 
 
 
 
 
 – TK 4 – befordringsfrågan har emellertid gjort ett icke behagligt intryck och framkallat meningsbyten, hwilka snart nog kunna antaga häftigare natur. Hwem är då L e f f l e r , som nu låter tala om sig och hwars person börjar bli föremål för en granskning, som icke bör wara angenäm? En ung Upsala-docent, promoverad 1872, som will göra wägen till professuren så kort som möjligt och derför begagnar sina hjelpkällor! Detta är ju ganska lofligt och om man illwilligt härleder L:s beskydd af högre myndigheter, erkannerligen baron B i l d t , aflidne Carl XV:s synnerlige wän, från det förhållande, i hwilket herr L. såsom informator hos stallmästaren D e m i r g i o n stått till denne, så gör man ju herr L. orätt, ty han anses ju wara en person, som icke aktar begagna sådana medel, emedan hans wetenskapliga anseende lär kunna tala till fyllest. Att yttra sig om L:s kompetens kunna endast fackmän, dock förefaller ett rubbande af en grundlags stadgar för personligt hänsyn, icke ha warit wälbetänkt, då man derigenom åstadkommer split och wäcker hat, kanske mellan twå folk, som aldrig borde stå i annat förhållande till hwarandra än gamla wänners, hwilka ha alltför många minnen gemensamma för att kunna riktigt skiljas. » T h e a t e r o c h M u s i k » heter en liten tidning, som i dessa dagar drager sin sista melodiska suck. Utgifwaren war herr Johan Grönstedt, och redaktör hr Edward Bäckström, en af wåra framstående unge författare. Man skulle tycka, att i en så pass stor stad som Stockholm det borde finnas nog med bildadt folk för att en finare tidning eller tidskrift skulle winna uppmuntran, men så är det tywärr ej. Stockholmarna ha en passion för att sila mygg och swälja kameler. Jag will inte precis påstå, att detta ordspråk passar in på »Theater och Musik», ty denna tidning föll sig ganska dyr och innehöll för det mesta musikstycken, men så passar det så mycket bättre för den lilla werkligt goda tidskriften » N u » , hwilken påstås, i sällskap med tidningen » E k o » , snart taga sitt afsked från den fåtaliga läsande publiken. Många goda pennor ha nedlagt sitt arbete i tidskriften »Nu» och gjort den till en såwäl angenäm som billig lektyr. Men det är nu en gång så att Stockholmarne helst tillbringa sina lediga stunder på schweitzerierna, och damerna – ha så mycket att göra; en tidskrift kan inte gerna fortgå utan publik, måste således dö. Medan »Eko» och »Nu» kämpa med döden, förebådas födelsen af återigen twå nya tidskrifter, utgifna från annat håll. Den ena af dessa båda är dock icke alldeles ny, utan är den för några år sedan utgifna tidskriften » F r a m t i d e n » , som åter uppstigit ur 72 
 
 
 
 
 – TK 4 – sin för tidiga graf. Tillgår det med tidningar på samma wis som med »bolagen» här i landet, hwilka först behöfwa gå omkull för att sedan efter pånyttfödelsen göra briljanta affärer, så bör man kunna förespå »Framtiden» en lysande framtid. Tidskriften kommer att omfatta: Litteratur, politik, ekonomi och konst. Utgifwaren herr Karl von Bergen är förut känd här i Stockholm såsom en synnerligen talangfull föreläsare och särskildt tillwunno sig hans, under sistlidne winter hållna, föredrag öfwer Amerika mycket bifall. Den andra tidskriften, som förmodas komma att heta: »Wår tid», skall utan twifwel lyckas, ty då utgifwarinnan, fröken L o t t e n v o n K r a e m e r är förmögen, behöfwer ej tidskriftens tillwaro bero af antalet köpare, utan får den gå med förlust, blott den werkar för den goda saken. Fröken von Kraemer är dotter till förre landshöfding Kraemer i Upsala och syster till den bekante författaren till »Diamanter i stenkol». Fröken von Kraemer har, i likhet med alla qwinnor, som welat höja sig ur hwardagslifwets små bestyr, blifwit oriktigt uppfattad och orättwist bedömd. Man har lagt henne till last, att hon wisat ett lifligt intresse för samt sjelf deltagit i åtskilliga wittra kretsar. Flera förtjenstfulla dikter ha likwäl framflutit ur hennes penna. En af fröken K. författad pjes, benämnd »Strid», hwilken hade till ämne qwinnofrågan, kom att bli hårdhändt behandlad af kritiken, ty den stötte mot de gamla fördomarna, hwilka alltid gerna wilja göra sig lustiga på de nya idéernas bekostnad. Låt wara att fröken v. K. icke är någon s t o r författarinna, så finnes det i alla fall författare, som stå långt efter henne och hwilka ändå få sina arbeten lästa och sjelfwa få gå sin wäg fram utan att det faller någon in att göra anmärkningar deröfwer. Hwarför skall man då begära, att så snart en qwinna höjer sin röst, skall det wara fullkomligt? Men det är sant, jag kommer här in på ett ämne som både är för långt och alls inte passande att afhandla i ett bref. Således får jag inhibera mina egna reflexioner och istället hålla mig till saken. Att fröken von Kraemer har säker blick i wal af medarbetare, wisar sig deri att hon till andra goda förmågor äfwen walt och lyckats winna herr Adolf Lindgren, den för sin skarpa, säkra och skickliga penna wälbekante musikrecensenten i Aftonbladet, samt till redaktör herr Thore Eriksson, konsthistoriker, hwilken proföreläst wid konstakademien och allmänt anses blifwa professor Dietrichssons efterträdare. 73 
 
 
 
 
 – TK 4 – Staden Götheborg har gjort en lyckad reqvisition i det den till föreståndare för den derstädes nybildade högskolan inkallat docenten af Wirsen. Han lär äfwen komma att besätta platserna som bibliothekarie och föreståndare för museum. Docenten af Wirsén är son till generalen af samma namn och war känd i Upsala såsom medlem af sångarförbundet: »Nio signaturerna». Efter fullbordad kansliexamen gick han in wid legationen, lefde sedan en tid bortåt som attaché i Paris, återkom, studerade, tog graden och gifte sig slutligen – med guvernanten i sin fars hus. Detta war den stolta generalen för starkt, hwarför han gjorde sonen arflös, hwilket alls icke rubbade jemnwigten i den unge mannens fasta karakter, utan ingick han som lärare wid Upsala katedralskola samt som litteratur- och konstdomare i »Swensk tidskrift». Docenten af Wirsén är känd som en af wår swenska nutids bästa författare. Man kan ej annat än gratulera Götheborgarna och beklaga docenten af Wirsén som nödgas komma till en stad, der penningen är enwåldsherrskare. 7 december 1876 Stockholmsbref. (Från Morgonbladets korrespondent.) Stockholm, d. 1 december. Svenskarna hysa en särdeles förkärlek för allt utländskt, – utländska artister, utländska bruk och utländska varor! Synnerligast i detta senare fall har man ofta sett personer drifva sina företrädesvis franska sympatier så långt, att vid blotta benämningen: från Paris, de helt och hållet åsidosätta egen smak och uppfattning och pligtskyldigast hänfalla i förtjusning, vore ock det förhandenvarande föremålet aldrig så osmakligt och ändamålsvidrigt. Det är naturligt, att, med ett sådant åskådningsätt från alla sidor, den svenska konstindustrin skulle se föga dager att en gång återupplifva sin forntida storhet, och det är också nu först på de senare åren hon blifvit räddad från fullkomlig glömska. Man har hågkommit, att äfven häruppe i vårt gamla Sverige existerade både smak och skicklighet långt innan de utländska alstrena gjort sin allmakt gällande; så framletade man ur bondkojorna många bevis på hvad konstsinne och flit kunna åstadkomma, och 74 
 
 
 
 
 – TK 4 – man gjorde den upptäckten, att de grofva händer, som ena stunden föra plogen eller sätta potatis, kunna stunden derpå framtrolla riktiga mästerverk af fina spetsar och underbara väfnader, med ett ord sådana arbeten, som man tänkte sig endast lämpade för borgfröknarnas fina fingrar, men som emellertid sedan gått i arf till vår allmoge och bibehållit sig som en tradition från fordna tider genom generation till generation. Det är isynnerhet enskilda personer den svenska konstindustrin har att tacka för sin pånyttfödelse; bland dem, som ifrigt medverkat till detta nationella sträfvande, är föreningen »Handarbetets vänner», som för denna sak ådagalagt ett högst aktningsvärdt nit och intresse och hvilkens styrelse utgöres af åtta Stockholms mest begåfvade och välgörande fruntimmer. Denna förenings hufvudsyfte är att upplifva och förädla den qvinliga hemslöjden, genom att återupptaga och för nutida ändamål tillämpa de fornsvenska mönstren å våra almogearbeten samt att sålunda lägga grunden till en qvinlig konstindustri af ursprungligt svenskt skaplynne. Strax efter det föreningen bildat sig, annordnades en utställning, som besöktes af 600 personer. Från Uddevalla och Mariestad, der äfvenledes utställningar egt rum, hemfördes trenne pris. Arbeten i väfnad, knyppling, sömnad och andra grenar af qvinlig slöjd ha blifvit lemnade inom Sverige dels åt flertalet af föreningens medlemmar dels åt mer än 100 elever och arbeterskor, hvilka, sålunda sysselsatta för föreningens räkning, förtjena sig en dagspenning varierande mellan 1:50 till 3 kronor. Mönstren ha blifvit dels aftecknade efter fornsvenska väfnader samt ordnade för nutida ändamål och dels komponerade, till ett sammanlagdt antal af öfver 200. En arbetstäflan för barn har blifvit anordnad, hvarvid ett pris till ett sammanlagdt värde af omkring 225 kronor utdelats; och en patriotiska sällskapets medalj har genom föreningen gifvits en för nit och skicklighet utmärkt syskolelärarinna, och tvenne belöningar på omkring 50 kr. hafva blifvit tilldelade tvenne skickliga arbeterskor. Studiiresor inom landet, med begagnande af medgifven fribiljett på statens jernvägar, men föröfrigt på egen bekostnad, hafva företagits af trenne föreningens medlemmar, dels i Skåne och Blekinge, dels i Bohuslän och Westergötland. Första impulsen till bildandet af denna förening lär ha gifvits af proff. Winge och Dietrichsson samt aflidne Aug. Sohlman och senare af genremålaren J. Kulle, som 75 
 
 
 
 
 – TK 4 – från Skåne hemfört en uppsättning nationaldrägter, väfnader och knypplingar, hvilka nu sedermera blifvit begagnade till mönster, då traditionerna längst ha bibehållit sig i denna trakt. Först och främst ha vi de knypplade spetsarna af gröfre och finare slag; och många af dessa senare äro så väl utförda, att de alls icke stå efter de till jemförande der bredvid hängande: »Point d’Alençonu» och att man lätt kunde ta’ det ena slaget för det andra, om ej sjelfva knypplings-sättet vore olika. Men det är ej de knypplade spetsarna som äro de egendomliga, – sådana ha ju länge gått i handeln; det är den högst egna nationella »knutna» spetsarten som egentligen tager vår uppmärksamhet. Sjelfva spetsbotten är först knuten, enligt samma reglor som ett vanligt fisknät, med antingen raka eller uddiga kanter, och sedan äro dessa rutor trädda med kodergarn i tätt intillhvarandra liggande trådar, sålunda bildande olika façoner och figurer. Som ett minne af den tid, då detta slags arbete var mycket modernt bland de nordiska damerna, återfinner man ännu i ett och annat mycket gammalt hus någon antimakassar, bordduk eller möjligen ett par gardiner; men dessa ofvannämnda spetsar, som för det mesta användas att pryda de skånska bondqvinnornas så kallade »klutaband» (ett slags långa från mössan nedhängande ändar), äro af sådan utsökt finhet, att man förr skulle tro en spindel hafva spunnit dess trådar, än tänka sig att ett par rödfrusna, ladugårdsvana händer framskapat dem på en ledig stund. Täflande med spetsarnas finhet är: kontursömmen, hvilken består af jemna i fint silke sydda stygn, markerande konturerna på det mönster som skall framställas; detta arbete sys vanligen i svart silke på grå klädesbotten, och skuggorna angifvas äfven af väl ordnade stygn i likaledes svart silke samt dagrarna i hvitt. Det hela gör intrycket af en vacker ritning och erhåller alls icke de stela kantiga formerna, som alltid framkomma i korsstygnsbroderiet, der fyrkantiga näsor och trehörniga hakor alls icke höra till sällsyntheterna. En annan sömart är »Tvistsömmen», hvilken tyckes vara en variation på den vanliga korstygusömmen, i det det underliggande stygnet gör sitt vanliga sneda språng, medan det öfre sträfvar rakt uppåt. Detta arbete förfärdigas på ett slags tät hårduk, som i handel benämnes »stramaille», men som i nämnda arbetes hemort säkerligen icke saknar sitt särskilda nationella namn, ehuru det ej lyckats mig få reda på det. Sättet att utföra detta broderi varierar äfven sålunda, att stygnen sys med utsökt 76 
 
 
 
 
 – TK 4 – fint garn eller silke på tillbörligt afstånd från hvarandra, lemnande botten synlig, på så vis gifvande arbetet utseende af en spets. Föröfrigt finnes »snårsömmen», hvars stygn ligga i raka trådar tätt intill hvarandra och hvilken utföres i kulört och chateradt silke på tät tygbotten. Rödlakan, Stjernsnår, Dukagång och Krabbasnår äro väfarter, hvilkas skiljaktigheter i utföringssättet bestå i så små olikheter, att det blefve allt för enformigt att gifva en närmare redogörelse för dem. Men det finnes en slags väfnad, som man kan säga sätter kronan på hela denna rika samling af qvinlig konstindustri – det är »Flossan». Flossan har likhet med det nu så moderna chagget, ehuru hon är långt mjukare och varmare samt eger en vida större rikedom på bredd. Också slås hon icke i väfstolen, utan ullgarnsändarna, som äro klippta i ungefär en decimaltums längd, plockas dit tre och tre tillsammans och vikas omkring två trådar af ränningsgarnet, så att de sedan stå upprätt i en half tums höjd. När ett helt hvarf af sådana ändar blifvit ditplockade, enligt mönster, så slås fyra rader linneinslag för att bilda stadigheten på afvigsidan, innan det nya hvarfvet börjar. En afart af denna väfnad är »tränsaflossan», hvilken endast skiljer sig från den förra deri, att ullgarnsändarna vikas ett slag ned öfver de båda ofvananförda ränningstrådarna och sedan drages upp emellan dem; detta bildar en snara, som gör väfnaden starkare, men alls icke så mjuk som fallet är med den enkla Flossan. Hvad färgerna i dessa arbeten beträffar, skall man kanske länge stå i villrådighet, innan man kan besluta sig för, hvilken af dessa som egentligen är den vackra. Det är endast djupa, enkla färger, lagda bredvid hvarandra utan öfvergångar som, väl afpassade, sammansmälta till ett harmoniskt helt, skänkande ögat en angenäm hvila. Man må önska all framgång åt detta lofvärda företag och hoppas på dess förmåga att än mer få utveckla sig, innan det strandar mot det skär, der så många andra vackra tankar gått i qvaf. 77 
 
 
 
 
 – TK 4 – 9 januari 1877 Stockholmsbref. (Från Morgonbladets korrespondent.) Stockholm, d. 18 december. Tjugu år hafva förflutit, sedan Sveriges och Norges konsulatväsende sednast, men då för första gången, var föremål för en af K. Maj:t nedsatt komités pröfning, och nära ett tiotal af år sedan dithörande frågor i större omfattning på en gång blefvo K. Maj:t till afgörande förelagda. Konsulatsväsendets ökade betydelse för de förenade rikena har emellertid ånyo föranledt tillsättandet af en komité, åt hvilken uppdrogs att afgifva dels utlåtande om och förslag till förändringar i de förenade rikenas konsulatväsende, dels förnyad konsulatstadga. Denna komité tillsattes den 12 februari 1875 och åtskildes den 15 oktober s.å. Medlemmarne af komitén voro tre svenske män: presidenten Axel Bergström, kammarherre Alfr. Lagerheim och grosshandlaren Emil Ekman, samt tre norrmän: H. Bernhoft, P.A. Michelsen, och Chr. Christiansen. Det nu slutligen afgifna betänkandet, en diger lunta på femhundra sidor 4:o, innehåller visserligen mycket af intresse för oss, svenskar och norrmän, men eger blott några sidor som kunde vara af värde för denna tidnings läsare, jag menar kapitlet om det svenska konsulatväsendet i Finland. Då jag nu är nog lycklig att kunna lemna denna nyhet alldeles färsk tar jag mig den friheten att kopiera här nedan anförda del af betänkandet. Redan före år 1814 fanns i Åbo anställd en lönad svensk handelsagent, hvilken vid föreningens ingående utnämdes till svensk och norsk generalkonsul. År 1846 anhöll den dåvarande innehafvaren af befattningen, att stationen måtte förflyttas till Helsingfors, på det att han genom en lättare beröring med styrelsen och öfriga embetsmyndigheter måtte kunna på ett kraftigare sätt lemna biträde så väl åt handlande och sjöfarande som åt det betydliga antal svenske undersåter, hvilket uppehöll sig i Finland. Denna ansökning blef emellertid med hänsyn dertill, att icke någon af storfurstendömets städer med Sverge hade så betydliga handelsförbindelser som Åbo samt att sistnämnda stad var en billigare vistelseort än Helsingfors, genom nådigt beslut den 13 november 1846 afslagen. Den förra konsulskomitén upptog förslaget om stationens förflyttande till Helsingfors och tillstyrkte, att generalkonsuln, hvilken förut haft sig tillagdt dels af anslaget till ministerstaten 2,000 rdr sv. bko och 78 
 
 
 
 
 – TK 4 – dels af handels- och sjöfartsfonden 1,333 rdr 16 sk. samma mynt, skulle framdeles aflönas uteslutande af konsulsfonden med ett traktamente af …………………… 2,000 rdr specie. och bidrag till kon- torskostnader ………… 500 » » 2,500 rdr specie. Omförmälda reglering blef vid derefter inträffad ledighet af befattningen genom nådigt beslut den 10 januari 1859 vidtagen. Jemte fast aflöning åtnjöt generalkonsuln i Helsingfors förut en icke obetydlig inkomst genom visering af pass för resande från Finland till Sverige. Sedan genom den svenska förordningen den 21 september 1860 skyldigheten för resande att vara försedda med pass blifvit upphäfd, fick generalkonsuln genom nådigt beslut den 14 januari 1862 sig beviljadt ett årligt belopp af 600 rdr sv. rmt såsom ersättning för den till följd af förstberörda beslut föranledda minskning i inkomster. Detta ersättningsbelopp indrogs, då befattningen år 1872 blef ledig. I afseende å den framtida reglering af konsulatet blef i öfrigt denna gång af Kommerskollegium icke någon förändring föreslagen. I Departementets för det Inre i frågan afgifna utlåtande anmärktes, att i betraktande af den jemna tillväxt, som egt rum i de befattningen tillflytande inkomster af lästafgifter, och då i alla händelser någon sannolikhet icke förefunnes för, att denna skulle i den närmaste framtiden aftaga, fråga kunde uppstå, huruvida det vore behöfligt att i sin helhet bibehålla det befattningen tillagda bidrag till kontorskostnader. Om berörda bidrag indroges, skulle inkomsterna utgöra: traktamente ……………… 2,000 rdr specie. inkomst af lästafgif- ter 1869–1871 i medeltal ……………….. 780 » » 2,780 rdr specie eller, om lästafgiften beräknades efter 1871 års inkomst, 2,950 rdr specie. Departementet, som icke egde noggrannare upplysningar rörande prisförhållandena i Helsingfors, dessas stegring under sednare åren och andra omständigheter, hvilka måste tagas i betraktande vid bestämmandet utaf aflöningen, ansåg sig emellertid icke 79 
 
 
 
 
 – TK 4 – böra framställa något förslag om nedsättning eller indragning af bidraget till kontorskostnader, och detta så mycket mindre som den afgående konsuln upplyst, att han årligen nödgats i understöd till landsmän utbetala icke obetydliga belopp, för hvilka ersättning icke kunde erhållas, samt att antalet af svenske undersåter, hvilka uppehöllo sig inom distriktet, under senare åren betydligt tilltagit. Genom nådigt beslut den 21 juni 1872 förordnades, att befattningen skulle bibehållas med oförändradt distrikt och samma löneförmoner som dittills, men att den blifvande innehafvaren af befattningen skulle vara underkastad den regleringen i lönevilkor, som kunde komma att bestämmas i sammanhang med en indragning till konsulsstaten af lästafgifterna i distriktet. Svenska och norska sjöfarten på Finland utgjorde under åren 1870–1874 i medeltal: Svenska fartyg. hufvudstationen ………… 24 om 1,491 nyl. vicekonsulsstationerna ……. 150 » 7,615 » 174 om 9,106 nyl. Norska fartyg. hufvudstationen ……….. 44 om 6,853 k–l. vicekonsulsstationerna … 303 » 47,224 » 347 om 54,077 k–l. Den befattningen under nämnda år tillflytande lästafgiften har till följd af den starka tillväxten i antalet af de förenade rikenas fartyg, hvilka under nämnda tidrum besökt finska hamnarna, vuxit till ett betydligt belopp. Den utgjorde sålunda: 1870 ………………… omkring 3,000 kronor. 1871 ………………… » 3,800 » 1872 ………………… » 4,900 » 1873 ………………… » 5,900 » 1874 ………………… » 8,000 » 80 
 
 
 
 
 – TK 4 – Med afseende å Finlands belägenhet och förut varande politiska förhållanden, finner komitén tillräckliga skäl vara för handen att bibehålla en fast lönad svensk och norsk generalkonsul för detta land med station i Helsingfors. Konsulskassans bidrag till befattningen föreslår komitén böra bestämmas till: lön …………………….. 14,000 kronor. anslag till kontorskost- nader ……………………. 2,000 » 16,000 kronor. * * * Som bekant afslutades valstriderna med att hr S.A. Hedin blef vald med ett par tusen röster, motkandidaten Frih. Hochshild erhöll något öfver sjuhundra och valagitatorn herr Bergius kom på Hospitalet. Striden företedde både ynkliga och muntrande sidor och efter dess slut förklarade »Dagligt Allehanda,» i hvars Redaktion Herr Hedin numera är medarbetare, att det tyvärr ej var dess publik som valt på herr H., ty embetsmännen förlåta aldrig en person, att han haft radikala åsigter. »Dagens Nyheter» vidhåller (ironiskt) sin mening om herr H:s vackra framåt- sträfvande åsigter i politik som religion, i det att den, citerande ur herr H:s ultraradikala »femton bref,» menar, att de stora tidningarna försåtligt behandlat herr H., då de hålla före, att en person med så stark och tidig utveckling som herr H., skulle fortfara att utveckla sig banklänges, mellan det 34:e och 42:a året. Behållningen af detta val blef emellertid den, att herr H:s person blef dissekerad, att vår liknöjdhet för det politiska blef konstaterad och att det blef kändt, att hvem som ville bli riksdagsman, kan bli det, om han antingen föreslår sig sjelf, eller låter någon god vän göra det! Frih. Hochshild är en alldeles obskyr personlighet, om hvilken man ingenting vet annnt än att han är god vän men Herr Wallenberg, hvilken sednare genom sina vidsträckta affärer har en stor del af Stockholms befolkning i sina händer. Kryddkrämar Wallin, som välvilligt föreslogs af en del personer, är en man, mycket obetydlig, mycket litet begåfvad, men som förvärfvat rätt mycket pengar och som nu af sina goda församlingsbor skulle adlas till riksdagsman. Af hufvudstadens 140,000 innevånare äro 15,000 röstberättigade; af dessa begagnade omkring 3,000 sin rättighet!! 81 
 
 
 
 
 
 
 
 
 – TK 4 – Texter vilkas anknytning till Strindberg är osäker De tidnings- och tidskriftstexter som förtecknas nedan – elva av dem har också etablerats – har prövats i enlighet med de attribueringsprinciper som redovisas på s. 383 i textvol. Det har därvid visat sig att de är tänkbara Sgstexter men att de inte uppfyller de krav som ställs för att de skall räknas till kategorierna säkra eller nära nog säkra eller mycket sannolika, vilket skulle motivera att de placerades i textvolymen. De klassificeras därför här som osäkra texter. Det bör dock betonas att det är fråga om en bred kategori av texter – en del av dem kan betecknas som sannolika (en ursprunglig avsikt, se textvol., ss. 383, 385 och 448, att återge dessa texter i en särskild avdelning i den textkritiska kommentaren har övergivits); andra kan karakteriseras som på sin höjd möjliga eller tänkbara Sgstexter; i vissa fall kan Sgs upphovsmannaskap betraktas som synnerligen osäkert, enbart hypotetiskt. Gränsen mellan de olika kategorierna är emellertid flytande, och de har därför förts samman under en och samma rubrik. Några texter i Svensk Försäkringstidning och Gazetten av samma slag, dvs. texter vars anknytning till Sg är osäker, har ej tagits med här utan kommenteras i stället i anslutning till faksimileringen av Svensk Försäkringstidning och Gazetten. Förteckningen gör inte anspråk på fullständighet. Gränsen mellan vad som bör medtas och vad som bör lämnas helt utanför är också den flytande. Till alldeles övervägande del ingår texterna i förteckningen i Torsten Eklunds grundläggande inventering av Sgs ungdomsjournalistik sådan han redovisat den i Saml. 1930. Samtliga texter som Eklund omnämner där och som inte figurerat i textvol. eller förekommer på annan plats i föreliggande textkritiska kommentar har tagits med. Dessa i Saml. 1930 registrerade texter har kompletterats med några som Eklund senare tryckte i FRR (1946) eller omnämner i Brev 1 (1948). Ett antal texter som ej förekommer hos Eklund men som aktualiserats under arbetet med volymen och då klassats som osäkra har även upptagits i förteckningen. Om några artiklar som Torsten Eklund i Saml. 1930 velat tillskriva Sg men som inte är Sgs och som därför inte upptagits se PM »Nej, inte av Strindberg» och PM »I Leas Svalan». Artiklarnas frånvaro noteras dessutom nedan i förteckningen under resp. tidnings- eller tidskriftsavdelning. 83 
 
 
 
 
 – TK 4 – Pamfletten »Anvisning att på 60 minuter blifva konstkännare», som utgavs av boktryckaren J.W. Holm i Stockholm 1877 utan angivande av författarnamn, har från och till kommit att ses som Sgs. Att Sg skulle vara författaren har dock övertygande vederlagts av Teddy Brunius, som lyckats hitta den tyska förlagan från samma år; möjligheten att Sg fungerat som översättare kvarstår emellertid enligt Brunius (T. Brunius, »Hur man löser ett problem», Tvärsnitt nr 2 1983). Pamfletten finns därför inte med i Ungdomsjournalistik. De elva artiklar som inte enbart förtecknats utan också etablerats skall utgöra exempel på kategorin osäkra Sgstexter. De föregås av korta presentationer och återges diplomatariskt, dvs. utan normaliseringar eller andra rättelser (även uppenbara tryckfel kvarstår orättade). För övriga texter, dvs. de som endast förtecknats, gäller att rubriker och publiceringsdatum för dem anges. Vidare redovisas eventuell signatur under dem eller noteras att de är osignerade. Dessutom anmärks i förekommande fall om de har kommenterats i Saml. 1930, i FRR, i Brev 1 eller i någon av de promemorior av utgivaren, Gellerstam och Malmgren samt Bennich-Björkman (dok. nr 4:1.1–4:1.22, 4:2.1–4:2.4 och 4:3), som faksimileras i kommentaren. STOCKHOLMS AFTONPOST 1872 5 mars 1872 Teater Osign. – Saml. 1930, ss. 144–46 och 187 – PM »Stockholms Aftonpost» 10 april 1872 Teater Osign. – Saml. 1930, ss. 144–145 och 187 – PM »Stockholms Aftonpost» 84 
 
 
 
 
 – TK 4 – GÖTEBORGS HANDELS- OCH SJÖFARTS-TIDNING 1872–75 18 oktober 1872 Skepticismens betydelse för kulturen Sign.: –ng. – Brev 1, s. 118 not 5 10 december 1875 Stockholmsbref Osign. – Gellerstam 1990, text nr 37 SVALAN 1872–75 15 mars 1872 Adolf Sjödén Sign.: B. – Saml. 1930, ss. 149 och 187 – PM »Några iakttagelser om signaturen ’B.’» – PM »I Leas Svalan» – Malmgren 1990, text nr 2 22 mars 1872 Tells kapell vid Küssnacht i Schweiz Osign. – Saml. 1930, s. 150 5 april 1872 Akropolis i Athen Osign. – Saml. 1930, s. 150 85 
 
 
 
 
 – TK 4 – 26 juli 1872 Elias Howe Osign. – Saml. 1930, s. 150 21 november 1873 Kärlek Sign.: S. – Saml. 1930, ss. 148 och 187 – PM »I Leas Svalan» – Malmgren 1990, text nr 12 10 april 1874 Något om Darwinismen Sign.: S. – Saml. 1930, ss. 148 och 188 – PM »I Leas Svalan» – Gellerstam 1989, text nr 2 1 maj 1874 Gustaf Emanuel Beskow Osign. – Saml. 1930, s. 150 31 juli 1874 Egron Lundgren Osign. – Saml. 1930, s. 150 86 
 
 
 
 
 – TK 4 – 11 december 1874 Jonas Lie Osign. – Saml. 1930, ss. 150 och 189 – PM »I Leas Svalan» – Malmgren 1990, text nr 3 23 januari 1875 Edvard Stjernström Osign. – Saml. 1930, s. 150 20 februari 1875 Edvard Bergh Osign. – Saml. 1930, s. 150 – PM »Några iakttagelser om signaturen ’B.’» ____________ En serie teaterrecensioner signerade »S.» i Svalan 20 november 1874–13 november 1875 kan inte ha skrivits av Sg (se textvol., s. 393). DAGENS NYHETER 1873–74 10 december 1873 Bokhandeln Osign. – Saml. 1930, s. 156 – PM »Strindberg som fast anställd i Dagens Nyheter dec[?] 1873–april[?] 1874» – Malmgren 1990, text nr 13 87 
 
 
 
 
 – TK 4 – 19 december 1873 Kungliga dramatiska teatern Osign. – PM »Strindberg som fast anställd i Dagens Nyheter dec[?] 1873–april[?] 1874» – Malmgren 1990, text nr 16 22 december 1873 Nytt i Bokhandeln Osign. – Saml. 1930, ss. 156–157 och 188 – PM »Strindberg som fast anställd i Dagens Nyheter dec[?] 1873–april[?] 1874» – Malmgren 1990, text nr 15 22 december 1873 Svenska akademien Osign. – Saml. 1930, s. 158 – PM »Strindberg som fast anställd i Dagens Nyheter dec[?] 1873–april[?] 1874» – Gellerstam 1990, text nr 54 23 december 1873 Nytt i Bokhandeln Osign. Av Torsten Eklund (Saml. 1930, s. 157) får samlingsrecensionen Nytt i Bokhandeln i Dagens Nyheter 23 december 1873 endast ett kortfattat omnämnande i det att han noterar att recensionen av Salenius’ latinsk-svenska ordbok »röjer Strindbergs kända avoghet mot latinet». Sven-Göran Malmgren sammanfattar sin språkligt-stilistiska analys sålunda: »Åtminstone till största delen måste Strindberg vara författare, möjligen kan man tveka om vissa av barnboksrecensionerna» (Malmgren 1990, text nr 14). 88 
 
 
 
 
 – TK 4 – Nytt i Bokhandeln. ————— Latinsk-Svensk ordbok af A.G.G. Salenius. Sthm. L.J. Hiertas förlagsexpedition. Pris 6 rdr. Det är oss ett nöje att få anmäla detta arbete, då det är ett både tidsenligt och tidsbesparande företag, ämnadt att underlätta det mödosamma studiet af de gamle romare och minska ungdomens medfödda afsky för latinstudiet, hvilket för icke så många år tillbaka tog sin början i elementarläroverkens förberedande klass, fortfor med dagliga lektioner till studentexamen och afslutades först vid akademien, sålunda utgörande den väsentligaste ingrediensen i uppfostran, föräldravården icke undantagen, hvilken senare fann sin mesta praktik vid barnens tillhållande att inlära sina lexor – d.v.s. latinet. Rabes grammatika och Håkan Sjögrens lexikon var då allt hvad en ungdom utom katekesen behöfde känna för att varda salig. Sjögrens lexikon, som begagnades på de lägre stadierna, var både otillräckligt och omöjligt att begagna, alldenstund kunskap om ordens härledningar förutsattes, och det lilla svensk-latinska vocabularium, som förekom i slutet och var ämnadt att begagnas vid temaskrifningar, var så illa redigeradt, att nästan aldrig det ord man sökte kunde igenfinnas, men väl sådana som nästan aldrig begagnas i dagligt tal eller skrift. Georges tysk-latinska kunde i brist på kännedom om tyskan ej användas och var dessutom oerhördt dyrbart. Lindforss munklatin-lexikon ådrog skribenten mången s.k. »pulla». Så kom ändtligen Ingerslev och afhjelpte bristen med ett väl ordnadt danskt- latinskt och latinskt-danskt lexikon, men någon svensk har icke vågat sig på något dylikt, som uppfyllt sin bestämmelse så, som föreliggande arbetes författare. Det är efter hvad vi kunnat se ett omsorgsfullt arbete och kan begagnas både vid explikation och temaskrifning. Fraserna synas väl valda, hufvudsakligen från Cicero, och arbetet är således derjemte en antibarbarus. Om nu förf. äfven ville hugna den mognare ungdomen med en svensk-latinsk ordbok i samma anda och till samma pris skulle snart den obäkliga George bli umbärlig äfven för de förmögnare. Maria Stuart af Björnstjerne-Björnson och Friedrich von Schiller. Öfvers. Upsala, Esaias Edqvist. Vi instämma med förläggaren af detta arbete i erkännandet af planens goda idé. Vi få nemligen här två sidor af den olyckliga drottningens lefnad uppfattade af två olika par af ögon. Ingen kunde bättre än Björnson behandla den handlingsrika delen af Maria Stuarts lif och framställa i skarpa, drastiska drag de olycksdigra 89 
 
 
 
 
 – TK 4 – premisser som framdanade den martyrkarakter som Schiller på halft klassiskt sätt skildrat. Björnson slutar, som bekant, just der Schiller börjat. Jemförelsen mellan hållningen de båda dramerna skulle kunna ge anledning till något mer än en hastig boknyttsanmälan eller t.o.m. en utförd tidningsartikel, men vi öfverlemna åt den intresserade läsaren att sjelf göra sina kritiskt jemförande iakttagelser, om det honom lyster, om icke, kan han, hvilket väl är det riktigaste och angenämaste sättet att njuta af en bok, med förutfattad god mening förskaffa sig en sammanhängande bild af den mycket omskrifna och mycket olika bedömda drottningens karakter. Vi hafva icke haft tillfälle att granska öfversättningarne, men önska tro det förläggarnes namn kan intyga desammas öfverensstämmelse med originalen. »En målares anteckningar.» I. Lustresa till Köpenhamn. Af A.M. Wester från Manhem. Så heter ett häfte, som innehåller: 1:o omslag; 2:o titelblad; 3:o dedikation »med djupaste vördnad» till »den höge fursten» Oskar Gustaf Adolf; 4:o innehållsför- teckning; 5:o namnregister; och 6:o, efter så stora förberedelser, ändtligen 52 sidor text samt ett poem af Grundtvig med en not-sida. Allt detta är högst elegant tryckt (hos K.L. Beckman) och kostar 1:50. Innehållet svarar hvarken mot den typografiska prakten eller det höga priset. Vi kunna icke se att det skulle tjena till någon nytta att köpa eller läsa häftet, men någon skada till sin själ kan man då icke heller taga deraf, fastän det är litet kyrksamt på sina ställen. Samling af arbeten i skönlitteratur, utgifven på F.C. Askerbergs förlag. Fjerde delen af fjerde arbetet i denna samling har nu utkommit och innehåller det af mången säkert med mycken spänning motsedda slutet af Gaboriaus roman V ä g e n u t f ö r e . Pris 2 rdr. Med Uppfinningarnas bok har utgifvandet gått så raskt att 31:sta häftet är utkommet. Det har vunnit en för förläggaren så oväntadt stor spridning att, efter hvad det säges, af de första häftena redan två nya upplagor måst göras. Ungdoms- och barnböcker. Denna gren af litteraturen, som når sin högsta blomstring mot jultiden, är icke den minst vigtiga, derför att genom den kan ett säde utsås antingen till glädjande eller sorgbringande skördar i framtiden. Tyvärr medhinner bokanmälaren under brådskan till jul icke granska dessa böcker så fullständigt, att han på fullt säker grund kan fälla 90 
 
 
 
 
 – TK 4 – ett ledande omdöme. Vi bekänna att vår ställning är denna, hvarför vi, då vi här uppräkna åtskilliga nyutkomna skrifter för ungdom, utan att derom kunna närmare uttala oss, tillråda föräldrar och målsmän att låta köpet föregås af så sorgfällig granskning som möjligt. Björken och Stjernan, saga af Z. Topelius. Detta författarenamn är äfven inom ungdomslitteraturen af så god klang, att det utgör den bästa rekommendation. Denna saga, försedd med fint träsnitt, har nu utgått i sin andra upplaga och utgör nr 11 af de »Småskrifter för folket», som doktor A. Hazelius börjat utgifva. Pris 10 öre. Valda berättelser för ungdom. Hr P. Palmquist har börjat utgifva en serie ungdomsskrifter under denna benämning; utkomna äro redan fyra berättelser: A m i r a l d e R u y t e r , bilder ur en sjöhjeltes lif; S a n d g r o p e n ; U n d e r o c h e f t e r M a g d e b u r g s f ö r s t ö r i n g och O l a f T h o r l a c k s e n , berättelse från Island. Den andra i ordningen är författad af F. Hoffman, de öfriga af W.O. von Horn, båda väl bekanta som författare för ungdom. Album för mina små vänner. Stockholms artistiska litografiska anstalt har till julen utgifvit två samlingar af små berättelser med illustrationer, hvaraf de senare isynnerhet kunna rekommenderas såsom för barnböcker hos oss ovanligt väl utförda. Priset på hvardera häftet är 3 rdr. Resa i Stjernerymden för lite hvar. Från Norrköping har kommit ett nytt sällskapsspel under detta namn, hvilket ej står efter de »spel» af dylik art, som förut blifvit utgifna. Pris 1 rdr. Rosor och törnen. I. De fyra önskningarne. Berättelse. Svenskt original. Normans förlagsexpedition. En liten snäll läsarbok af temligen oskyldig natur, som om den också sprider vidskepelse och propagerar hedendom, likväl gör detta på ett så ogenialiskt sätt, att dess verkningar icke äro att frukta. Författarinnan hotar med fortsättning genom en betecknande I:a. Folkungaätten. Historiska dikter af G.E. – Normans förlagsexpedition. Fabelbok för ungdom. Urval af fabler efter de bästa författare, samlade och utgifna af J. Hoffman. Med 8 planscher i färgtryck. Oscar L. Lamms förlag. Pris 1:75. – En samling af klassiska fabelförfattares allegoriskt sedolärande små berättelser. Planscherna korrekt tecknade och vackra. Öfversättningen skäligen klen. 91 
 
 
 
 
 – TK 4 – En Tomtegubbes upptåg, berättade för små barn. Med 8 illustrationer. 1 rdr. Gå ut på att lära 6–8-åringar lydnad, ordning och goda seder. Träsnitten engelska, d.v.s. bra. Nytt barnbibliotek af moraliskt innehåll. III. Sagor och berättelser af mrs A. Gatty. (Öfversättaren menar f r u A. Gatty.) IV. Lilla Gertrud och hennes bibel af mrs Wetherell (f r u Wetherell). Hvardera häftet har en plansch. Det förra kostar 60, det senare 90 öre. Begge äro af den gudliga sorten. – Trycket (hos Bergström & Lindroth) blekt och suddigt. Öfversättningen, isynnerhet kommateringen, långt ifrån felfri. – Hr P.A. Huldberg begagnar julkonjunkturerna för att sälja af ett efter utseendet gammalt lager af illa kolorerade planscher med text af varierande ursprung. Se här förteckningen: 1) Robinson den yngre. En läsebok för barn af Joachim Heinrich Campe, med sex färglagda teckningar. Om bearbetningen kunna vi ej yttra oss. Boken kostar åtminstone icke mer än 1 rdr 50 öre. 2) En dockas memoirer med fem färglagda teckningar. 2:dra upplagan. Pris 1 rdr. 3) Goda vänner. Berättelser ur djurverlden af Julia Dungern. Med åtta färglagda teckningar af en »professor» J.B. Sonderland. Öfversättning. 1 rdr. 4) Den trogna blomsterodlerskan. Religiös parabel till gåfva åt tänkande barn, utgifven af F.A. Krummacher. Med fyra färglagda teckningar. Pris 75 öre. 5) ABC- och Bilderbok för snälla barn. 6) Pilgrimens urnor, saga, med en färglagd plansch. Pris 25 öre. 7) Richard Lejonhjertas resor och äfventyr. Berättade i pjollrande ton. Priset icke uppgifvet. Utan annan illustration än en på titelbladet. – – – Palestina-album. Samladt af E. Backhoff. P. Palmquists förlag. Innehåller fjorton obetydliga små planscher från det s.k. heliga landet. Omslaget är bäst, men det hela icke värdt sina 3 rdr 75 öre. 92 
 
 
 
 
 – TK 4 – 5 januari 1874 Ladugårdslandsteatern Osign. – PM »Strindberg som fast anställd i Dagens Nyheter dec[?] 1873–april[?] 1874» – Malmgren 1990, text nr 17 8 januari 1874 Svenska slöjdföreningen Osign. – Saml. 1930, ss. 158–159 – PM »Strindberg som fast anställd i Dagens Nyheter dec[?] 1873–april[?] 1874» 9 januari 1874 Vid slöjdföreningens sammanträde Osign. – Saml. 1930, ss. 158–159 – PM »Strindberg som fast anställd i Dagens Nyheter dec[?] 1873–april[?] 1874» 15 januari 1874 Kungl. Stora teatern Osign. – Saml. 1930, s. 155 – PM »Strindberg som fast anställd i Dagens Nyheter dec[?] 1873–april[?] 1874» 16 januari 1874 Island har fått en konstitution Osign. Till Sgs sysslor i Dagens Nyheters redaktion vintern 1873–74 hörde, enligt Tjänstekvinnans son (SV 21, s. 86), att »öppna dansk-norska posten». Nyheten som ligger till grund för Island har fått en konstitution i Dagens Nyheter 16 januari 1874 kan eller bör ha influtit via dansk press. – Sven-Göran Malmgren avslutar sin språk- och 93 
 
 
 
 
 – TK 4 – stilgranskning med konstaterandet »Allt tyder på att artikeln är av Strindberg» (Malmgren 1990, text nr 23). – Torsten Eklund omnämner inte alls artikeln i Saml. 1930 men väl i en kommentar i Brev 1, ss. 156–157, och han har tagit med inledningen av den i FRR, ss. 72–73. Island har fått en konstitution. När Danmark det stora året 1848, då konstitutioner och revolutioner aflöste hvarandra, ändtligen slapp ur det förhatliga enväldet och nationen efter långa års slummer vaknade upp och med glad förvåning och tacksamhet mottog som en skänk de mest ursprungliga rättigheteter, som tillhöra hvarje myndigt folk, blef förtjusningen så stor, att man i glädjen glömde bort de små samhällena, som på nådes nåder fått den hugnaden att lyda under ett riktigt konungadöme. Island, som börjat sin bana på ett ganska lofvande sätt såsom republik och på grund deraf snart nog utvecklade ett sjelfständigt politiskt lif, ehuru i liten skala, med egna rättsliga och sociala institutioner, kunde naturligtvis icke länge undgå att bli inregistreradt bland ett legitimeradt konungadömes skattskyldige. Island stals af Håkan VI i Norge, hvarpå det år 1380 jemte Norge hopslogs med Danmark. Nu var Island dödt sedan det förlorat sin frihet; nu kommo inga politiska flyktingar mer att derstädes nedslå sina bopålar och glömma lidna oförrätter; der förr sagan och sången haft sin fristad började munkar och embetsmän sitt afröjningsarbete, och snart var Island hvad det varit ända tills nu, en slafstat under Danmark. I långa år hafva de förtryckta öboerna skickat sina klagomål öfver till styfmoderlandet men förgäfves, tills nu omsider landsfadren hört deras böner och skänkt dem en tillstymmelse till konstitution, hvilken har följande utseende och som vi äro öfvertygade skall bli mottagen med jubel af de gamle republikanarne. Vi Kristian den nionde göre veterligt: Sedan upprepade gånger förslag till ordnandet af de isländska författningsförhållandena blifvit förelagda alltinget, utan att det lyckats bringa tinget att ansluta sig till desamma, har det under loppet af förra året hållna alltinget dels i ett ingifvet underdånigt andragande, dels i en åtföljande adress uttalat sin önskan om att vi måtte skänka Island en konstitutionel författning särskildt, så att den kan träda i kraft under innevarande för Island minnesvärda år. I det vi hafva 94 
 
 
 
 
 – TK 4 – funnit oss föranlåtna att tillmötesgå den sålunda från vårt kära och trogna allting afgifna anhållan, hafva vi beslutat att, med de tidigare förelagda lagförslag till grund och särskildt med hänsyn till de från tingets sida i meranämda andragande framhållna punkter, gifva följande författningslag för Islands enskilda angelägenheter. § 1. I alla ärenden, som med hänsyn till lagen om Islands författningsenliga ställning till riket af 2:dra januari 1871 § 3 tillkomma Island, har landet sin egen lagstiftning och förvaltning, på det sätt att den lagstiftande makten ligger hos konungen och alltinget gemensamt, den utöfvande makten hos konungen och den dömande hos domstolarne. I enlighet med nämda lags § 3 utöfvar Island deremot så länge det icke är representeradt i riksdagen ingen andel i lagstiftningen med afseende på rikets allmänna ärenden, under det att å andra sidan tills vidare icke komma att af Island kräfvas några bidrag till rikets allmänna utgifter. § 2. Konungen har med de i denna författningslag fastställda inskränkningar den högsta myndigheten öfver Islands enskilda ärenden och utöfvar den genom ministern för Island. Den högsta lokala myndigheten å Island uppdrages på ministerns ansvar åt en af konungen utnämd landshöfding, som skall vara bofast på ön. Utsträckningen af landshöfdingens verksamhet bestämmes af konungen. § 3. Ministern är ansvarig för författningslagens upprätthållande. Alltinget bevakar å sin sida sina rättigheter gentemot ministern efter lagenligt fastställda bestämmelser. Finner alltinget grund att klaga öfver det sätt hvarpå landshöfdingen utöfvar den åt honom lemnade myndigheten, beslutar konungen, efter derom af tinget vid hvarje särskildt tillfälle inlemnadt besvär, om och huru ansvar skall mot honom göras gällande. Alltinget består af 30 folk- och 6 kungavalda medlemmar och delas i två afdelningar: den öfre, som består af de 6 kungavalda och 6 som alltinget väljer för en valperiod; den nedre räknar allså 24 medlemmar. Valrätt till alltinget hafva alla jordbrukare som skatta till stat eller kommun, köpstadsborgare som skatta minst 8 rdr årligen, husegare som skatta minst 12 rdr årligen till kommunen, embetsmän och de som hafva akademisk bildning eller aflagt examen från pastoralseminariet, såvida de icke äro i enskild persons tjenst; dessutom fordras 25 års ålder, god frejd, dispositionsrätt öfver eget bo och ett års vistande inom valkretsen. Valbar är hvarje valberättigad, som icke står i tjensteförhållande till fremmande stat, har bott i danska 95 
 
 
 
 
 – TK 4 – staten de sista 5 åren och har fyllt 30 år. Att vara bofast inom valkretsen fordras ej. Vallagen af den 6:te januari 1857 gäller under tiden med det nödiga tillägget till alltingsmännens antal. Författningslagen träder i kraft från den 1:sta augusti 1874. 31 januari 1874 Teater och musik Osign. – Saml. 1930, s. 155 – PM »Strindberg som fast anställd i Dagens Nyheter dec[?] 1873–april[?] 1874» 5 februari 1874 Slöjdföreningen Osign. – Saml. 1930, ss. 158–159 – PM »Strindberg som fast anställd i Dagens Nyheter dec[?] 1873–april[?] 1874» 6 februari 1874 Kungl. Stora teatern Osign. – PM »Strindberg som fast anställd i Dagens Nyheter dec[?] 1873–april[?] 1874» – Malmgren 1990, text nr 18 7 februari 1874 [Genmäle på ett orubricerat inlägg samma dag av C.T.G. Keyser som kritiserat artikeln »Slöjdföreningen» 5 februari] Osign. – Saml. 1930, s. 159 96 
 
 
 
 
 – TK 4 – 10 februari 1874 Alexandre Dumas invald i franska akademien Osign. – Saml. 1930, s. 160 – PM »Strindberg som fast anställd i Dagens Nyheter dec[?] 1873–april[?] 1874» – Malmgren 1990, text nr 26 10 februari 1874 En bit religion vid hafvet Sign.: Uméteras – Saml. 1930, s. 160 – PM »Strindberg som fast anställd i Dagens Nyheter dec[?] 1873–april[?] 1874» 12 februari 1874 Vigselformuläret Osign. – Saml. 1930, s. 160 – PM »Strindberg som fast anställd i Dagens Nyheter dec[?] 1873–april[?] 1874» 16 februari 1874 David Friedrich Strauss Osign. – Saml. 1930, s. 160 – PM »Strindberg som fast anställd i Dagens Nyheter dec[?] 1873–april[?] 1874» 5 mars 1874 Nytt i bokhandeln Osign. – Saml. 1930, ss. 157 och 188 – PM »Strindberg som fast anställd i Dagens Nyheter dec[?] 1873–april[?] 1874» – Malmgren 1990, text nr 27 97 
 
 
 
 
 – TK 4 – 10 mars 1874 En gudstjenst i Storkyrkan Sign.: Quidam. – Saml. 1930, ss. 160 och 188 – PM »Strindberg som fast anställd i Dagens Nyheter dec[?] 1873–april[?] 1874» – Malmgren 1990, text nr 21 18 mars 1874 [Orubricerat bemötande av insändare 13 mars 1874 rörande artikeln »En gudstjenst i Storkyrkan» 10 mars] Sign.: Quidam. – Saml. 1930, ss. 160 och 188 – PM »Strindberg som fast anställd i Dagens Nyheter dec[?] 1873–april[?] 1874» – Malmgren 1990, text nr 22 13 april 1874 Dramatiska teatern Osign. – Saml. 1930, s. 161 – PM »Strindberg som fast anställd i Dagens Nyheter dec[?] 1873–april[?] 1874» 17 april 1874 Arbetarefrågan i Danmark Osign. Torsten Eklund menar att Sg torde ha författat notisen Arbetarefrågan i Danmark (DN 17 april 1874), »där följande karakteristiska uttalande förekommer: ’Regeringarna äro sig temligen lika öfverallt – de undanskjuta de stora frågorna för att sysselsätta sig med byråkratiskt småfnask’» (Saml. 1930, s. 161). Arbetarefrågan i Danmark. Petitionsutskottet i danska riksdagen har med anledning af en från »Almindelig dansk Velfærdsforening» ingifven adress föreslagit 98 
 
 
 
 
 – TK 4 – nedsättandet af ett särskildt utskott för att undersöka, huruvida och på hvilket sätt staten kan vidtaga några mått och steg till förbättrande af arbetarnes andliga och materiela vilkor och isynnerhet för att understödja äldre och sjukliga arbetare. Detta förslag, om hvilket såväl höger- som venstermän inom utskottet varit enige, har emellertid strandat mot den nuvarande ministèrens förklaring att den icke haft tid att egna frågan någon uppmärksamhet. Regeringarne äro sig temligen lika öfverallt – de undanskjuta de stora frågorna för att sysselsätta sig med byråkratiskt småfnask. 16 juni 1874 Teater. / Karl Folkunge Osign. Artikeln Teater. Karl Folkunge infördes i Dagens Nyheter den 16 juni 1874. Torsten Eklund vill se den som »en försenad teateranmälan» som Sg skrivit redan innan han slutade på tidningen i april; Dietrichsons pjäs hade haft premiär den 31 mars 1874 (Saml. 1930, s. 161). – Jfr »Karl Folkunge» i Norrköpings Tidningar 29 april 1874 (textvol., ss. 458–468, kommenterad ovan s. 46) som bör ha författats av Sg; betydande olikhet mellan artiklarna finns dock. – Sven-Göran Malmgren påpekar bl.a. att »inledningen innehåller lite väl många ord som Strindberg (annars) sällan eller aldrig använde» men sammanfattar: »Trots reservationerna skulle jag hålla för sannolikast att Strindberg skrivit (hela) artikeln» (Malmgren 1990, text nr 33). Teater. Karl Folkunge. (Dramatisk dikt i 4 akter af L. Dietrichson.) En inhemsk dramatik, se der ett af vår tids behof, se der vår tids fordran på de unga barderna. Många hafva arbetat, många sadlat pegasen och, rustade med konstens vapen, sökt vinna seger på den vädjobanan. Men hvem af våra unga riddare har lyckats? Ingen. Våra häfder ha genomletats, man har läst deras skönaste blad, man har 99 
 
 
 
 
 – TK 4 – funnit ämnen. Och sedan? – Oaktadt man från andra sidan Kölen visat oss hur det historiska skådespelet skall se ut, ha våra skalder föga förmått, då det gällt att skapa ett verkligt drama. Och hvarför? Klagande öfver tidens materialism, har man gjort »diktförsök» utan verklig lyrik, och »dramatiska försök» med sådan. Byggande på hänsofna formalistiska diktares arbeten, har man dragit parti af vårt språks på sista årfemtiondet så märkliga utveckling för att besticka sin publik med lyriskt kling- klang; men skönhet i handling, i episod, i situation har blifvit främmande för oss. När man skall vara qvick, gör man witzar, och skall man vara storartad, tar man till med deklamation. Men hvarken witz eller deklamation skapar dramatik – och det är just derefter som tiden trängtar. Vi för vår del äro inga sådana hyperestetiska bjessar, att vi stolt förkasta hvarje konstprodukt derför, att den ej passar in i systemet – konstens ändamål är att förädla eller förnöja, och att en dramatisk dikt eller en dramatisk situation kan göra det, är ingen nyhet, men så beskaffade produkter verka blott för stunden. En dylik dramatisk nyhet ha vi denna vår åter fått i hr Dietrichsons Karl Folkunge. Författaren har varit af den numera ej ovanliga försigtigheten att kalla sitt arbete »dramatisk dikt», men vi se deri blott den fruktlösa försigtigheten och intet hinder att döma arbetet som om det bure en anspråksfullare stämpel – t.ex. skådespel, sorgespel o.d.; ty den första, ovilkorliga fordran vi ställa på en sådan produkt är att den skall vara dramatisk. Enligt ett i den då i Sverige varande påfliga legatens händer befintligt bref är den under Birger Jarls frånvaro till konung utsedde Valdemar ej rättmätig herrskare. Valdemar var nemligen son af Erik Läspes dotter Rikissa, men Erik hade en äldre, naturlig, på dödsbädden genom ofvannämda bref för äkta förklarad dotter, och af denna dotter är just Karl Folkunge son. En ung, af folket älskad vällusting, väckes han af brefvet till fosterlandskärlek, lemnar sitt barndomsideal Helga, förbinder sig med konung Knuts dotter Mechtildis, svär folket att hjelpa det i dess nöd, erinras om sin ed till Birger, bryter derför sin ed till folket, krossar sin vapensköld och går med Mechtildis i landsflykt till St Goar vid Rhen, får af kejsaren en här att intaga Sverige med – men vid anförandet af krigsplanen, som varit hans dröm under ett helt år, vaknar åter hans fosterlandskärlek och han springer från alltihop. Mechtildis, i spetsen för sina tyskar och några för den till kronan berättigade Karl gynnsamt stämda 100 
 
 
 
 
 – TK 4 – svenskar, öfverumplar Jarlen på Bjelbo. Karl återkommer i grefvens tid för att återlemna Eriks bref, afsäger sig så sina anspråk, upplöser hären och drager ut på korståg – se der i yttersta korthet handlingens gång. Att icke allenast svenska folket, utan äfven den annars såsom hänsynslös skildrade Birger anser nämda bref såsom giltig anspråksgrund för Karl finna vi i hög grad besynnerligt. Öfverallt framställes Birger såsom den der har makten och Karl såsom rättens och idéns representant. Birger anser också Karls rätt för sin makts Achilles-häl, och tanken derpå förlamar honom i handlingens ögonblick. Ännu en besynnerlighet! I första och tredje akten talar Karl om sin fattigdom och sitt enkla barndomshem; i andra akten bortskänker han stora gods till kyrkan! Handlingen försiggår, enligt affischen, dels i Sverige, dels i St Goar; alla scener förefalla åskådaren som om de spelades i varma södern – ett här fullkomligt oberättigadt »Italiens himmel öfver nordens berg». Stycket har öfverhufvud det felet, att man i dess skildringar af Sverige ej känner igen landet. Vi begära ej att en författare af historiska skådespel skall slafviskt följa krönikan, men ett måste han dock historiskt måla, och det är tidsandan och folklynnet, och det är just detta som hr Dietrichson här ej lyckats göra. Författaren har också, om man närmare betraktar stycket, begått det ej ovigtiga felet att gifva sitt arbete orätt namn. Äfven om – det vi tillåta oss förneka – Karl Folkunge vore styckets hufvudperson, hade det dock ej bort uppkallas med blott hans namn. »Karl Folkunge tronpretendent» eller något dylikt hade i sådant fall varit mer på sin plats. Nu fordrar man nästan att få följa med honom på hans vidare härnadståg. Man har anspråk, hvilkas uppfyllande tillhör epiken, derför att det man redan fått till lifs varit episkt. – Om pjesen verkligen eger någon dramatisk hufvudperson, så är det ingalunda Karl. Endast då han stormar in i slottet med den hungrande folkskaran för att låta denna dela Jarlens gille, handlar han. För öfrigt ställer han sig aldrig upp mot Birger, möjligtvis ställes han upp mot denne. Styckets dramatiska hufvudperson är otvifvelaktigt Mechtildis. Birger har nekat nåd åt hennes broder Jedvard; hon beslutar hämnas sig och sina mördade fränder. För denna hämd vänder hon sig till den påflige legaten. För denna hämd uppsöker hon Karl; oaktadt han ej kommit till utsatt möte, uppsöker hon honom ånyo. För denna hämd förmår hon Karl att vara henne följaktig till Rhen. För denna hämd bearbetar hon hans sinne under ett helt år; hon lär honom 101 
 
 
 
 
 – TK 4 – hata, och detta hat träffar äfven henne. För sin hämd, slutligen, låter hon honom gå, uppoffrar så sin kärlek, tågar i spetsen för en här mot Bjelbo och dör, då hon vill rädda Karl – den ende hon älskat … För sin hämd lefver hon; för sin kärlek, som först i sista stunden tar ut sin rätt, dör hon. Bland styckets öfriga personer är Birger den enda, som något inverkar på handlingen, om man undantager styckets Mefistofeles, den påflige legaten. Alltid skall han »kåka ihop något», men hur han kokar, blir soppan slutligen rätt smaklig för den, åt hvilken den var ämnad. Först skaffar han konungabrefvet i Karls hand för att dermed störta Birger. Karl inser sin litenhet inför Jarlen, kommer i onåd hos folket, och Sveriges Jarl sitter säkrare än då brefvet ännu var i legatens hand. Sedan förmår kyrkans tjenare kejsaren att sätta upp en här för att öfverrumpla den sjelfstyrande Jarlen, men det går ej bättre än att hären vid framkomsten upplöses; och Birger kan vara trygg för vidare faror, äfven från kejsarens sida. De öfriga äro fullkomliga bipersoner – den ena till för att kuttra kärlek, den andra för att sjunga visor, den tredje för att predika, den fjerde för att deklamera. Ivar Blå får säga sina bekanta ord och stassa i sin historiska mantel; Tiundalagmannen får gå och beundra maktens och predika för rättens representant; o[c]h länsgrefven får bjuda oss på en ståtlig fest med präktig sång och fin stämning, och detta var det bästa af allt, oaktadt det, som mycket annat, föga »hörde till pjesen». Vi vilja afstå från vidare dissekerande och vända oss mot styckets ljusare sida. Har stycket fel, så har det ock förtjenster, och dessa ej ringa. Ett vackert språk, effekter af storartad natur, psykologiskt genomtänkta finesser, en glödande fosterlandskärlek, på hvilken man dock igenkänner mer författaren än dramats personer. – Författaren har utfört ett arbete, för hvars fel han sjelf, såsom en af våra första konstdomare, säkerligen har öppna ögon – för sin möda och sitt arbetes skönheter har han gjort sig förtjent af en tacksam publik. Hvad de spelande angår, har hr Swartz fått sig den tvetydiga äran tilldelad att utföra ett konststycke, det vill här säga att framställa en roll, helt och hållet stridande mot hans konstnärsindividualitet. Att han icke misslyckas, att han stundtals framställer den till och med präktigt, det är hvad man på förhand kunde vara förvissad om af en så rutinerad konstnär som hr Swartz, men den, hvilken firat sådana triumfer som Hamlet 102 
 
 
 
 
 – TK 4 – och Richard, kan gerna lemna Karl Folkunge åt den, som blott deri kan bli hans öfverman. Fröken Åberg åter har fått en roll, som fullkomligt passar henne och hvari hon temligen förverkligat det länge gäckade hoppet att hon skulle bli en god skådespelerska. Den verve, den känsla, den passion, hon som Mechtildis har visat sig mäktig af, äro förtjenta af allt erkännande. Hr Hanson har i Birgers parti kanske sin bästa roll på sista tiden och är en ståtlig Jarl, i större bemärkelse än den, som förr låg i detta hans vanliga attribut. Hr K. Almlöf har med sin kända konstnärlighet förstått göra legatens tråkiga roll njutbar för åskådaren. Fröken Lindqvist som Helga ger oss så godt den intetsägande rollen tillåter en fin typ af den rena jordiska jungfrun och är en lämplig motsats till fröken Åbergs sydländska passion. Hrr Dörum och Kinmanson fylla naturligtvis sina roller, oaktadt den förre ej kan sägas riktigt passa att spela hvithårig gubbe. De öfriga rollerna utfördes öfverhufvud godt. Barden och trubaduren voro präktiga, och vi önska såväl skådespelarne som stycket ett välkommen åter till nästa speltermin. ____________ DN-artiklarna »Några anmärkningar vid Bibelkommissionens öfversättning af Nya Testamentet» 5, 7 och 10 januari 1874, »Fryxells berättelser ur svenska historien» 13 januari 1874 och »Kyrkans män i strid inbördes» 17 februari 1874, som Torsten Eklund kan tänka sig är alster av Sg (Saml. 1930, ss. 157 och 160), har inte skrivits av Sg utan av rektor J.N. Cramér; se PM »Nej, inte av Strindberg». 103 
 
 
 
 
 – TK 4 – SVEA 1874 Thor sårar oförvarandes sin son Svade Sign.: –g. – Brev 1, s. 135 not 2 – PM »Kalendern Svea» – Malmgren 1990, text nr 19 Carl Michael Bellman Osign. – FRR, s. 182 – Brev 1, s. 135 not 2 – PM »Kalendern Svea» – Malmgren 1990, text nr 20 SVENSKA MEDBORGAREN 1874 2 maj 1874 Tysta krafter Osign. – Saml. 1930, ss. 174–175 och 188 – PM »Gästspelet i Svenska Medborgaren 1874» – Malmgren 1990, text nr 32 2 maj 1874 Erik Gustaf Geijer Osign. Sg tog efter uppbrottet från Dagens Nyheter i april 1874 under några månader anställning på Svenska Medborgaren (se textvol., ss. 419–422). Torsten Eklund menar i Saml. 1930 (s. 175) att levnadsteckningen Erik Gustaf Geijer i Svenska Medborgaren 2 maj 1874 »torde» vara en »tämligen säker» Sgstext, och han inför utan reservationer artikeln i FRR, ss. 138–141. Gellerstam finner det »mycket tveksamt om artikeln på rent språkliga grunder kan tillskrivas Strindberg» (Gellerstam 1989, text nr 4). 104 
 
 
 
 
 – TK 4 – Erik Gustaf Geijer. Sex år före utbrottet af den stora franska revolutionen, samma år som Washington nedlade kommandostafven i kongressens händer efter att ha slutat det stora befrielsekriget (1783), föddes i Wermlands bergslag på Ransäters bruk den man, som mer än någon annan gjort sig till representant för den tid, han lefde i och för de strömningar, som rörde sig i densamma. Erik Gustaf Geijers biografi är vår inre historia från detta århundrades början. Trogen det efter år 1809 herrskande systemet, ledare af det konservativa partiet, växte han i kapp med tiden och bröt med det gamla år 1838 eller samma år Crusenstolpe fördes som politisk fånge från hufvudstaden, der han så länge fyllt sin uppgift att säga den skuggrädda och frihetsfiendtliga regeringen sina gripande sanningar. Geijer började sin bana såsom skald och vände sig helt naturligt tillbaka till fäderneslandets storhetstid, vid hvilka minnen han ville glömma de sista förödmjukelserna under enväldet med dess följder, hvilka läto känna sig ännu efter 1809. Vid 20 års ålder vann han Svenska akademiens stora pris för ett äreminne öfver Sten Sture den äldre. Derefter och några år vidare framåt tillbragte han i det poetiska drömlif, som just då gripit hela den civiliserade verlden, hvilken blifvit alltför uppskakad af revolutionens helsosamma fasor. Då sjöng han i sitt sångarförbund Iduna dessa oförgätliga qväden: Manhem, Vikingen, Den siste Kämpen, Odalbonden, Kolargossen m.fl., hvilka vunno hela nationens bifall och på tonernas vingar fördes kring land och rike, toner dem skalden sjelf förmådde framlocka ur sin egen sångs rika källa. Snart hade dock ynglingasinnet drömt ut sina drömmar och mannen började söka ett fastare mål för sina sträfvanden. År 1817 kallad till professor i historia vid Upsala universitet började Geijer sina förstudier såsom häfdatecknare och blefvo i sinom tid frukterna häraf Svea Rikets häfder och Svenska folkets historia, hvilka alltjemt skola stå såsom vittnen om den store författarens kärlek till fosterlandets minnen och detta så ofta ringaktade fosterlands fordomtima storhet. Geijers stil som historieskrifvare är alltigenom manlig, enkel och kraftfull och just denna brist på flärd låter hans snilles blixtar då och då tränga genom och med ens belysa handlingar och karaktärer. 105 
 
 
 
 
 – TK 4 – Samtidigt härmed hade Geijer sysselsatt sig med lösandet af åtskilliga filosofiska samhälls- och statsfrågor, såsom om Feodalism och republikanism, ett bidrag till samhällsförfattningarnes historia, och de tre ryktbara föreläsningarne Om vår tids inre historia. Frisinnad ännu i allt som ej rörde statsformen ådrog sig Geijer en process, såsom hafvande uppträdt fiendtligt emot religionen, hvarvid en viss excellens af Wetterstedt led ett obehagligt nederlag och författaren framgick segrande och hade för alltid den studerande ungdomen och den alltmer vaknande allmänheten på sin sida. Sjelf kallade han sig »en sökande» och uppträdde aldrig med den bildningens aristokrater åtföljande hersklystnaden vid dömandet i andliga ting, ehuru han icke heller aflade den sjelfkänsla en sjelfständig ande har rätt hysa. På politikens område har Geijer visat prof på just en sådan sanningssökandes uppriktiga kärlek till sanningen och visat ett föredöme som få hafva gjort honom efter. Af innersta öfvertygelse hade han ända till sitt fyrtiofemte år kämpat sida vid sida med de konservative, hvilka då hade att uppvisa sådana representanter som Palmblad, Järta, A.J. Arvidsson, von Hartmansdorff, Lagerbjelke, von Beskow m.fl. År 1838, kom likt ett åskslag en bekännelse af Geijer i Literaturbladet. Han hade »genom historiska studier» kommit till insigt om de liberales rättmätige sträfvanden. Geijer var blifven liberal och slöt sig till samma trosbekännelse, som Ankarsvärd, Crusenstolpe, Lindeberg m.fl. och de konservative hade förlorat spelet, hvilket äfven visade sig vid 1840 års riksdag, då de liberale lågo öfver i de flesta och vigtigaste frågorna. Regeringen dröjde naturligtvis icke med åtgärders vidtagande för att värfva den affällige och han erbjöds både bisskopsstol och ministertaburett – men afslog och bibehöll alltjemt sitt gamla oberoende ända till sin död 1847, då han tagit afsked från professorsplatsen och slagit sig ned i hufvudstaden för att fortsätta sina arbeten. Länge skola Geijers sånger lefva, många skola hemta idéer ur hans tankeförsök, alltid skola hans Svenska häfder läsas, men aldrig skola vi glömma det stora året 1838 – vårt 1848, då frihetsrörelsen för oss första gången efter långa års dvala åter började vakna, och vid detta år vilja vi gerna binda Geijers namn när vi återkalla det i minnet! 106 
 
 
 
 
 – TK 4 – 23 maj 1874 August Fehr Osign. – Saml. 1930, s. 175 – PM »Gästspelet i Svenska Medborgaren 1874» 17 juni 1874 Räfst Osign. – Saml. 1930, s. 175 – PM »Gästspelet i Svenska Medborgaren 1874» 20 juni 1874 Gammal surdeg och fina middagar Osign. – Saml. 1930, s. 175 – PM »Gästspelet i Svenska Medborgaren 1874» 4 juli 1874 Elias Sehlstedt Osign. – Saml. 1930, s. 175 – PM »Gästspelet i Svenska Medborgaren 1874» 11 juli 1874 I anledning af jernvägsinvigningarne Osign. – Saml. 1930, s. 175 – PM »Gästspelet i Svenska Medborgaren 1874» 107 
 
 
 
 
 – TK 4 – NAJADEN 1874 9 och 23 april 1874 TEATER-REVY Sg medarbetade under året 1874 i boulevardtidningen Najaden. Torsten Eklund pläderar i Saml. 1930 för att de båda med »B.» undertecknade artiklarna Teater-revy i Najaden 9 april 1874 och 23 april 1874 är skrivna av Sg. Han kan bl.a. (s. 178) hänvisa till en uppgift av Sgs kollega i KB Bernhard Lundstedt i Sveriges periodiska litteratur II (s. 168) att »B.» är Sg. Sven-Göran Malmgren markerar viss tveksamhet till att den första av artiklarna skulle vara Sgs men noterar om den andra: »det verkar inte omöjligt att Strindberg skrivit den» (Malmgren 1990, texterna nr 28 och 29). 9 april 1874 TEATER-REVY. Trots den ofelbare W.B:s sarkastiska utfall mot Lohengrin, håller denna opera sig fortfarande högt uppe i publikens gunst, och insändare i de stora tidningarna hafva till och med klagat öfver, att hon gifves allt för sällan … Men spetsen öronen, herrar anhängare af den ga-a-a-ham-la sko-o-o-la-a-a-han: Don Juan »går» i nästa vecka och »Trollflöjten» med sin sublima text bebådas i ett ej aflägset fjärran. Under tiden kunnen I ju trösta er med att höra och se fröken Östberg i Hälften hvar, der hon presterar något, hvartill endast fru Strandberg inom den lyriska scenen kan uppvisa ett motstycke. (Se vidare i Svanströms fönster vid Myntgatan!) Apropos: det berättas, att fröken Östbergs nästa debutroll skall varda Benjamin i Josef i Egypten. Den svensk- tysk-danska Orleanska jungfrun hvilar på sina lagrar och har efterträdts af Karl Folkunge, om hvilken dramatiska dikt med fog kan tillämpas en viss potentats yttrande, då han en gång skulle klippa en gris: stor i mun’, men liten i ull’n. Lyckligtvis var en inropare vid första representationen posterad på parkett; då denne fann, att publiken sans façon höll på att troppa af, utan att ha sett den blygsamme författaren ansigte mot ansigte, gaf han med vanlig påföljd hals i grefvens tid. Det norska elementet, som hittills varit hänvisadt uteslutande till vår k. lyriska scen, tager om lördag sitt första steg in på den dramatiska: hr Isachsen uppträder då f.f.g. som 108 
 
 
 
 
 – TK 4 – kapten Slack i Engelsmän i Indien. Undras om han kommer att få röna samma gästvänliga bemötande från de k. artisternas sida, som kommit fröken von Dolcke till del? Eller kanske »brödrafolkens väl» icke tillåter, att hr Isachsens goda namn och rykte kalfatras, derför att han vågar uppträda och tala annat tungomål än svenska på en k. svensk scen? Måhända kan han också komma att »tjusa» den k. dramatiska scenens damer – något som fröken Magda, trots sin goda skola, icke förmått med samma scens herrar – och då är spelet redan till hälften vunnet; ty fröken Magda hon hade både herrar och damer emot sig, för att nu icke tala om intendenten, regissören m.m. m.m. Välkommen imellertid i det gröna, hr Isachsen! … Hrr Haqvinius & Bergström hafva täflat i frikostighet mot sin Enka från Malabar, och hon presenterar sig också i en så utomordentligt dyrbar utstyrsel (som kostar hela 4000 blanka kronor) att »the belackare» fått mjöl i mun’; kom nu inte längre och tala om knussel vid Mindre teatern, allra helst sedan hr Hammer skänkte efter hyran vid den älskliga fru de Wahls recett! … Södra teatern går på i Regina von Emmeritz’ ullstrumpor; hr Österberg är stor, hr Sundvall är ännu större, men hr Littmarck är allra störst … »Fan må vara teaterdirektör!» utropade hr Littmarck härom dagen, sedan han läst »Dagens Nyheters» anmälan om pjesen. Hvad hade min son på galejan att göra? frågar Najaden. – Daniel Hjort var ämnad att med första gifvas på denna scen; men då vederbörande fingo nys om, att det här möjligen kunde varda fråga om att betala författare-honorarium, afbrötos repetitionerna … S. B. Ö. S. B.*) *) På förekommen anledning får Red. gifva tillkänna, att detta B. icke är begynnelse- bokstafven i teateranmälarens tillnamn, men väl i hans dopnamn. Red. af Najaden. 109 
 
 
 
 
 – TK 4 – 23 april 1874 TEATER-REVY. Stora teatern har på sin repertoar åter upptagit Don Juan, hvars eleganta representant, hr Arlberg, nu mer än någonsin återgifver rolen con amore. Ej underligt: två af hans tre olyckliga älskarinnor kunna berömma sig af både ungdom, fägring och behag. Under näst föregående säsonger har man ej kunnat annat än beklaga Don Juan – nu afundas man honom, harmas öfver hans kallsinnighet mot Elvira, hans stygga anslag mot Zerlina. Dramatiska scenen påminner starkt om den babyloniska förbistringen: hr Isachsen talar norska, fröken Magda talar danska, hr Fristedt bryter på sin finska, hr Dörum talar hedbergska, en annan talar det fryksdaliska språket o.s.v. Surrrr … Aftonbladet är förtjust i hr Isachsen och publiken säger det gör så. Dagens Nyheter får i dag sin syn igen: lilla von Magda uppträder i Syrsan … Hr Swartz har fått strupkatarr – en välkommen anledning för vederbörande att bli’ af med Karl Folkunge, som nog är en folkpjes med hänsyn till scenen, men ej till kassan. Mindre teatern, som har en utpräglad lust för att taga arf, kunde naturligtvis ej afstå Arfvet efter herr Plumet, som – i ny öfversättning – der gifves under namnet Slägten är värst. Apropos: hvarför slutar hr direktör Bergström pjesen i stället för hr Warberg, såsom orginalet föreskrifver? Ligger det en så stark tjusningskraft i slutapplåden, hr direktör, att författarens slut måst ändras för hr direktörens skull? Najaden bara frågar. Södra teatern står på resande fot: det bär snart af till Kristianstad. Lycka på resan! Publiken och Najaden säga icke: au revoir! B. 7 maj 1874 Teaterrevy Osign. – Saml. 1930, ss. 178 och 188 – PM »Najaden» – Malmgren 1990, text nr 30 110 
 
 
 
 
 – TK 4 – 14 maj 1874 Teaterrevy Osign. – Saml. 1930, ss. 178 och 188 – PM »Najaden» – Malmgren 1990, text nr 31 FÖRR OCH NU 1875 Oktober 1875 Linköpings domkyrka Sign.: E.St.D. – Saml. 1930, s. 180 – PM »Strindberg och Förr och nu» Oktober 1875 Första försöket Osign. Sg har enligt Torsten Eklund »måhända» skrivit artikeln Första försöket i oktobernumret 1875 av Förr och Nu (Saml. 1930, s. 180). Sven-Göran Malmgren avslutar sin granskning sålunda: »Den gudliga och moraliserande tonen, tillsammans med den korta artikelns språk, gör att jag har mycket svårt att tro att Strindberg kan vara författaren» (Malmgren 1990, text nr 35). En omständighet pekar möjligen på Sg: till artikeln finns fogad i en not ett längre citat ur Johan Henrik Kellgrens anmärkningar till dikten »Man äger ej snille för det man är galen». Just detta citat hade Sg sommaren detta år använt sig av i ett brev om konsten att författa till makarna Wrangel (se SV 22, Han och hon, s. 254 raderna 3–27; Brev 1, ss. 190–191). 111 
 
 
 
 
 – TK 4 – Första försöket. Tafla af A. Malmström. Om vi taga denne lille gosse med det eftertänksamma ansigtsuttrycket som representant för de många, hvilkas små försök i t.ex. praktisk mekanik, med kvarnar i bäckarna och dylikt, väcka förhoppningar hos föräldrar och välvilliga personer, så gifver oss vår plansch en icke alt för sökt anledning att yttra några ord. Att bland »folket» – i »the million», som engelsmännen säga med ett uttryck, som har, vi veta icke hvilken, sorglig klang – påträffa ett ämne till ett snille och derjämte kunna förhjelpa det samma till utveckling, är visserligen en så stor lycka, att den icke kan annat än vara sällsynt. Huru ofta har det icke händt, att välmeningen trott sig göra ett dylikt dyrbart fynd, som här är i fråga, och satt krafter i rörelse för dess framdragande – och med alt sammans omsider icke gjort annat, än flyttat en yngling från en verkningskrets, der under Guds hägn (för hvilken intet arbete är ringa, om det är ärligt och sant) hans lif skulle blifvit gagneligt, till en tillvaro, börjad med äresjuka drömmar och slutad med söndersmulade förhoppningar? Att göra en förflyttning, sådan vi nu afse, från de kroppsarbetandes klass, för hvilken tiderna alt mera ljusna, till deras, som arbeta med hufvudet, hvilkas lön är i ständigt nedgående, är en sak, som fordrar en samvetsgrann pröfning, liksom det gäller att här icke göra halfgjordt arbete: det instinktiva geniet förslår i våra dagar icke mycket, och snillet trifves ju icke i »okunnighetens skräpkamrar». – Vilja vi då afråda någon, att åt konst och vetenskap eller åt den lilla skara, som skall arbeta med den myckna säden för Guds rike, värfva ännu en arbetare? Att tro oss derom, vore ett missförstånd af våra ord, som skulle göra oss ledsna. Vi vilja blott hafva sagdt, att anlagen böra verkligt ha ådagalagt sig såsom befintliga, innan någon bör gå att taga deras utveckling om hand, att half hjelp är en dålig hjelp, som kan medföra skada, och att den, som rätt och slätt gör sina händers verk, kan skatta sig lycklig i jämförelse med den hungrande mångfrestaren, det halfgångna snillet, den litterate proletären. Men du, unge gosse der, om du är en blifvande Stephenson eller Polhem, om du känner hos dig något af denna sällsamma förhöjning af tanke och fantasi, som med nya daningar förvånar menniskorna, hvilka kalla henne snille – väl dig, och måtte du med friskt mod gå till verket! Låt vara att din väg slutar i solljus, men sjelfva denna väg är öfverfull af hinder, som skola fördröja din gång och låta dina fötter blöda. 112 
 
 
 
 
 – TK 4 – Menniskohjelp skall snart fattas dig, ty dina välgörare komma att gå bort eller att misströsta om dig. Du skall snart stå ensam, hänvisad till din bön och till ditt arbete. Men med den förra kommer bästa hjelpen, och arbetet, det skoningslösa arbetet, öfvervinner ju alt: snille är arbete, säger Buffon – förutsatt, tillägga vi, att det är ett arbete i anda och sanning.* * »Vill du veta, om din kallelse är sann eller ej?», – säger Kellgren – »lägg handen på ditt hjerta. Hvad intryck känner det af de ting, som omgifva dig? Sanning, dygd, rättvisa, fädernesland, mensklighet: säg, kan du nämna dessa namn utan rörelse i ditt blod, utan skakning i dina fibrer? Ser du blott med ett åtlöje dina likars dårskap? Med förakt deras laster? Med ömkan deras olyckor? Den håg, du känner att utmärka dig af talenter: hvad har den till föremål? Månne en titel, en prydnad, ett anseende öfver hopen, en bekvämligare lefnad? Söker du blott att, af ingen oroad och oroande ingen, gå, som man säger, din verld igenom, och låta verlden ha sin gång? Då, yngling! – tro mig – är det icke dig, som snillet kallar att tala till folket. Försök ej att höja dig öfver medelmåttans krets! Ditt namn, om det lefver, skall dö med dig. – Om åter vid åsynen af alt, som rubbar den allmänna ordningen, af alt, som kränker dygd och förnuft: om vid blotta åsynen eller ryktet deraf du känner ditt blod tändas, ditt hjerta klappa, din andedrägt förkortas, tårarna brista ut ur dina ögon, tankarne hoptals genomstörta din själ … Då, ädle, igenkänn snillets guddomliga röst: då, sök ej förgäfves att kväfva en eld, som, likt åskans, ej skall slockna, förr än han förtärt dig; då, följ ditt öde: blif stor – och olycklig!» November 1875 Nordiska målares taflor. 46. »Mörka stunder», af Gust. Cederström Sign.: St.D. – Saml. 1930, s. 180 – PM »Strindberg och Förr och nu» 113 
 
 
 
 
 – TK 4 – November och december 1875 Marco Polos resa Sign.: S. – Saml. 1930, ss. 180 och 189 – PM »Strindberg och Förr och nu» – Gellerstam 1990, text nr 36 DAGENS NYHETER 1876–78 11 april 1876 En blick tillbaka Sign: Joas. – Gellerstam 1990, text nr 38 16 september 1876 I norska samlingen Osign. I brev till Siri von Essen i juni 1876 skriver Sg bl.a.: »Har Du lust att på en och en half spalt à 15 eller 20 Kr referera Norska Museum snedt emot Dig på Dgatan för D.N. [– – –] Annars låt bli» (Brev 1, s. 359). Sannolikt författade sedan Sg själv artikeln om den norska avdelningen av Arthur Hazelius’ skandinavisk-etnografiska museum på Drottninggatan: I norska samlingen, publicerad i Dagens Nyheter 16 september 1876. Förmodligen avser han den artikeln – och inte »Skandinavisk-etnografiska samlingen, Afdelningen vid Drottninggatan 79», DN 27 juli 1877 – när han i brev till Albert Bonnier 10 maj 1880 föreslår att uppsatsen »Vandringar i Nordiska Museum (Dagens Nyheter)» skall tas med i Kulturhistoriska studier. Jfr kommentaren till Svenska folket i SV 10, s. 385; Bennich-Björkman kommenterar artikeln i »Tillkomst och mottagande» i SV 7 Kulturhistoriska studier. Martin Gellerstams språkligt-stilistiska granskning av artikeln utmynnar i följande slutsats: »Semikolon, enkelt och raskt berättat, strindbergsk inledning. Kommentar: kan 114 
 
 
 
 
 – TK 4 – mycket väl vara S. [– – –] Möjligen kan Siri vara inblandad» (Gellerstam 1990, text nr 39). I norska samlingen. (Drottninggatan nr 95.) Sedan vi erlagt vår lilla afgift och åt den vackra kullan öfverlemnat våra käppar och parasoller, skåda vi oss omkring och tro oss vid första anblick inne i ett konstmuseum. Den norska nationen eger ett vida mera utpregladt konstsinne än den svenska; detta synes på alla dess slöjdalster. Kanske kommer sig detta deraf att folket känner sig friare, då de ej tillhöra något gods eller slafva under någon herreman utan äro sjelfegande bönder, så förnäma att deras anor vanligen leda sig från någon gammal kung, vanligen Olaf Hellige. De hafva sinne för arkitektur; se blott på deras stugor med deras husstolpar, så pyntade och vackra de äro; sällan eller aldrig skall man finna i Norge dessa fyra släta väggar sammanfogade af gamla bräder med en liten fönsterglugg och på sin höjd öfverstrukna med rödfärg. Deras hus äro små mästerverk; ifrån den låga stenmuren framspringer öfre våningen rikt smyckad med två sniderier. Vi få visst inte häruppe se en stuga framställd i sin helhet, men skåda hit – hit till venster om fönstret dessa husstolpar som de kallas, se så vackert och smakfullt de blifvit tillyxade, de äro nedbrutna från en gammal stuga och hafva varit ute under månget regnväder, derför se de något ruskiga ut, men tänk huru väl de skola te sig då de äro nya! – och dessa bräder med utskurna »gubbar», blommor och djur, som äro till för att pryda dörrar och fönsterkarmar. Sammanställ dessa fragment i er fantasi och ni uppbygger ett det mest inbjudande lilla hus hvars yttre frestar oss att taga reda på huru det kunde se ut i det inre. Vi se här möbler såväl från nutiden som från äldre data, exempelvis denna stol från 1600-talet, hvilken dock genom sin tarflighet betydligt afsticker från de väl arbetade sittplatser från senare tider; gamla skåp af olika storlekar, alla utarbetade med bilder i halfrelief, dels bibehållande trädets naturliga färg dels rikt målade i lysande färger; större och mindre skrin med konstnärligt arbetade beslag; och särskildt tillåta vi oss fästa uppmärksamheten på ett i första rummet stående sådant, hvilket helt och hållet blifvit öfverdraget med en i olika façoner pressad messingsplåt. – Något bord finnes ej på hela museet, hvilket för oss på den tanken, att man till samma ändamål begagnar de 115 
 
 
 
 
 – TK 4 – så kallade kistorna, hvilka ej hafva något lock att lyfta men väl dörrar. Dessa kistor skulle kalla våra vanliga simpla köksbord i minnet, om det ej vore att nedsätta de vackra arbeten, som pryda deras framsidor och gaflar, och helst dessa utgöra framställningar ur bibliska historien. – Ett gammalt kassaskåp från 1606 tilldrager sig vår uppmärksamhet genom sin kolossala storlek, sqvallrar om att våra grannar haft godt om mynt, men att detta dock ej kommit dem att glömma hvad de äro skyldiga det sköna. Tänk huru vackert det måtte tagit sig ut med sina apostlar och helgonbilder der det stod, förmodligen i någon gammal konungaboning, ty det synes allt för dyrbart att ha prydt ett vanligt bondhem. Men efter vi gjort en liten inblick på ett så förnämt område, må vi med detsamma betrakta denna säng, med den något dunkla inskriften: »Herrans välsignelse gjör riig uden möje oc arbeid.» (!) Sängen är ett mästerverk i två träslag, det ena mörkt och det andra ljust, säkerligen af ek båda, hvaraf de flesta möbler ock äro förfärdigade. Den har senast tillhört köpman Simonsen i Kristiania, som låtit iståndsätta henne med två nygjorda framstolpar efter arkitekten M. Isaeus modell. Der borta i tredje rummet ha vi ju också en säng; den har visst inte haft den turen att få bära en så inbjudande inskrift, men den lycklige egaren, som deri hvilat sina trötta lemmar, har likvisst varit vaktad af de fyra egangelisterna, hvilka numera uppfiffade och restaurerade liksom de öfriga ornamenterna afsticka med sina friska granna färger i skärande kontrast mot möbelns ålderstigna façon. Äfven har förr varit brukligt i Norge att konstruera sängar som ett hus, till och med dörr och lås och nyckel. Slädar och sadlar, stäfvor, byttor, dryckeskannor, allt intill de minsta småsaker, som kunna förfärdigas af trä, äro utskurna med största omsorg och vittna om en högt uppdrifven snidskicklighet. Liksom man i Schweiz ser vallarebarnens grofva händer endast med en simpel knif utföra de finaste arbeten, så återfinner man också bland de norske fjelde dessa naturartister hvilkas konst tyckes framalstras och bäst florera bland bergen. Innan mangeln kom i bruk, betjenade man sig af den så kallade rullefjölen. Det var ett med handtag försedt bräde hvarmed kläderna gnedos. Dessa handtag hafva vanligen erhållit formen af en häst eller något annat djur, medan brädets öfversida är 116 
 
 
 
 
 – TK 4 – rikt utsmyckad med blommor och andra sirater, stundom bjert målade. Utsökt stora svintänder tjenstgjorde som strykjern. En möbel hvilken genom sin utomordentliga enkelhet afsticker från norrmännens eljest om stor smak vittnande slöjdalster är kubbestolen, men denna har också sin egen historia. Då någon har tandvärk eller eljest är nog olycklig att mista en tand, bör han enligt landets bruk och fördomar genast nedslå densamma i kanten på ofvannämda stol, som sedan af hela familjen hålles i stor helgd och vidare blott begagnas till dylikt ändamål. Detta är ett säkert skydd mot den elaka sjukdomen och ett tillförlitligt sätt att freda sig från en »mentand». På en sådan stol har en mor från Numedal, Buskeruds amt, tagit plats; hon bjuder så vänligt en skål innehållande en osynlig dryck åt den inträdande mannen, som ser helt ståtlig ut i sina dubbla västar med fyra rader silfverknappar; han bär en hvit jacka, sidenduk om halsen, skor och blåsvarta knäbyxor. Denna slags kostym tyckes vara bra nog gemensam för norska bönderna. Vi återfinna den med få förändringar hos gubben från Telemarken, som helt förbluffad läser det honom tillhandakomna utslaget, och hos fjerdingsmannen som bister i synen står med sin »budsticka» i handen. Norska folkets drägter, synnerligast qvinnornas, äro ganska dyrbara: broscher, kedjor och knappar af silfver förekomma i stor mängd, och på qvinnornas kjortlar och förkläden finner man sammetsband iväfda eller utsydda med silkesblommor. Betrakta qvinnan från Telemarken, Brattsbergs amt; hennes klädningslif är hopsnördt med silfverkedjor och rikt orneradt med sammet; så väl utförda som bouquetten på den ömtåliga hvita halfyllebotten får man söka efter. Hon har stickat i sina blå strumpor med röda kilar på sidorna att de ej skulle se för tarfliga ut mot det i granna färger lysande bältet och de skottska banden i flätorna, hvilka tillbakahållas af en brokig sidenduk knuten tätt öfver pannan och helt täckande hårfästet. En riklig samling plagg af olika slag finnes upphängda i väggskåpen till påseende för dem som finna sig roade af att taga dem i närmare betraktande. Särdeles mans- och qvinnalinnen med rika i lifliga färger utförda broderier på bröst och kragar samt andra underplagg försedda med utsyningar eller spetsar, ja! ända till handdukar utarbetade i mångskiftande mönster. Vi få icke gå förbi den norska lappskan, som bärande sitt barn i en slags hopsnörad läderpåse, aflagt vinterkostymen och visar sig i den grannaste drägt hvari rödt utgör grundtonen, förhöjd af breda lysande silfvergaloner kring den toppiga hufvudbonaden. 117 
 
 
 
 
 – TK 4 – Det lilla barnet med sina inlindade armar ser onaturligt förkrympt ut, och bra goda lungor måste en sådan liten stackare ha’, som skall kunna andas genom den tjocka vadmalsbiten, hvilken nedsläppes för barnets ansigte, då det skall sofva. Men efter vi förirrat oss ända upp i Finmarkens amt, kan det ju vara intressant att taga de i museets tredje rum befintliga modellerna i betraktande. Här se vi deras sätt att fånga ripor med snara; der är en laxrysja och der borta en så kallad stake, en pjes ej olik en galje, på hvilken lapparna förvara sitt renkött. Sedda genom fantasiens förstoringsglas skola dessa väl utförda modeller ge oss en ganska åskådlig föreställning om dessa de norska lapparnes seder och lif. Endast hopfogade af några bräder utan tillstymmelse till konst, erbjuder denna likkista den i lifstiden så granlåtssjuke gästen en föga inbjudande sista sofplats på sågspån med svepning af någon gammal säck eller matta, hvilken hopsys omkring hela liket. Denna svepning påminner mycket om lappskornas sätt att binda sina barn – dock måste den döde sticka in hela hufvudet i lindningen! Ett kors på bröstet, utfördt i groft ullgarn, antyder att man icke har för sig en mumie från Egypten. Hvarför dock uppehålla oss vid ett så sorgligt ämne. Norrmännen äro nog de som kunna lefva friskt undan och skulle någon betvifla det, må man blott kasta en blick på de ölfat i olika dimensioner, hvilka daterade och försedda med inskriptioner bilda en fortlöpande kedja från slutet af femtonhundratalet intill våra dagar. I dessa rymliga ölfat simmade såkallade »ölgäss», en slags skålar, formade som fåglar, dock minst liknande gäss. Dessa begagnades att ösa med ur de stora faten i de mindre »bollers», hvilka omedelbart begagnades till dryckeskärl. Uti glaslådorna finner ni en mängd filigransarbeten och kuriosa, deribland en slags »snushus», hvilka af utarbetadt trä i form af en låg platt flaska äro försedda med en spetsig silfverpropp. En liten rund matta, lik en miniatur af dem, hvilka vi lägga på förstugugolf, vinkar oss genom sin egendomlighet och må man säga genom sin fulhet. Det är ett »sjerål», flätadt af en kosvans och användes att sila mjölken igenom. Ja, mycket finnes att bese i denna etnografiska samlingens norska afdelning, som gör stor heder åt dr Harzelius, icke att förglömma de norska herrar, damer och fröknar som lemnat sina bidrag dertill. 118 
 
 
 
 
 – TK 4 – Beklagligt är blott att den inom lokalen väl instängda atmosferen ger oss ett allt annat än godt begrepp om den friska fjelluften och således stör det goda intryck och nöje en sådan här liten beqväm fotvandring kan bereda. 31 oktober 1876 Literatur Osign. – Saml. 1930, s. 171 – PM »August Strindberg i Dagens Nyheter under året 1876» 7 november 1876 Literärt Osign. – Saml. 1930, s. 171 – PM »August Strindberg i Dagens Nyheter under året 1876» 21 december 1876 Litteratur Osign. – Saml. 1930, s. 171 – PM »August Strindberg i Dagens Nyheter under året 1876» 31 januari 1877 K. Biblioteket Osign. – PM »Strindberg – notisjägare?» 14 februari 1877 De fria konsternas öden. (Efter Gazette des Beaux Arts.) Osign. – Saml. 1930, ss. 165–166 och 191 119 
 
 
 
 
 – TK 4 – 27 februari 1877 De fria konsternas öden Osign. 14 april 1877 Konst Osign. – Saml. 1930, ss. 166 och 191 – Gellerstam 1990, text nr 46 19 april 1877 K. Biblioteket Osign. – PM »Strindberg – notisjägare?» 26 maj 1877 K. Biblioteket Osign. – PM »Strindberg – notisjägare?» 9 juni 1877 Gåfvor till k. biblioteket Osign. – PM »Strindberg – notisjägare?» 31 augusti 1877 Gåfva till riksbiblioteket Osign. – PM »Strindberg – notisjägare?» 120 
 
 
 
 
 – TK 4 – 14 september 1877 Litteratur Osign. Vid tiden för publiceringen av artikeln Litteratur i Dagens Nyheter 14 september 1877 medarbetade Sg fortfarande i tidningen. Torsten Eklunds motivering för att trycka artikeln i FRR lyder: »man märker när Strindberg härjat i spalterna bl.a. därpå, att boknotiserna svällde ut till långa uppsatser, en smula oformliga, subjektiva, med täta utvikningar från ämnet» (s. 268). Sven-Göran Malmgren menar dock att de strindbergska dragen i artikeln är ganska få jämfört med de icke-strindbergska och han sammanfattar: »alltför mycket talar emot Strindberg som författare av artikeln» (Malmgren 1989, text nr 3). Se också Saml. 1930, s. 171, där artikeln bara omnämns, och s. 191, där den saknas. Litteratur. —————–– Nordiska målares taflor. Träsnitt efter målningar af svenska, norska, danska och finska konstnärer. Med text. P.A. Norstedt & söners förlag. Kungadöme eller republik, indelningsverk eller allmän värnepligt, statskyrka eller frikyrka, skyddstullar eller frihandel – se der allt frågor, hvilka äro af stort intresse och ännu större betydelse; men menniskan lefver icke allenast af bröd, och hennes själ kan lika litet hemta sin näring uteslutande af politiska debatter. Det finnes hos menniskan ett behof, som de icke kunna tillfredsställa. Det finnes ögonblick i det menskliga lifvet, då dagens små bestyr, dess lumpna äflan, dess egennyttiga beräkningar förefalla henne motbjudande, vämjeliga, då en stark känsla bemäktigar sig hela hennes väsende, då hon gripes af en oemotståndlig längtan ut … ut … efter luft, ljus, frihet. Det är skalden inom en, som ett ögonblick vaknar, och ett stycke skald har visst hvarje menniska inom sitt bröst. I stunder som dessa är det dagakarlen tror sig född att bli en ordets förkunnare, och gumman der känner sig vara Kristi särskildt utkorade brud. Man kastar sig rakt i armarne på religionen, utan att taga hänsyn till den omständigheten, att religionen i stället för att höja själen, ej sällan trycker henne 121 
 
 
 
 
 – TK 4 – ytterligare tillhopa. Det är derför som kulturens förkämpar i stället för kristendom skrifvit ordet humanism på sin fana. Humanismens blomma är konsten. Att orda om konstens betydelse torde förekomma mången hennes idkare och vän hånligt, och de skola fortfara att lefva och verka i tron att hon är till för sin egen skull – l’art pour l’art! De ha kanske rätt; denna sats må vara god för dem, men vi som icke äro estetici till yrket, vi få lof att betrakta hvarje menniskoandens verksamhet i dess förhållande till menniskan sjelf och hennes framåtskridande. Lifvet är en skola, vetenskapen är läroboken, industrien och konsten åskådningsmaterielen. Vetenskapen visar oss de väsendtliga idéer, som genomgå en tid, men hon lär oss det i formler och uttryck, hvilka det fordras årslångt arbete att förstå; konsten åskådliggör detsamma genom att tala till våra sinnen och vårt hjerta: Framför oss ligger t.ex. ett träsnitt efter en målning af Karl Bloch »Christus Consolator». Huru ofantligt mycket säger oss icke denna tafla! En hel tids riktning har i den frambragt sitt program – kanske utan att ens mästaren sjelf varit medveten derom. Goethe säger: »Uppfyllen eder ande och hela edert hjerta med edert århundrades känslor och idéer.» Karl Bloch har lydt den gamle vises ord, och följderna se vi: århundradets känslor och idéer ligga framför oss på duken. Textförfattaren, som fylt sitt värf med pietet och god smak, framhåller också detta, fastän icke tillräckligt, då han säger: »Den religiösa konst, som företrädesvis behandlar de mystiska sidorna ur Frälsarens lif, hans förklaring, hans lidande, död och uppståndelse, hans tillkommelse till domen m.m., härstammar från en äldre tid och har framsprungit ur den katolska kyrkans sköte. På ett protestantiskt uppfattningssätt hvilar deremot den nyare riktning af den religiösa konsten, som helst söker återge drag ur den gudomlige mästarens lif, der han såsom lärare eller tröstare träder i ett mera direkt personligt förhållande till de enskilda menniskorna. Med fullkomligt riktig instinkt har Karl Bloch såsom religiös målare slutit sig till denna riktning, utan tvifvel den enda på hvilken en sjelfständig modern, religiös konst är möjlig». I midten står mästaren sjelf, allt igenom hållen i ljust; intet angifver hos honom en mystisk gudomlighet, om icke glorian kring hans hjessa, hvilken konstnären utkastat af hänsyn till gammal häfd, för ljusreflexens skull eller … hvad vet jag. Men i anletsdragens dyrt tillkämpade frid röjer sig orsaken, hvarför så många blickar, fulla af hängifvenhet och förtroende, höjas till honom. Han har sjelf genom tidens oro och villa, genom tviflets 122 
 
 
 
 
 – TK 4 – töcken kämpat sig fram till det mål, då han som lösning af lifvets gåta kan säga: »Älsker edra ovänner, beder för dem som göra eder skada och förfölja eder.» Det är ett språk som förstås av denne årtunge gubbe, denne slaf med förtviflans fråga på sina läppar, denna af salig hänryckning halft medvetslöse dagakarl. Det är blott grubblaren i bakgrunden som har svårt att fatta att lifvets problem är af praktisk natur. Han ville ha en lärobygnad, dogmer, en apparat med ett ord. Är det icke samma kamp, som pågår än i våra dagar, kampen mellan formens män och andens män? Kunna vi tveka i valet mellan dem, sedan vi sett Christus Consolator? Det förljudes en allmän klagan att det stora dramats, den stora målningens tid är förbi. Är det så, har det icke skett genom en slump, ty det ligger sanning i Taines ord: »ett konstverk bestämmes af sammanhanget med sin omgifning, och denna omgifning är det rådande allmänna tillståndet i sederna och det andliga lifvet». Nu är det så, att de deklamerande kämparnes och riddarnes tid är förbi; de gamla fraserna äro utnötta; riddarmanteln är ej mer modern. Det tarfvas en väldig fantasi till att återuppväcka från de döde de gamle, hvilkas svärd rosta bort i våra tempel, men i en fager aftonstund är det lätt att för ögonen mana färgskimrande gestalter, som sägn och sång gjort till sina gunstlingar. En sådan »historisk interiör» är Perseus’: »Karin Månsdotter på gamla dagar». Det ligger något af solsken, blomsterdoft, kärlek och melodier i bilden af detta hem, der minnet af forna stormar och känslan af ögonblickets lycka i förening göra stämningen säregen. Helt annat intryck göra »Mörka stunder» af Cederström. Det är något af den moderna andan i den bilden. Det är den herrskande personligheten i tidehvarfvet, konstnären här framstält, mannen med hjertat fullt af otillfredsstäld längtan, obestämd oro, gränslös lystnad; våldsamheten af hans begär efter sanning, ära, sällhet skola komma honom att »sammanfalla öfver spillrorna af hans eget jag», utan att hans tröttjagade fantasi ens förmår föreställa honom detta »hänsides», efter hvilket han trängtar och detta »obestämbara något», som han icke har. 123 
 
 
 
 
 – TK 4 – 29 oktober 1877 Litteratur Osign. – Saml. 1930, s. 171 31 oktober 1877 Riksbibliotekets flyttning Osign. – PM »Strindberg – notisjägare?» 20 november 1877 K. Biblioteket Osign. – PM »Strindberg – notisjägare?» 24 november 1877 Litteratur [Bl.a. recension av J.E. Wesselys »Dödens och djefvulens gestalter i den bildande konsten»; jfr Stockholms Morgonblad 17 december 1877 nedan.] Osign. – Saml. 1930, s. 171 23 januari 1878 K. Biblioteket Osign. – PM »Strindberg – notisjägare?» 26 januari 1878 K. Biblioteket Osign. – PM »Strindberg – notisjägare?» 124 
 
 
 
 
 – TK 4 – 29 maj 1878 Troili-utställningen Osign. – Saml. 1930, ss. 167 och 191 – PM »Två kassaböcker och ett löst blad» – Gellerstam 1990, text nr 50 15 juni 1878 Från konstföreningens utställning Osign. – Saml. 1930, ss. 167 och 191 – PM »Två kassaböcker och ett löst blad» – Gellerstam 1990, text nr 51 24 juli 1878 K. Biblioteket Osign. – PM »Strindberg – notisjägare?» 27 augusti 1878 Riksbiblioteket Osign. – PM »Strindberg – notisjägare?» 16 september 1878 Gåfva till k. biblioteket Osign. – PM »Strindberg – notisjägare?» 125 
 
 
 
 
 – TK 4 – 7 oktober 1878 Till k. biblioteket Osign. – PM »Strindberg – notisjägare?» 19 oktober 1878 K. Biblioteket Osign. – PM »Strindberg – notisjägare?» 19 december 1878 Gåfva till k. biblioteket Osign. – PM »Strindberg – notisjägare?» 18 januari 1879 Carl Michael Bellman i ny belysning Osign. – Saml. 1930, s. 171 – PM »Två kassaböcker och ett löst blad» – Gellerstam 1990, text nr 53 10 juni 1879 K. Biblioteket Osign. – PM »Strindberg – notisjägare?» STOCKHOLMS MORGONBLAD 1877 1, 4 och 6 december 1877 Nytt från Japan I–III Osign. 126 
 
 
 
 
 – TK 4 – 17 december 1877 Nytt bidrag till en gammal meritförteckning Osign. I »Tillkomst och mottagande» i SV 7 Kulturhistoriska studier tecknar Bo Bennich- Björkman bakgrunden till Sgs artikel »Djefvul» i Nordisk Familjebok 1880 och aktualiserar i det sammanhanget artikeln Nytt bidrag till en gammal meritförteckning (Stockholms Morgonblad 17 december 1877; en recension av J.E. Wesseleys »Dödens och djefvulens gestalter i den bildande konsten», översättning och bearbetning av Sgs kollega på KB Ch. Eichhorn); artikeln attribueras av Bennich-Björkman till Sg med bl.a. följande argument: »Stilen i den anonyma recensionen präglas genomgående av samma kvicka raljans och språkliga vighet som rubriken. Den har också i övrigt drag som gör det sannolikt att Strindberg skrivit den, så mycket mer som han säkert kan bindas till bidraget Etnografiskt ett par veckor senare i samma tidning» (cit. ur kapitlet »Artikeln Djefvul i Nordisk Familjebok 1880» i »Tillkomst och mottagande» i SV 7; föreligger f.n. [2005] i otr. manuskript). Martin Gellerstams omdöme är kortfattat: »Alltför kort notis men skrivsättet påminner om S. (’inte första gången som hr Eichhorn sysselsätter sig med den stackars djefvulen’)» (Gellerstam 1990, text nr 48). – Jfr ovan s. 120 om artikeln »Litteratur» i DN 24 november 1877. Nytt bidrag till en gammal meritförteckning. Vid början av den kristna tideräkningen var den onde en temligen obetydlig personlighet. Han var till och med då ännu ganska ung, eftersom han föddes på Nebukadnesars tid. De gamle hebréerna kände honom icke, i trots af hvad nyare teologer påstå. Guds »egendomsfolk» misstänkte ej ens hans tillvaro. Men ormen i paradiset! utropar läsaren. – Ormen i paradiset var icke någon demon, utan han var helt enkelt en orm. – Men han talade! invänder ytterligare läsaren. – Det är obestridligt. Han talade, men hvad bevisar det? Jo, att han tillhörde ett numera utslocknadt slägte, som otvifvelaktigt gått under i kampen för tillvaron. Judarna hade till en början icke någon idé om djefvulen. Det var i Babylon under fångenskapen, som de fingo göra hans bekantskap, en omständighet som icke är egnad att upphjelpa 127 
 
 
 
 
 – TK 4 – den stora stadens, tack vare profeterna redan dåliga namn och rykte. Israeliterna lärde der känna den onda principen i persernas religion, och detta nya begrepp blef sedan en vigtig insats i deras sedliga och intellektuela verld. Från fångenskapen hemförde de tanken på en frestare. Från Jerusalem eröfrade sedan djefvulen äfven vesterlandet. Men som vi redan antydt, intog han till en början en ganska anspråkslös ställning. Först hedendomens fall beredde hans triumf. En ny religion kan, så att säga, icke göra »table rase» med en föregående. Det uppstår ett slags blandning, liksom när två språk genom omständigheternas makt uppgå i hvarandra. Det besegrade språket försvinner icke helt och hållet utan att lemna spår efter sig. Tvärtom blir det ett vigtigt element i eröfrarens språk. På samma sätt, när en religion krossar en annan, komma påminnelser om den förstörda kulten att ingå i den efterträdande ritualen. Altså förlorade icke heller Jupiter, Diana och Venus sin makt; det var blott deras gudomliga skönhet som led skeppsbrott. Folkföreställningen ombildade dem till demoner, och det dröjde icke lång tid innan man satte svans, horn och en förskräcklig uppsyn på de odödliga landsflyktingarna. Det var på detta sätt som djefvulen ärfde olympen. Det kan icke gerna här vara vår mening att följa honom i hans glansperiod under medeltiden. Vi hafva blott velat med dessa rader angifva en utgångspunkt för bedömandet af ett arbete, som i dessa dagar framträdt i svensk drägt, nemligen: Dödens och djefvulens gestalter i den bildande konsten. Af J.E. Wessely, bearbetning af C. Eichhorn (Stockholm, Victor Böhlmarks förlag) Från den stund, då uttrycket stackars djefvul (»pauvre diable») fick burskap i språket såsom beteckning för en riktigt ömklig figur, kan man säga att den ondes makt och herravälde äro påtagligen förbi. Folktron hyser numera ingen respekt för honom och de bildade dissekera honom på alla möjliga sätt. Ett af dessa är genomfördt i ofvannämda konsthistoriska bokhandelsnyhet. Det är för öfrigt icke första gången, som hr Eichhorn sysselsätter sig med den stackars djefvulen. 128 
 
 
 
 
 ERRATA 
 
 
 
 
 
 
 
 
 – TK 4 – Förteckning över errata Följande ändringar i etableringar och kommentarer skall införas i en eventuell andra tryckning av textvolymen: 105:20 ålder då skall vara ålder, då 109:11 inte alltid skall vara icke alltid 265: 3 en valnötsskrivbord skall vara ett valnötsskrivbord 309:15 Modum [rak stil] skall vara Modum [kursiverad stil] 311:24 eller som skall vara eller huru som 361: 4 Katalogen över Allmänna etnografiska utställningen I [kursiverad stil] skall vara Katalogen över Allmänna etnografiska utställningen I [halvfet stil] 386:16 60-tal skall vara 70-tal 442: 5 En dikt i augustihäftet, »Paris dom» [– – –] och en i septemberhäftet, »Vaknande vikingalust» [– – –] är också av honom skall vara En dikt i augustihäftet, »Paris dom» [– – –] är också av honom, och han har sannolikt även skrivit »Vaknande vikingalust» [– – –] i septemberhäftet 444:17 i en väl bekant aktris för stockholmarne skall vara i en, för stockholmarne, väl bekant aktris 131 
 
 
 
 
 
 
 
 
 DOKUMENT 
 
 
 
 
 
 
 
 
 – TK 4 – De dokument som bifogas kommentaren förtecknas nedan ss. 140–141. Samtliga dokument behandlas tidigare i kommentaren. Några av dem presenteras här på nytt. Svensk Försäkringstidning Av texterna i Svensk Försäkringstidning 1873 – denna årgång av tidningen, som var den enda som utkom, är faksimilerad i sin helhet – har en »Anmälan», fyra notiser, en not, ett stadgeutdrag och tre polemiska artiklar tryckts i textvol. på ss. 57–72 och kommenterats på ss. 399–400 där, dessutom ovan s. 13 och ss. 15–16. Övriga texter har inte kunnat säkert beläggas vara Sgs. Sven-Göran Malmgren har språkligt-stilistiskt granskat sju av de övriga texterna, nämligen »Kortfattad historik öfver Försäkringsväsendet» (i numren 15 februari, 1 mars och 30 april), »Om hagelförsäkring» (1 mars), »Sjöförsäkringen under året 1872» (15 mars), »Den första Kreatursförsäkringen i Norge» (15 mars), »Nativitet och Mortalitet» (30 april), »Äktenskapet och dess inflytande» (15 juli) och »Sjöförsäkrings- premierna» (31 juli). Han kommenterar avslutningsvis: »Om jag för ovanlighetens skull väger in de yttre kriterierna, skulle jag med tvekan ändå kunna acceptera Strindberg som möjlig författare till artikelserien. Givetvis finns också möjligheten att Strindberg bara har skrivit vissa avsnitt, men det verkar trots allt mindre sannolikt.» (Malmgren 1990, texterna nr 4–10.) Huruvida Svensk Försäkringstidning-texterna skrivits av Sg eller ej diskuteras i PM »Hur hantera Svensk Försäkringstidning?» och PM »Svensk Försäkringstidning (ännu en gång)». Riksdagsreferaten i Dagens Nyheter Ett enda av Sgs riksdagsreferat från vintern 1874 i Dagens Nyheter – det stod tryckt där den 2 mars 1874 – har kunnat säkert identifieras som Sgs och tryckas i textvol., s. 113. Det kommenteras där, s. 414 (med tillhörande bilder på ss. 412–413), dessutom ovan s. 18. Svårigheterna att avgöra vad Sg skrivit eller inte skrivit som riksdagsreferent i Dagens Nyheter under början av året 1874 berörs i textvol., ss. 384–385, och penetreras 135 
 
 
 
 
 – TK 4 – utförligare i PM »Strindberg som fast anställd i Dagens Nyheter dec[?] 1873–april[?] 1874», avsnittet »Riksdag» ss. 22–27 samt bilagorna 3, 4 och 5. Tydligen var Sgs uppgift att bevaka andra kammarens sammanträden och förmodligen varade referentskapet från riksdagens öppnande 16 januari till början av mars 1874. Riksdagssejouren pågick sedan t.o.m. april. Sammanlagt innehöll DN under januari–april ett 80-tal nyhetsartiklar om riksdagen, med några få undantag rubricerade »Riksdags-Nyheter». En svårighet när man söker urskilja Sgs insats i dessa är att referaten från andra kammaren och förstakammar- referaten ibland förts samman och flätats in i varandra. Huruvida det ingick i Sgs uppdrag att bevaka också arbetet i utskotten vet vi inte. Att oppositionstidningarna ibland använde sig av stenografer under riksdagssammanträdena är känt (se textvol., s. 384), och möjligheten att DN lånat avsnitt eller hela artiklar från andra tidningar kan inte uteslutas. I FRR (ss. 75–77) har Torsten Eklund tryckt fyra korta utdrag ur riksdagsreferaten (från 17 januari, 20 januari, 26 januari och 29 januari) där han tyckt sig spåra Sgs vanvördiga och vårdslösa skrivsätt. Här faksimileras samtliga riksdagsreferat (från kamrarna och utskotten) i Dagens Nyheter från perioden 17 januari–10 mars 1874. Den tekniska kvaliteten är tyvärr bristfällig, faksimilerna har framställts medelst skanning av kopior från en mikrofilm. Förstrykningarna med lodräta streck bredvid texten har gjorts, ursprungligen med rödpenna, för att markera var Sgs medverkan i första hand kan vara att söka. Gazetten Av texterna i Gazetten nr 1 1876, som faksimilerats i sin helhet, har »Litteratur» och »Konst» etablerats i textvol. som säker resp. mycket sannolik Sgstext, ss. 321–324 resp. ss. 461–464, och kommenterats där, ss. 436 resp. 448–449, dessutom ovan s. 22 resp. s. 46. Troligt men obevisat är att Sg av övriga texter i numret skrivit de osignerade, dvs. »Hvad Kronberg sjelf tänkte!» (s. 1), »Nytt och Gammalt» (s. 8), »Frågor och Svar» (s. 8) och »Anmälan» (s. 8). De signerade tycks ha skrivits av andra. 136 
 
 
 
 
 – TK 4 – Martin Gellerstam har gjort en språkligt-stilistisk granskning av artikeln »Hvad Kronberg sjelf tänkte!». Hans slutkommentar lyder: »texten är kort och de konkreta bevisen få – men ingenting motbevisar att det är S.» (Gellerstam 1990, text nr 41). Gazetten-texternas eventuella Sgstillhörighet diskuteras i PM »Gazetten». Förteckning över de texter som granskas i Martin Gellerstams och Sven-Göran Malmgrens promemorior De ca 70 olika texter som granskas i de fyra faksimilerade promemoriorna av Martin Gellerstam och Sven-Göran Malmgren registreras här i en särskild förteckning; av denna framgår vilka texter som granskas i respektive promemoria. (Ang. Gellerstams och Malmgrens utredning se textvol., s. 386.) Gellerstam 1989 (»Fem Strindbergstexter»): 1. Teater. Dagens Nyheter 2 februari 1874 2. Något om Darwinismen. Svalan 10 april 1874 3. Karl Folkunge. Norrköpings Tidningar 29 april 1874 4. Erik Gustaf Geijer. Svenska Medborgaren 2 maj 1874 5. Konst. Dagens Nyheter 15 december 1876 Malmgren 1989 (»Tio texter – vilka är av Strindberg?»): 1. Litteratur. Dagens Nyheter 2 januari 1877 2. Konst I. Dagens Nyheter 1 februari 1877 3. Litteratur. Dagens Nyheter 14 september 1877 4. Bildstormningen i Nederländerna år 1566. Förr och Nu juli 1879 5. Hunnerna. Förr och Nu augusti 1879 Malmgren 1990 (»Osäkra texter i Strindbergs ungdomsjournalistik [1–35]»): 1. Om qvinnans berättigande att utöfva läkareyrket. Aftonbladet 3 september 1869 2. Adolf Sjödén. Svalan 15 mars 1872 3. Jonas Lie. Svalan 11 december 1874 137 
 
 
 
 
 – TK 4 – 4. Kortfattad historik öfver Försäkringsväsendet. Svensk Försäkringstidning 15 februari, 1 mars och 30 april 1873 5. Om hagelförsäkring. Svensk Försäkringstidning 1 mars 1873 6. Sjöförsäkringen under året 1872. Svensk Försäkringstidning 15 mars 1873 7. Den första Kreatursförsäkringen i Norge. Svensk Försäkringstidning 15 mars 1873 8. Nativitet och Mortalitet. Svensk Försäkringstidning 30 april 1873 9. Äktenskapet och dess inflytande. Svensk Försäkringstidning 15 juli 1873 10. Sjöförsäkringspremierna. Svensk Försäkringstidning 31 juli 1873 11. Fru Magdalena Thoresen. Dagens Nyheter 14 mars 1874 12. Kärlek. Svalan 21 november 1873. 13. Bokhandeln. Dagens Nyheter 10 december 1873 14. Nytt i Bokhandeln. Dagens Nyheter 22 december 1873 15. Nytt i Bokhandeln. Dagens Nyheter 23 december 1873 16. Kungliga dramatiska teatern. Dagens Nyheter 19 december 1873 17. Ladugårdslandsteatern. Dagens Nyheter 5 januari 1874 18. Kungl. Stora teatern. Dagens Nyheter 6 februari 1874 19. Thor sårar oförvarandes sin son Svade. Svea 1874 20. Carl Michael Bellman. Svea 1874 21. En gudstjenst i Storkyrkan. Dagens Nyheter 10 mars 1874 22. [Svar på insändare med anledning af En gudstjenst i Storkyrkan.] Dagens Nyheter 18 mars 1874 23. Island har fått en konstitution. Dagens Nyheter 16 januari 1874 24. Riksdags-Nyheter. Dagens Nyheter 17 januari, 20 januari, 26 januari, 29 januari och 27 februari 1874 25. Teater. Dagens Nyheter 9 februari 1874 26. Alexandre Dumas invald i franska akademien. Dagens Nyheter 10 februari 1874 27. Nytt i bokhandeln. Dagens Nyheter 5 mars 1874 28. Teater-Revy. Najaden 9 april 1874 29. Teater-Revy. Najaden 23 april 1874 30. Teaterrevy. Najaden 7 maj 1874 31. Teaterrevy. Najaden 14 maj 1874 32. Tysta krafter. Svenska Medborgaren 2 maj 1874 138 
 
 
 
 
 – TK 4 – 33. Teater. Karl Folkunge. Dagens Nyheter 16 juni 1874 34. [Ur Stockholmsbref.] Göteborgs Handels- och Sjöfarts-Tidning 1 september 1874 35. Första försöket. Tafla af A. Malmström. Förr och Nu oktober 1875 Gellerstam 1990 (»Osäkra texter i Strindbergs ungdomsjournalistik [Textnummer 36– 54:3]»): 36. Marco Polos resa. Förr och Nu november och december 1875 37. Stockholmsbref. Kungliga biblioteket. Göteborgs Handels- och Sjöfarts-Tidning 10 december 1875 38. En blick tillbaka. Dagens Nyheter 11 april 1876 39. I norska samlingen. Dagens Nyheter 16 september 1876 40. På Konstföreningen. Dagens Nyheter 19 september 1876 41. Hvad Kronberg sjelf tänkte. Gazetten 23 september 1876 42. Konst. Gazetten 23 september 1876. 43:1–9. Stockholmsbref. Morgonbladet 23 september, 7, 21 och 25 oktober, 4 och 27 november, 7 och 18 december 1876 samt 9 januari 1877 44. Litteratur. Dagens Nyheter 13 december 1876 45. Svenska folkvisor – som icke äro svenska. Dagens Nyheter 7 mars 1877 46. Konst. Dagens Nyheter 14 april 1877 47. Litteratur. Nordiska målares taflor. Dagens Nyheter 14 september 1877 [= Malm- gren 1989, text nr 3] 48. Nytt bidrag till en gammal meritförteckning. Stockholms Morgonblad 17 december 1877 49. Etnografiskt. Stockholms Morgonblad 30 december 1877 50. Troili-utställningen. Dagens Nyheter 29 maj 1878 51. Från konstföreningens utställning. Dagens Nyheter 15 juni 1878 52. Kongl. biblioteket. Dagens Nyheter 4 september 1878 53. Carl Michael Bellman i ny belysning. Dagens Nyheter 18 januari 1879 54. Svenska akademien. Dagens Nyheter 22 december 1873 139 
 
 
 
 
 – TK 4 – Förteckning över faksimilerade dokument Utgivarens promemorior, dok. nr 4:1.1–4:1.22. Dok. nr 4:1.1. »Om Wilhelmina Stålberg-artikeln» 28/4 1985. Dok. nr 4:1.2. »Två kassaböcker och ett löst blad. En preliminär rapport» 24/5 1985. Dok. nr 4:1.3. »Texten i (göteborgska) Pounsch» 4/6 1985. Dok. nr 4:1.4. »Några iakttagelser om signaturen ’B.’» 4/6 1985. Dok. nr 4:1.5. »Nej, inte av Strindberg» 11/6 1985. Dok. nr 4:1.6. »August Strindberg i Dagens Nyheter under året 1876» 13/6 1985. Dok. nr 4:1.7. »Strindberg som fast anställd i Dagens Nyheter dec[?] 1873–april[?] 1874» 7/9 1985. Dok. nr 4:1.8. »Hur hantera Svensk Försäkringstidning?» 30/9 1985. Dok. nr 4:1.9. »Månatligt avlönad av DN nov–dec 1876» 26/11 1986. Dok. nr 4:1.10. »Strindberg – notisjägare?» 26/11 1986. Dok. nr 4:1.11. »Gästspelet i Svenska Medborgaren 1874» 26/11 1986. Dok. nr 4:1.12. »’Oktoberbreven’ till finska Morgonbladet» 14/1 1987. Dok. nr 4:1.13. »Morgonbladet i Helsingfors, forts» 12/2 1987. Dok. nr 4:1.14. »Strindberg och Förr och nu» 15/3 1987. Dok. nr 4:1.15. »Aftonbladet 1869» 22/3 1987. Dok. nr 4:1.16. »Kalendern Svea» 29/3 1987. Dok. nr 4:1.17. »Gazetten» 3/4 1987. Dok. nr 4:1.18. »I Leas Svalan» 22/4 1987. Dok. nr 4:1.19. »Svensk Försäkringstidning (ännu en gång)» 29/4 1987. Dok. nr 4:1.20. »Najaden» 29/4 1987. Dok. nr 4:1.21. Stockholms Aftonpost» 18/5 1987. Dok. nr 4:1.22. »Strindberg i DN 1877–79» 25/5 1987. Martin Gellerstams och Sven-Göran Malmgrens promemorior, dok. nr 4:2.1–4:2.4. Dok. nr 4:2.1. »Fem Strindbergstexter» 21/4 1989 (Gellerstam). Dok. nr 4:2.2. »Tio texter – vilka är av Strindberg?» 21/4 1989 (Malmgren; behandlar återstående 5 texter av de 10 först prövade). 140 
 
 
 
 
 – TK 4 – Dok. nr 4:2.3. »Osäkra texter i Strindbergs ungdomsjournalistik (1–35)» 30/3 1990 (Malmgren). Dok. nr 4:2.4. »Osäkra texter i Strindbergs ungdomsjournalistik (Textnummer 36– 54:3)» 9/4 1990 (Gellerstam). Dok. nr 4:3. Bo Bennich-Björkmans promemoria ang. »Strindbergs ungdomsjournalistik, avd attribueringsproblem», 22/3 1989. Dok. nr 4:4. Svensk Försäkringstidning nr 1–11 1873. Dok. nr 4:5. Riksdagsreferat i Dagens Nyheter 17/1–10/3 1874. Dok. nr 4:6. Gazetten nr 1 1876. Dok. nr 4:7. Bevarade förarbeten och manuskript till Svensk Försäkringstidning. Dok. nr 4:8. Bevarade förarbeten och manuskript till Gazetten. Dok. nr 4:9. Sgs stolpnoteringar till riksdagssammanträdet 28/2 1874. Dok. nr 4:10. Sgs förslag till presentation av Bengt Lidner. Dok. nr 4:11. Sgs utkast till biografisk artikel rörande Erik af Edholm. Dok. nr 4:12. Sgs »Cirkulär till Vestergötland». Dok. nr 4:13. Sgs förteckning över »Efterlemnade Skrifter». 141 
 
 
 
 
 
 
 
 
 Dok. nr 4:1.1. »Om Wilhelmina Stålberg-artikeln» 28/4 1985. 
 
 
 
 
 
 
 
 
 
 
 
 
 Dok. nr 4:1.2. »Två kassaböcker och ett löst blad. En preliminär rapport» 24/5 1985. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 Dok. nr 4:1.3. »Texten i (göteborgska) Pounsch» 4/6 1985. 
 
 
 
 
 
 
 
 
 Dok. nr 4:1.4. »Några iakttagelser om signaturen ’B.’» 4/6 1985. 
 
 
 
 
 
 
 
 
 Dok. nr 4:1.5. »Nej, inte av Strindberg» 11/6 1985. 
 
 
 
 
 Dok. nr 4:1.6. »August Strindberg i Dagens Nyheter under året 1876» 13/6 1985. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 Dok. nr 4:1.7. »Strindberg som fast anställd i Dagens Nyheter dec[?] 1873–april[?] 1874» 7/9 1985. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 Dok. nr 4:1.8. »Hur hantera Svensk Försäkringstidning?» 30/9 1985. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 Dok. nr 4:1.9. »Månatligt avlönad av DN nov–dec 1876» 26/11 1986. 
 
 
 
 
 
 
 
 
 
 
 
 
 Dok. nr 4:1.10. »Strindberg – notisjägare?» 26/11 1986. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 Dok. nr 4:1.11. »Gästspelet i Svenska Medborgaren 1874» 26/11 1986. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 Dok. nr 4:1.12. »’Oktoberbreven’ till finska Morgonbladet» 14/1 1987. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 Dok. nr 4:1.13. »Morgonbladet i Helsingfors, forts» 12/2 1987. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 Dok. nr 4:1.14. »Strindberg och Förr och nu» 15/3 1987. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 Dok. nr 4:1.15. »Aftonbladet 1869» 22/3 1987. 
 
 
 
 
 
 
 
 
 
 
 
 
 Dok. nr 4:1.16. »Kalendern Svea» 29/3 1987. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 Dok. nr 4:1.17. »Gazetten» 3/4 1987. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 Dok. nr 4:1.18. »I Leas Svalan» 22/4 1987. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 Dok. nr 4:1.19. »Svensk Försäkringstidning (ännu en gång)» 29/4 1987. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 Dok. nr 4:1.20. »Najaden» 29/4 1987. 
 
 
 
 
 
 
 
 
 
 
 
 
 Dok. nr 4:1.21. Stockholms Aftonpost» 18/5 1987. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 Dok. nr 4:1.22. »Strindberg i DN 1877–79» 25/5 1987. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 Dok. nr 4:2.1. »Fem Strindbergstexter» 21/4 1989 (Gellerstam). 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 Dok. nr 4:2.2. »Tio texter – vilka är av Strindberg?» 21/4 1989 (Malmgren; behandlar återstående 5 texter av de 10 först prövade). 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 Dok. nr 4:2.3. »Osäkra texter i Strindbergs ungdomsjournalistik (1–35)» 30/3 1990 (Malmgren). 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 Dok. nr 4:2.4. »Osäkra texter i Strindbergs ungdomsjournalistik (Textnummer 36– 54:3)» 9/4 1990 (Gellerstam). 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 Dok. nr 4:3. Bo Bennich-Björkmans promemoria ang. »Strindbergs ungdomsjournalistik, avd attribueringsproblem», 22/3 1989. 
 
 
 
 
 
 
 
 
 
 
 
 
 Dok. nr 4:4. Svensk Försäkringstidning nr 1–11 1873. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 Dok. nr 4:5. Riksdagsreferat i Dagens Nyheter 17/1–10/3 1874. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 Dok. nr 4:6. Gazetten nr 1 1876. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 Dok. nr 4:7. Bevarade förarbeten och manuskript till Svensk Försäkringstidning. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 Dok. nr 4:8. Bevarade förarbeten och manuskript till Gazetten. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 Dok. nr 4:9. Sgs stolpnoteringar till riksdagssammanträdet 28/2 1874. 
 
 
 
 
 Dok. nr 4:10. Sgs förslag till presentation av Bengt Lidner. 
 
 
 
 
 
 
 
 
 Dok. nr 4:11. Sgs utkast till biografisk artikel rörande Erik af Edholm. 
 
 
 
 
 Dok. nr 4:12. Sgs »Cirkulär till Vestergötland». 
 
 
 
 
 
 
 
 
 Dok. nr 4:13. Sgs förteckning över »Efterlemnade Skrifter». 
 
 
 
 
 
 
 
