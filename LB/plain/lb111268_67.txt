 
 
 
 
 
 
 
 
 
 
 
 
 
 
 
 
 
 
 
 
 
 
 SVENSKA FÖRFATTARE UTGIVNA AV SVENSKA VITTERHETSSAMFUNDET XVI SAMLADE SKRIFTER AV JOHAN LUDVIG RUNEBERG HELSINGFORS 1978 
 
 
 
 
 SAMLADE SKRIFTER AV JOHAN LUDVIG RUNEBERG UNDER REDAKTION AV CARL-ERIC THORS OCH TORE WRETÖ SJUNDE DELEN SKÖNLITTERÄR PROSA UTGIVEN AV CARL-ERIC TORS HELSINGFORS 1978 
 
 
 
 
 Utgiven med bidrag av Svenska A kademien och Statens humanistiska forskningsråd ISBN 91-7230-020-5 HELSINGFORS MULTIPRINT, 1978 
 
 
 
 
 EN JULQVÄLL I LOTSKOJAN 
 
 
 
 
 
 
 
 
 7 En för ifrigt fortsatt jagt i skärgården och sedan inträffande motvind och storm hindrade oss, till vår stora förtrytelse, att efter vår afsigt hinna hem till staden innan julaftonen. Tvärtom kastades vi ute i öppna sjön hela qvällen i ett tillstånd, som varit vådligt med en sämre slup, än den vi hade, och högst odrägligt, om icke en af sällskapet förstått, att någorlunda förströ vår ledsnad genom sin munterhet och sina historier. Denne man var utländning och förde ett skepp, som tillhörde honom sjelf och hvarmed han öfvervintrade i vår hamn. Han var mindre än andra angelägen om att få fira julaftonen på fast land, och hade inga anförvandter, som saknade honom vid gröten och tårtan. Dessutom var han, hvad vi andra icke voro, mot allt hvad som kunde kallas blåst, köld och vatten rent af förhärdad, och då han satt vid styret i sin egen slup, hade han väl som knappast brytt sig om att huka sig, om han än för hvarje våg varit i fara att snudda vid månen. Emellertid var och förblef vår segling på intet vis angenäm. Vi kryssade och gjorde slag af två och tre qvart mil, utan att vinna särdeles, för den häftiga svallsjön, som oupphörligt motverkade seglen. Omsider uppgåfvo vi allde- les hoppet att uppnå fasta landet och beslöto att lägga till för natten på Lotsholmen, en stel, granbevuxen klippa ute i hafvet, och söka tak öfver hufvudet hos lotsarna, som der hade sin koja. Vi sågo på afstånd skenet af eld ur dess fenster, och den muntra Kaptenen lät slupen ränna af dit för god vind. "Utan skryt, gode herrar", utbrast han nu, i det han tog sig en djup klunk kall punsch, "kan man säga, att vi nu hafva en god blåst. Och likväl bestods mig en sådan, om ej en vida bättre, då jag än var blott fyra, fem år gammal och allena till sjös på köpet. Jag har icke nämnt om, att förhållandet är med mig tvärtemot hvad det vanligen är med menniskobarn; jag vet nemligen bättre hvart det skall bära af för mig i verlden, än hvadan jag kommit. Alltnog: då jag var vid pass fem år och detta har bordt vara, som man sagt mig, för omkring trettio år sedan, befann jag mig en natt ute på vida hafvet såsom nu, med den skilnad, att jag då låg för vind och våg och nu har två orefvade segel opp, att jag då var stel af 
 
 
 
 
 8 köld och nu är varm ända i lilltån. Jag minns föga af omständigheterna vid denna min första expedition; men hvad jag kommer ihåg, är att jag lemnades ensam på en klippa i vilda sjön och ville färdas efter dem, som sålunda öfvergåfvo mig. Det var kolmörkt, som nu, och då jag försökte ro, slogos årorna mig ur handen af första våg. Huru länge jag drefs omkring i denna ställning vet jag ej, men säkert är, att jag till slut hamnade hos godt folk. Jag vet således, som herrarna se, knappt mer än Adam, om jag haft föräldrar eller ej. De som sade sig hafva upptagit mig och bragt mig till lifs, voro lurendrejare till professionen, eljest välmående bönder. Jag vexte upp bland dem och deltog i deras industri tills mitt skägg begynte vexa, då jag gick ut med en kofferdiman och blef hederlig karl. — Se så, båtshaken ut, tag törn! — jag tror den onde visar mig vägen bland stenarna här". Slupen låg med fladdrande segel i en bugt, bildad af framskjutande klippor; man började räta ut de styfva lemmarna, man gäspade och röt kölden ur kroppen. Kaptenen och två jungmän blefvo qvar vid slupen och sysslade med den; vi andra begåfvo oss stapplande in i den varma stugan. Der stod julen upp i tak. En väldig brasa af tallved sprakade på den vida spiseln och upplyste rummet, hvarest dessutom på bordet brann ett stort grenigt ljus jemte några enkla. Väggarna voro fullt behängde med nät och andra fiskbragder, och hörnen af stugan blänkte af hvita getter och killingar, som skockat sig dit. Personalen i stugan utgjordes af en mycket gammal gumma, som satt vid bordet och tycktes sjunga i sin psalmbok, en medelålders man med hans hustru och fem barn, af hvilka fyra höllo en förfärlig concert på stentuppar, hvartill det femte och älsta accompagnerade med en skrällande trumpet af träd. Då vi inträdde, uppsteg fadren, stampade ett eftertryck- ligt slag i golfvet åt de skrålande barnen och nickade åt oss vänligt och utan tvång. Den gamla gumman lade sin bok på bordet, tog af sig glasögonen och fixerade oss skarpt. "Hvadan är ni, godt folk", sade hon, "har ni ej hus och hem på julafton, eller 
 
 
 
 
 9 ligga skepp och gods i hafvet? Men så har ni ej skjutit efter lots, förbanna mig ni det gjort". Vid dessa ord spottade hon sig på de rynkiga fingren, nappade branden af det ena ljuset, steg upp och lyste oss starkt i synen. "Håh, hå", fortfor hon nu, "men så skall haren vara förhärdadt hvit, för att man skall bry sig om att jaga honom in på julafton. Få se hvad man nu kan få till mat åt er alla? Strömming finns här, gudnås, och Anna får försöka att klämma getterna litet bättre; men gröt kan ingen ge sig att koka här midt om natten". Så väl gumman, som de andra båda ställdes snart tillfreds i detta afseende. Vi afpelsade oss, värmde oss och gjorde oss välkomna genom en kopp punsch, som gerna bjöds vårt värdsfolk af oss, och än hellre af dem emottogs. Snart voro vi hemmastadda och funno oss särdeles väl i den varma stugan. Den gamla ville börja sitt bestyr med vårt nattläger och yrkade på att skynda med getternas mjölkning, då en tillfällighet afbröt hennes sysselsättningar och blef en anledning till följder, dem vi ej kunnat förutse. Kaptenen, som blifvit qvar vid slupen hade omsider fått allt i ordning der, beslagit seglen, fästat båten, uppsändt sakerna till stugan och var klar att ligga i land för natten. Förrän han gick in i värmen med sin bössa, erinrade han sig dock, hvad vi förglömde, att lossa af skottet. Det var knallen af detta skott, som vållade en sådan diversion i bestyren. Den gamla hörde dånet, och kastade vårdslöst ifrån sig en hufvudkudde af ejderdun, som hon just bar i handen., "Hörden J", sade hon med skakad stämma, "hörden J icke ett skott? Så må Gud förbarma sig öfver Juno, som ej kunde vintra i Norrige, utan vill bulta sig mot blindgrundet så tids på året. Sätt ut med båten, gosse, och håll väl i nordvest, så att du har vinden, vi skola nog se efter barnen, sörj ej för dem; skynda bara". För yngre öron, än gummans, var det ej svårt att genast finna hennes misstag. Den så kallade gossen, hennes fyratio- åriga son, afbröt leende hennes påminnelser, och sade halft brydd och halft medlidsam: "alltid spökar det i edra öron, kära mor, och skott skall ni höra, om en fluga stampar på er graf, sen ni gått till hvila i den engång. Men gissar jag rätt, så var det en harskrämma, som någon af herrarna lät pusta vid 
 
 
 
 
 1 0 stranden här, och ej en knall ur Junos sexpundiga nicka". "Håh hå", sade den gamla, "alltid vilja de unga vara kloka; men jag är icke galen, icke heller född af galna föräldrar. Gud hjelpe mig, men julafton, som är glad för andra, är min sorgeafton; jag rår nu ej derföre, och hvad kunde jag arma qvinna göra? Men sätt er för brasan ni, främmande godt folk, så vill jag berätta er hvad en svag qvinna gjorde, och hvad lön hon hade derföre". Vi efterkommo gummans önskan, medan vår besättning och den unga värdinnan tillsamman bestyrde oss- qvällsvard och värmde upp den kalla mat, vi medhade. Men den gamla begynte: "Det är nu för längre tid sedan, än många af er, gode vänner, minnas tillbaka, om jag ser rätt på edra anleten, då jag en julafton, sådan som denna, var allena här i stugan. Jag må säga allena, ty mina två ungar, som sprungo omkring mig, behöfde hjelp sjelfva mer än de kunde vara mig till hjelp. Sjön låg öppen såsom nu, och fast det nu tycks hvina i vindsluckan, är dock denna blåst, som en andedrägt mot stormen då. Vi väntade ingen skuta hem, och min man, med sina kamrater, hade farit till staden för att gå i kyrkan på julmorgonen, och kanske hålla sig lustigare på qvällen der, än de här kunde det. Men då för tiden var jag rödare än nu i synen och hade ett hjerta i mig, som var godt nog för en qvinna. Jag satt och läste i psalmboken, som jag gjorde då ni kom in, och barnen hade nyss fått qvällsvard och lekte med sina småsaker, som de fingo till julklappar. Den äldre, som var tio år då, och nu är gammal och vis, seglade med ett skepp af bark på stugugolfvet; den yngre hade fått vårt fiskbräde till båt och gladde sig åt det och åt ett perlband af glas med ett guldhjerta på, som min man skänkte mig, och som jag fästade på gossens hals för qvällen. Så voro vi der, när jag hastigt hörde ett skott ut till sjös. Gud skall förlåta mig hvad jag gjorde orätt; men jag tyckte mig ej göra sådant. Jag tog den äldre med mig för att sköta fockskotet, lossade en båt och seglade ut. Den yngre följde med oss till stranden, jag befallte honom gå in i stugan tillbaka; men han stannade qvar och ropade gråtande efter mig, tills blåsten och hafssvallet snart öfverröstade hans skri. När jag kom under blindskären, såg jag eld från skutan, som styrde rakt 
 
 
 
 
 11 nordvardt mot bränningarna i mörkret, som om den aldrig varit i vår hamn förut. Jag hann i tid fram och fick rodret i lä, och skeppet stack upp, som en lax, med bank och bränningar å sida, och så hade jag, så qvinna jag var, den glädjen att föra gamle herr Adolphs stora skepp oskadadt i hamnen. Och denna afton skulle jag minnas med fröjd, så länge jag lefver, om allt hade varit der hemma som det bordt vara. Klockan var fyra på morgonen, då jag kom in i denna stuga tillbaka; jag tänkte få hvila, men denna hvila blef värre, än arbetet förut. Den yngre gossen var försvunnen. Jag sökte honom på våra klippor här med lykta i handen, hela. natten, jag ropade hans namn, högre än stormen; men mitt sökande och mitt rop voro, som om det skett på halsbottnen. Vid daningen såg jag en naken påle der vår andre båt varit bund.en, och båt och gosse har jag ej sett sedan, och båten var värd gull, men gossen var mig kärare än lifvet". Den gamla tystnade vid dessa ord, och brast i gråt. Kaptenen hade kommit in under hennes berättelse; men han tycktes knappt ge akt på den. Han fixerade i stället väggarna, taket, allt i stugan, men i synnerhet ett gammalt fiskbräde, som hängde på väggen vid spiseln, och ren var nästan sönderrispadt på midten, ehuru några sirater på begge ändarne voro temligen väl bibehållna. När gumman slutat tala, steg han dock upp, gick fram till henne, ref upp rock och vest och framtog ett glasperlband, som han lade ned på hennes knä. Den gamla betraktade det en stund, höjde sen sin blick och såg förvånad på kaptenen. Snart steg hon upp, slog armarna kring hans hals, och snyftade utan att säga ett ord. När hon derpå lyfte upp sitt anlete, strålade glädjen in i bottnen på skrynklorna deri. "Och så lik din far, som om han gick uppdagad"! började hon nu, "allenast mycket vackrare än han. Gud bevare dig, vildbasare, hvem bad dig ränna ut till sjös allena? Var det väder för dig? Men jag var ett får, som ej band dig fast vid sängstolpen, så hade du väl fått hållas hemma. Gud ske låf! nu kan jag dö i lugn, och ingen skall fråga på min graf, hvart jag gjort af med mitt barn". Vår öfverraskning kan man lätt föreställa sig; men den 
 
 
 
 
 12 julqväll, som hotade att bli oss så ledsam, blef gladare än mången annan. 
 
 
 
 
 LURENDREJAREN En scen på hafvet 
 
 
 
 
 
 
 
 
 15 I stället för att nog fiffigt kunna uppdraga skådeplatsen för de tilldragelser, som skola utgöra föremål för följande skildring, inom kretsen af den beqväma boning, hvari den gode läsaren sannolikt befinner sig, nödgas man besvära honom med en kort utflygt till en ödslig hafsrymd af norden, öfver hvilken Oktober-qvällen nyss dragit sin köld och sitt mörker, och hvars ögonblickliga lugn så väl den vexande svallsjön, som det svarta, sjelfva natten förmörkan- de molnet vid horisonten anklaga för opålitlighet. Den enda plats med någon fasthet att hvila på, som man öfver hela den vida nejden kan upptäcka, erbjuder en liten odäckad jagt med kajutor för och akter, som nu med strängt skotadt bomsegel sticker ut från kusten, och oaktadt den skrala vinden temmeligen väl klarerar de mot bogen klap- pande vågorna. För den, som gjort bekantskap blott med land och vant sig att älska dess mångfaldiga yppighets artiklar, hvilka, då deras mer eller mindre ändamålsenliga konstruktion sällan kommer att afgöra menniskans vigtigas- te intressen, äro beräknade mer på yttre prakt än inre redbarhet, har den lilla farkosten ingen intagande sida att visa. Sjömannen åter, om han en gång fått fot om bord på jakten, skall genast mäta de oblida förhållanden, mot hvilka den har att kämpa, och finna sig väl vid den på en gång skarpa, lätta och trygga kurs han känner farkosten göra. Han skall strax, och utan att anlita skenet af den lilla på pumpstången fästade lyktan, vara färdig att gå i borgen för skrofvets symmetri, seglens stora, men välberäknade dimen- sioner och framför allt vanan i den hand, som sköter rodret. Det är denne öfvade styrman, som utgör den enda synliga personen om bord. Vi se i honom en kort, men axelbred gråhårsman, hvars robusta utseende förstärkes af hans tjocka rock, och som, att döma af de bestämda dragen i hans anlete, har ett envist hufvud i sin röda filtmössa. Den öfriga besättningen, som efter vanligheten utgöres af tvenne handtlangare vid seglen, sofver i god ro i för-kajutan, och såväl denna deras tjenstledighet, som den redan halftsväfvan- de blicken hos den gamle, tyckas antyda, att fartyget icke snart kommer att vända. Och nu, då läsaren skyndar hem tillbaka, i afsigt att, med förvärfvad åskådning af lokalen, invänta berättefsen om de 
 
 
 
 
 16 händelser, som inom den utveckla sig, torde en teckning af några biomständigheter, såvida de med hufvudsaken äga en icke obetydlig beröring, upptagas såsom ett slags afbrott i återresans enformighet. Den hamn, jakten sednast lemnat, och från hvilken den aflägsnat sig ett par timmars väg, tillhörde en af kustens små städer. Staden var känd för sin lifliga handel, ehuru dess ryktbarhet i detta fall grundade sig mer på tradition än verklighet. En tid hade varit, då den utredde skaror af stora skepp, som dels med landets solida produkter, dels i utländska frakt-spekulationer besökte alla reddar och kom- mo hem med tungt salt från Medelhafvet eller med barlast från någon närmare plats, sen de der föryttrat sin på långa vägar medhafda goda laddning. I stället för dessa skepp såg man i hamnen nu ett hvimmel af skonertar och små briggar, som med lätta segel gjorde sina sommarturer, och ofta, till betydligare belopp än deras effektiva last, medhade assigna- tioner och kredit, för att åter importera utländningens småkram och glitter. Då denna handel tycktes kunna drifvas med enskild vinst och tillika kom i strid med lagar och författningar, var det naturligt att ur densamma ett smugg- leri-system skulle utbilda sig och mer och mer fullkomna sig i detalj, ju mer det utifrån rönte motstånd och afbräck. Så hade, jemte hindren, utvägarne vuxit och förmångfaldigats, och den framgent fortsatta olagliga industrien syntes vittna om att den, oaktadt täta förluster, drefs i sin helhet icke utan vinst för den enskilde spekulanten. Ibland medlen att gäcka författningarne och undslippa deras verkställare, var det ingalunda det minst allmänna, att begagna dolda trakter af skärgården till upplagsplatser. De beväpnade små slupar, som hade sig ombetrodd bevakningen af kusten, höllo sig om dagen mest i nejden af reddarna, utan att gå mycket långt till sjös, och en tid af nätterna tillbragtes oftast under land, i skygd af någon trång vik, på hvars strand en torparekoja eller bondgård kunde ge besättningen ett tryggare tak och en varmare hvila, än slupen bestod. När derföre ett fartyg nalkades hemorten med förbjudna varor, höll det sig dagen igenom i öppna hafvet; men när qvällen kom med skymning, hissades alla segel och kusten 
 
 
 
 
 17 söktes. Man kryssade sedan nära den under natten, med noggrann beräkning af tiden för mörkret, och möttes vanligen då af någon lurendrejare, som, efter att hafva växlat tecken med fartyget, lade till med sin båt och lättade den större kamraten från det mellan hans sidor mera osäkra och misstänkliga godset. Dessa lurendrejare voro till största delen fiskare, bosatta på klipporna i den yttre skärgården, ett djerft, tilltagset och pålitligt folk, som kände hvarje sten i sjön, trängde sig fram öfverallt och voro likaså outtröttliga att gömma och bevaka det dem anförtrodda godset, som redliga att återställa det till dess ägare, så snart tid och omständigheter medgåfvo dess transporterande från klyftorne i skärgården till köp- mannens magasiner i staden. — Och nu måste det bekännas, att den bekantskap, som nyss påtrugats läsaren, icke var någon bättre än en sådan lurendrejares. Det svarta molnet hade höjt sig betydligt i lovart, vinden fyllde i mer och mer, mörkret tjocknade och de första dropparna af ett kallt med hagel blandadt regn trummade ned på skutan. Vår gamle kund tryckte rodret fastare mot sin sida, framtog ur sin rockficka en liten flaska och höll den ganska länge vid munnen i ensamheten. Men han hade knappt fått den tillbakastucken i sitt förvaringsrum, när han fann sig öfverraskad af ett icke särdeles behagligt sällskap. En änterhake föll tungt ned bredvid honom, följde skrapan- de ut med relingen ett ögonblick och tog tag. I samma stund föll en annan längre förut, jakten stannade med en våldsam knyck, och ett spel af lefvande segel fyllde luften. Den gamle hade, strax då han hörde haken falla, gissat hvem han hade att tacka för besöket och, för att undvika ett onyttigt uppehåll både med roder och arm, sökt omintetgöra den tillernade påhelsningen af hans efter- hängsna gäst. Nu, då hann fann det omöjligt att undkomma, kastade han loss sina skot och väntade med stor köld på att få redogöra för sitt värf. "Hvarifrån är båten och hvarmed går den"? ropade en röst från tull-jakten, ty en sådan var den angripande seglaren. — "Från skärgården, herr löjtnant, och med litet tjärvatten på botten", svarade i en ton midt emellan skämt och enfald den gamle vid rodret, "men låt för all del hala 2 
 
 
 
 
 18 diktare till, att vi ej må klappa sidorna ut på hvarandra, och gör oss snart klara sen, ty byn ligger på, gudnås, och jag har lång väg i natt ännu". "Din väg kan bli kort och lång, gamle vinglare", sade med förtrytelse tullmannen, i det han vinkade till en besökare att gå om bord på skutan, "ty jag gissar att den går till närmaste kryssare, som kan vräka ned några pipor rum i ditt skojar-fartyg, att blanda ut tjärvattnet med; men så lofvar jag att ge dig en tung kula i vattengången, hvar du än må träffas, och kommer du helskinnad unnan kronans slup, sen jag en gång kommit dig i kölvattnet, skall du hafva fritt lurendrejeri inom mitt distrikt för dig och dina efterkom- mande". "Jag tror, nådige herre", genmälte den andre, "att det ej skall komma derhän, och Gud bevare mig att bli en sådan fyllhund på gamla dagar, att jag skulle vilja dö, såsom jungmannen från norra skären. Gossen, säger man, kom med två pipor rum i sin båt och råkade ut för kronans jakt. Han lär ej haft lust att stanna, kvarföre han fick en kula genom båten och rum-pipan på en gång, så att han kom att drunkna i engelsk grogg." Ett hjertligt skratt af belåtenhet ljöd från tull-slupens alla vinklar, och förströdde för ett ögonblick det allvar, som hittills rådde. "Nå", sade den gamle, då besökaren nu slutade sitt värf och hoppade in i sin egen slup, med antydning att han ej funnit något, "nå, herr löjtnant, vi äre på ärliga vägar, efter litet spannmål, gudnås, för oss och våra arma vänner, och hafva ingenting om bord, ej ens en spik från ett fastage, som skulle lukta af rum eller förbjudet gods. Derföre må ni släppa oss nu, nådig herre, ty vi få snart en stickande storm båda, och behöfva ligga på fritt vatten, för att klarera den". "Jag borde släppa hvarken dig eller någon annan af hela ert följe, som jag en gång fått mina jernklor i skråfvet på", sade löjtnanten, för hvilken nödvändigheten af en snar skilsmässa, också utom gubbens enträgenhet, var tydlig; "och lita på, att du icke alla gånger kommer undan för samma pris som nu; ty med den spannmål, du och dina likar fara efter, skulle ingen sparf lefva en dag öfeer. Men först, min gubbe lilla, hvad gör du med lyktan på pumpstången? Du lär 
 
 
 
 
 19 väl ej ärna ljustra midt i hafvet, eller hur?" "Neka oss icke, nådige herre, en nödtorftig tobakseld och fattig ögonfägnad", invände med sin antagna enfald den gamle; "vi hafva icke kök och källare och varma ugnar i kajutan, såsom ni, och gå dock ut i mörka sjön om natten, då ni styr till lands att hvila". "Tobakseld och ögonfägnad din gamla skurk! " ropade skrattande löjtnanten; "tobakseld är den dig, om den ger ett fartyg, som kommer hem med en laddning tobak, anvisning på hvar du finnes, för att insmugla den, och ögonfägnad, om du får se den fladdra i toppen på en kronans slup, medan dess besättning sofver eller är på land. Vi känna er"... "Akta er, gode herre, att skylla allt på oss, fattiga getter i skären", afbröt honom den gamle. "Om en slup blef uppbränd för er på våra trakter, så tror jag, att vår herres blixt var ute på kryss efter lurendrejare och tog miste på skutor, men ingalunda att våra gossar haft sin hand med i ett så svårt spel". "Gif den gamle narren ett glas kall punsch", sade löjtnanten till sin besökare, "och sen klara gossar att lägga ut. Och du, min gubbe, låt mig ej se dig en gång till sjös, då du ej vågar stanna vid signalen, så kärt det är dig att behålla lif och skuta. Ty i qväll ger jag dig punsch, men i morgon kanske en rund kula". "Jag tackar för godt löfte, herre, och ännu mer för hvad jag redan fått; men då ni nu styr förbi Rönnskärs udde, så håll väl ut i sjön, emedan vattnet är rasande lågt och stenarna säkert kika efter stjernor der i afton". Vid dessa ord af den gamla rodermannen skildes båtacne från hvar- andra och hvardera fortsatte sin kurs i olika riktning. Snart utvecklade sig nu i hela sin våldsamma och vilda storhet en af dessa nätter, som sjömannen fruktar och älskar, landtbon åter knappt kan göra sig en föreställning om. De nyss med täta mellanskof fläktande svagare ilarne förenade sig nu till en enda uthållande orkan, och vatten- massor häfdes icke mer, utan uppsletos ur hafvet. Ett fint dugg af skummet och de liksom bortsopade topparna af vågorna späckades in i den från molnet nedstörtande hagelskuren och inskränkte, i förening med natten, till mindre än en alns rymd synkretsen äfven för det skarpaste 
 
 
 
 
 20 öga. Jakten hade tagit in alla ref i storseglet, och jullen var upphissad om bord. Vår gamla kund stod vid rodret och malade tobak mellan tänderna, som om hans mun varit en qvarn och stått i omedelbart förhållande till elementernas häftighet. Hans besättning postade hvardera vid sitt skot. Det var icke tid att sofva mer. Den lilla farkosten låg med sin lä-sida tätt invid vattnet, och hvarje våg från lovart öfverspolade den med ett duschbad från för till akter; den gamle hade hela sin kraft och sin instinktfika bekantskap med rodret af nöden, för att i hvarje stund moderera fartygets lopp upp i vinden och hindra det att antingen kantra eller gå öfver stag. Men vid all den beundransvärda säkerhet, hvarmed han beherrskade skutans minsta rörelser, och förstod att liksom taga väldet af tvenne de mäktigaste elementer i förening, var hans tanke så litet bunden vid tillfällets företeelser, att han med den fullkomligaste besinning inlät sig i ett samtal med den adertonårige ynglingen, som bredvid honom skötte storseg- lets skot, och som med en för raskare lynnen vid känslan af fara naturlig språksamhet tog till ordet. "Och får icke nu", så började han, "lilla Fröja fötter under sig, att komma hem, så kommer hon ej på hela hösten; men jag vill slå vad att, om det blott vill lugna en smula, vi hafva en af hennes gossar efter oss innan det dagas i morgon; eller hvad menar ni, min far?" "Så framt hon ej förut i natt hittat på Holmön eller något annat torrt ställe", invände den gamle. "Allt annat! " sade gossen; "man påstår att hennes kapten skall känna lukten af land på tre mil, och på två mil nära redan få ondt i hufvudet deraf. Han har ju öppna sjön för sig och ärnar väl aldrig söka hamn, innan han fått råka oss eller någon annan af sina kunder". "Klyfvarn klappar som en hackspik; skota an bättre der förut", ropade den gamle, och fortsatte derpå: "Hvad han har att ge oss, må han ge snart, ty hinna vi ej före dagningen de inre fjärdarne, så få vi en sträng jagt i morgon". "Jagt! " utropade gossen. "När har väl kronans slup seglat upp vår skuta, min far? Möter han oss innan vi lemnat Rönnskärs udde akterut, så vände vi och ränna unnan honom yttre vägen, och jag menar att vi skola hafva gjort de 
 
 
 
 
 21 två milen till Långösund, förrän han hunnit på sidan om Långö-ref, hvilket ej lär vara mycket öfver halfva vägen". "Men ändå om den andra tull-slupen är oss till mötes vid Långö-sund?" "Då spänna vi ut till hafs. Det är besynnerligt att, så många de än äro, och om de voro tjugu i stället för två, få de dock aldrig annat än dricka vårt kölvatten, om det skulle lysta dem". "Här, på samma ställe, der vi nu segla, sköts din bror i sank", invände den gamle med en omisskännelig darrning på den eljest oförändrade rösten. En lång paus följde derpå. "Jag vet ej, min far", började ynglingen åter, "men hvad mig beträffar, har jag alltid varit mera rädd för alla dessa förfrågningar, efterspaningar och krånglerier, som företagas emot oss gossar på klipporna, sen vi haft någon kappsegling med kronans slup, än för hans egna nickor, fast ingen kan säga annat, än att de skjuta skäligen bra, åtminstone i lugnt väder. — Nu tycker jag att blåsten håller på att skrala af; jag tror det klarnar snart igen". "Jag har lefvat i fem och sextio år, på det sjette och sextionde", utlät sig gubben, "men aldrig har något ord från en domares mund gått mitt hufvud så nära, som drufhaglen från dessa tull-nickor många gångor gjort. När fiskmåsen slår ned i varpet, så må hon få sig en hagelsvärm i skrofvet, om hon skall skjutas, ty lyfter hon en gång mörten upp och far sin väg, är det försent att uppsöka henne bland de andra, som sitta på klipporna, eller sväfva kring sunden. — Klara att släppa ut refven! byn pustar i själtåget redan. Der tror jag vi ha en stjerna i lovart". — — Samtalet afbröts här, och den unge gossen gick att verkställa befallningen. Det tjocka molnet låg redan med sin digraste tyngd i lä, och vid sin framfart hade det liksom bortryckt med sig de tunna dunster, som förut höljde fästet. Det ena ljuset tindrade upp efter det andra på himmelen, och köld och lugn följde nu på den stormiga störtskur, som passerat. Vågen ensam tycktes icke vilja ändra lynne; den häfde sig än med samma våldsamhet, och dess oroliga, hotande suckar voro blott så mycket mer hörbara, som stormens hvinande i segel och tacklage ej mer förtog eller förvirrade deras ljud. Ändteligen upphörd e 
 
 
 
 
 22 äfven detta, det varaktigaste minne af orkanen, och hafvet blef fridsamt igen, ehuru småningom, likt ett sinne, som varit häftigt upprördt och länge fortfar att sjuda, äfven sen de orsaker, som vållat dess uppror, försvunnit. Ett par stunder hade förlidit efter midnatten, och jakten vaggade nu, vid ett nästan fullkomligt lugn, liknande det, som rådde före stormbyn, af en lång och uthållen dyning, utan att vinna i fortkomst mycket mer än i afdrift. Hela fästet var fullbeströdt med tindrande stjernor, och natten så klar, att man på den lilla farkosten, utom lyktelden, som bländade ögat, kunnat hafva en någorlunda vid synkrets öppen. Vår gamle vän stod vid rodret ännu. I hans anlete röjdes en mulenhet, som nästan gränsade till otålighet, och han tycktes räkna hvarje minut. Då och då såg man honom betäcka lyktan, stryka sig om ögonen och titta ut åt sjön. Plötsligt klarnade hans blick, han lyssnade. Lätta årslag hördes på sidan om jakten, och ett rop, som kanske blott gubben till hela dess betydelse förstod, förnamms och besvarades af honom i samma ögonblick. Det syntes, som om den annalkande jullen väntat denna signal, innan den ville lägga till, ty nu blefvo årta en på en gång kraftigare, och det dröjde ej länge förrän en käck matros sprang upp på relingen, gjorde fast sin fånglina och helsade på den gamle. "Fan i er och tusen grussen från Tysken", började han; men hvad är det för konster att rida upp i vind, så att en töjfel skall nödgas ro armarna af sig? Vår svarta docka ligger bi lågt under er, och det hade lätt varit alles förbei med vårt möte i denna natt, ty vi sökte er lägre och ville knappt tro våra ögon, då vi sågo er eld. Nun sprekken sie döjtsch, mein Liber herr? — Hu, hu, har ni en sup? " Vid dessa sista ord, som åtföljdes af en kulen ryck af hufvudet ned mellan axlarne, öppnade han lyktan och utblåste elden, hvarvid han på en gång röjde sin bekantskap med lurendrejeriets hemligheter, och liksom af tjenstfärdig- het förekom den gamle. Derpå stack han ut skot åt storseglet, satte kurs och slog så armarna i kors öfeer bröstet, afvaktande i lugn sin lott ur den flaska, han såg gubben uppdraga ur sin ficka och med mycken belåtenhet hålla mot sin mund. 
 
 
 
 
 23 Den gamle räckte honom omsider flaskan och tog i sin tur till ordet. "Nå, gosse", sade han, "hvad har Fröja hem med sig i höst? Jag fick bud mot mig på redden att gå till sjös i natt, och visste knappt hvilken skuta väntades." "Fröja", svarade den andra, "har klädt sig i ull unt silke, lauter woll unt sei — sei — hvad heter silke nu åter? Vet ni, då jag var i Lybeck, kunde jag tala tyska, så att hela staden gapade på mig". "Och lemna nu", sade med otålighet den gamle, "i helvete eller Lybeck ditt tyska snack och svara på min fråga, så att man begriper det. Menar du vi prata tyska här med simpor och fiskmåsar, gosse? Har ni kläde och dukar ombord, så säger jag, att jag förr vill svälta som lotsens ko, än jag lastar in en enda packa, om den ej är vattentätt omslagen; ty vi få storm i dagningen och regn hela hösten, och jag har ingen lust att komma till ansvar för skämdt gods". "Och vi skulle kanske för ro skull haft tre dagars fullt göra med de fördömda packornas instufning och beslående, och förstört på dem alla briggens presenningar på köpet", utfor sjömannen. "Om icke dessa balar äro tätare än er skuta, så vill jag lefva på torr jord i alla mina dar. — Jag tror ni måste lofva mera, jag tycker mig se skymten af vår lilla docka rakt förbi babords vanterna". Den dunkla fläck, som af den skarpsynte sjömannens vana öga urskildes emot den ljusare horisonten och på hvilken den gamles uppmärksamhet blef rigtad, lemnade hans om möjligt än mer skarpa syn intet ögonblick i tvifvelsmål om den kurs, som var att tagas. Jakten kastades ett par streck högre i vinden, och då, efter en kort segling i denna direktion, den sökta briggens gestalt framträdde mer och mer tydlig ur mörkret, lemnade den käcke matrosen sin gamle vän ensam vid rodret och gick för-ut, der han sedan för de båda yngre gastarne om bord utbredde sig i sjömansqvickheter öfver sin resa, och i sitt skrala modersmål inspäckade, till sin åhörares nöje och förundran, en outtöm- lig skatt af tyska, engelska och danska glosor. I detta skick lade jakten en stund derefter till sidan af den lilla brigantinen Fröja. Om vår gamle lurendrejare på sitt håll varit bekymrad 
 
 
 
 
 24 öfver det långa och fruktlösa sökandet efter den ankomman- de briggen, så var han åter, af kaptenen och besättningen på den, inväntad med icke mindre otålighet. Den skrala vinden, som tillika kom från det minst gynnande håll, hotade med alla slags svårigheter, och kaptenen kunde ej se någon möjlighet, att, innan dagningen inbröte, ligga så långt ut från kusten, att han ej skulle bli upptäckt af kronans slupar. Han var derföre i en viss ifver sina kunder till mötes på däck, och hade lemnat i kajutan sitt rykande toddyglas och sin cigarr. Antingen det nu kom af ledsnad vid väntandet, eller i afsigt att fördrifva det onda, hvarmed landkänningen be- svärade hans hufvud, hade han flitigt skött sitt glas om natten och hade, hvad man säger, en god gir, utan att dock i något afseende vara för strängt skotad. Sedan således jakten blifvit fastgjord vid sidan af briggen och gubben med sina gastar sprungit om bord på den sednare, blef han af kaptenen välkomnad med all den hjertlighet, som hans vigt för tillfället, en bekantskap från längre tider tillbaka och ett godt ölsinne hos hans värd gjorde naturlig. Styrmannen fick befallning att så fort möjligt var lasta jakten; de packor som skulle intagas, bestämdes, allt skulle gå tyst till, och ingen djefvul skulle våga knystra ett ord om saken i land. Efter dessa anordningar tog kaptenen vår gamle kund i handen och förde honom ned i kajutan, hvarest en god brasa i kaminen och den ångande lukten af varmt toddy gjorde ett ljuft afbrott mot kölden och mörkret på däck. "Stiltje och läsegel! " började han nu; " jag ligger här som i en säck, och innan dagningen simma väl kronans båtar kring mig, som ålar kring en rutten fisk. Hvad skall jag göra, jag slipper ej ur en fläck". "Ingen nöd, herr kapten", sade den gamle och stack sina seniga händer in i kaminen, "vi få väder nog i dagbräckning- en och båtarna ligga i land hela natten". "Och detta ord skall du hafva pris och ära för, gamla kamrat, och ett godt glas, förstår du. Jack! se åt i thepannan, om der finns vatten, och laga en stark spik åt gubben. — Ni menar, att vi skola få vind i dagbräckningen?" "Och en frisk märssegels-kultje på köpet, om skyn annars gick rätt i går aftse", svarade gubben, "vinden blir väl emot; men blåser det bara, nog kommer sjömannen fram". — 
 
 
 
 
 25 "Blåser det bara, nog kommer sjömannen fram, och ingen kryssare skall nappa Fröja i kjortlarna. Och nu, gamla rodergängare, huru går handeln i vår stad? Kom Neptun hem helskinnad? Han gick från Lybeck samma dag jag kom dit, och hade godt gods om bord". "Så nära som på två pipor rum fick han allt unnan; men dessa skötos i sank med min äldsta pojke på köpet", svarade gubben och gjorde tillika en klunk, som nära vållat en lika stor ebb i glaset, som det förut hade flod. "Och så far ni fram", utbrast kaptenen, hvars tanke på rederiets förlust och hans hätskaste fiendes, tull-slupens, triumf, qväfde alla andra konsiderationer, "och så klarerar ni gods och skråf. Stiltje och läsegel! en sådan vara i gapet på dessa hajar. Det borde fan och ingen ärlig redare betro er en murken ankarboj ens, för jernbandens skull som äro omkring den". "Ni har ingen ren sjömans-munn i natt, kapten", sade den gamle, i det han med en stark knyck stötte det tömda glaset ned på kajut-bordet; "menar ni att gossen lät skjuta sig i qvaf, för att få dricka salt grogg, eller slippa att svettas vid årorna, och ej för att till det yttersta berga edra arma pipor rum, som, fan i mitt gråa skägg, voro mindre värda, än en sena i hans hand, eller en blodsdroppa i hans ärliga hjerta". "Och dertill säger jag amen, nemligen med behörig förbannelse öfeer tull-hajarnas goda kap den gången. Gossen hade jag velat taga till jungman när som helst, ja om det gällt en resa på Ostindien. Och en skål för hans ärliga död, och för alla goda vänner! Jack, fyll i våra glas! " Glasen fylldes åter och den tystnad, som var liksom helgad åt väntan på dem, afbröts genast af kaptenen, så snart han med en klunk pröfvat den nya brygden och funnit den god. "Nå, hvad hörs vidare i land, min gamle vän", började han nu, "vet vår patron vänta oss, eller är ni eljest af egen drift ute på förtjenst?" "Jag har ej satt min fot i land på flere dygn", svarade den gamle. "På redden fick jag ett bud att ni väntades. Detta var i går aftse, och nu är jag här". "Så, så, min gamle kund", utropade kaptenen, "då måste vi öfverenskomma om er frakt, förr än ni lägger ut från 
 
 
 
 
 26 sidan. Det är ej godt att narras med er i den punkten, och edra fordringar växa som brodden på landtbacken. Då man far ut, är den knappt ett avarter hög, och då man kommer hem, står den en öfver hufvudet". "Tre tunnor råg och tre tunnor salt, herr kapten, icke ett korn derunder", utlät sig med mycken bestämdhet den gamle. "Stiltje och läsegel! " utropade kaptenen, "ni är, fördöm- me mig, utan brassar i hufvet. Tror ni att rågen ärfver sig i köpmannens bod, och att saltet växer som snö om vintern? Nej, nej, grund i lovart, fäll, min gubbe, fäll! " "Icke ett korn derunder och att tala alfvarsamt, kapten: jag har sex barn, som behöfva bröd, råg växer ej på våra kala klippor, och några tunnor strömming, som noten gifvit mig i höst, äro snart förtärde. Jag har betalt min ålderdoms tröst för ert bästa. Stick er hand inom denna rock och känn efter om jag har en enda torr klut på min gamla kropp, och blottar jag den, skall ni se många märken, som jag bär efter er och edra likars tjenst, och många ärr, sådana som detta". Härvid viste han sin nacke, hvarest en lösskjuten spillra efterlemnat ett djupt numera igengrodt sår. "Stopp, stopp! min gamla vän, eller slår jag presenning för din munn", ropade kaptenen, som vid sin nuvarande lätt rörda stämning fick två stora tårar på kinden innan han visste ordet af, "ditt mått skall du hafva och det skakadt. Hvarken min 'patron eller jag skall se våra kunder svälta. Kläm ut ditt glas, gubbe; ingen ängslig på sjön. Gutår! men jag ligger här som i en säck, och vår herre vet hur jag skall komma ut till sjöss igen". — Samtalet, som troligen ej kommit att stadna af brist på ämnen, afbröts genom styrmannens inträde i kajutan, och hans tillkännagivande att de bestämda balarne redan voro inlastade i jakten. Tiden var dyrbar, och, efter några i största korthet gjorda ömsesidiga öfverenskommelser beträffande nederlags plats för varorna, deras sorgfälliga vård och dylikt, åtskildes de båda kontrahenterna i samma vänliga förtrolig- het, som utmärkte deras möte. Kaptenen styrde genast ut till hafs, men vår gamle kund, som vi numera åter se vid rodret på sin egen skuta sökte kusten med det honom anförtrodda, dyrbara godset. - 
 
 
 
 
 27 En flyktig teckning af landkänningen från den del af hafvet, hvarest den lilla jakten nu befann sig under segel, torde icke vara öfverflödig, för att till någon del förklara de motiver, som ledde gubben i afseende å kurs och segling. Det närmaste land en seglare från vår fastställda punkt kunde hinna, utgjordes af tvenne stora holmar, båda förut till namnet bekante för läsaren, nemligen Rönnskär och Långö, hvilka, på en sträckning af två dryga mil, utbredde en till utseendet oafbruten, rak och kal strand mot hafvet. Utanför var sjön öppen, med undantag af en enda temmeli- gen lång klippa, som på ett godt afstånd från den sednare af de nämnde holmarna, höjde sin rygg betydligt öfver vågen, och, sedd från längre håll, tycktes sammansmälta med den stora landsträckningen. Kom man närmare, så fann man att stranden bildade en trubbig vinkel inåt, och att ett sund, som sammanband vikens spets med de inre fjärdarne, gjorde af den till utseende ena holmen tvenne. Detta sund gaf likväl, oaktadt sitt förträffliga läge och sitt djupa vatten, ingen fri kommunikation mellan hafvet och de små fjärdarne, emedan det på sin yttre sida var stängdt af ett ref, som på en linie af flere hundrade famnar från strand till strand, sammanband de båda holmarna, och var så grundt och stenigt, att endast små fiskbåtar, och detta blott vid lugnt väder, brukade leta sig väg mellan dess skarpa, tätt spridda hällar. När derföre vår gamle vän nu ville söka sig in i den inre skärgården, hvarest otaliga smyghål och kamrater i yrket kunde ge honom säkerhet, var han tvungen att passera endera af de två yttersta uddarne; och han valde Rönnskärs udde, såsom den närmaste, oaktadt han med full säkerhet kunde förmoda, att hans hätska förföljare åt detta håll gått i land. Som han med all visshet väntade frisk vind i gryningen, så trodde han sig kunna lemna det farliga stället akter-ut, innan tull-slupen hunnit ut ur sitt nattqvarter, eller, om den nu vore tidigare till vägs än vanligt, innan det förskingrade mörkret gjorde hans upptäckande af densamma lätt och möjligt. Å andra sidan och i fall han valt vägen kring Långö udde, hade han äfventyrat en vidsträcktare och ända in på dagen förlängd segling i öppna hafvet, och vid allt detta ett 
 
 
 
 
 28 icke alldeles osannolikt möte med den andra tull-båten, som hade sin kryssning åt detta håll. Men vid alla de ovilkorliga fördelar, som gubbens tagna kosa hade framför hvilken annan som helst, var den dock äfventyrlig nog, för att fylla hans hufvud med bekymmer, och han lyssnade, som en fågelfängare lyssnar efter svar på lockfågelns ljud, mot den första fläkt, som skulle bebåda den väntade räddaren, stormen. Emellertid fortfor oafbrutet lugnet, och ännu då den svaga skymten af dager redan börjat afslöja en större och större synvidd, visade sig den långa, men låga dyningen nästan spegelblank på alla punkter. Den gamle började tveka om han skulle fortsätta seglingen inåt kusten, eller begagna den morgonvind, han med visshet väntade, för att gå till hafs och afbida med nästa natt en bättre lycka. Detta sednare fall var för honom dock länge det värre fallet, och då med den ljusnade dagen, dyningen började krusas af lifliga fläktar och ett gladt sorl af böljan vid fartygets bog vittnade om dess förökade fart, försvunno den gamles betänkligheter för hoppet, att efter vunnet ändamål, få hvila sin af vakor, köld och väta uttröttade kropp, och han höll med godt mod kurs på Rönnskärets ur fjerran framskymtande udde. Lätta strömoln sväfvade öfver horisonten och flögo upp mot hvalfvet, de spegellika ränderna på böljan försvunno snart alldeles, och några tätt på hvarandra följande häftigare vindstötar kommo den lilla jakten att sänka sin läsida ganska djupt. Inom några stunder flög det sköna fartyget för en frisk och jemn vind, med pilens fart fram mot kusten. "Se", sade den aderton-årige ynglingen, hvars bekantskap vi gjort här tillförene, och som äfven nu höll sin plats vid storseglet, "se, min far, hur rodnaden är skär i öster; jag tror vi få storm i sol-uppgången". "Om den ville komma förr! " anmärkte den gamle. "Dessförinnan", fortfor sonen, "borde vi väl hafva länsat förbi Rönnskärs udde: jag tycker mig ren kunna urskilja talltopparna på den". "Stick ut skot, gossar, vinden drar sig till förlig", ropade gubben med sin vanliga kommando-ton, utan att lemna ett svar på sonens halfva fråga. "Det är vår lycka", fortfor denne i det han efterkom 
 
 
 
 
 29 befallningen; "jag har alltid tyckt att vår jakt går bäst för slörhän". "Det är vår olycka", invände den gamle; "ty om vi möta tull-slupen, hafva vi desto svårare att vända om till Långö- sund". "Hvad skymtar der så hvitt mellan träden på udden?" utbrast gossen nu, i det han med spända ögon såg ditåt och tycktes glömma allt annat. "Det är den gamla björken, som sticker fram mellan tallarna och glänser mot morgonrodnaden. Akta dig gosse att se spöken på ljusa dagen", svarade i en lugn, men nästan förebrående ton den gamle, som i första ögonblicket studsat vid ynglingens utrop. Antingen nu fadrens milda tillrättavisning eller det afgörande momentets närhet verkade på gossen; men samta- let fortsattes icke mer af honom, och den gamle var för mycket sysselsatt med beräkningar och väntan, för att bry sig om att upptaga dess tråd ånyo. Några stunder af en orolig spänning förflöto. Man kom udden så nära, att bränningen mot strandklipporna ej mer blott sågs, utan äfven tydligen kunde höras. Intet segel syntes, och endast en skara måsar utbredde sina hvita vingar öfeer hällarna och vågen. Jakten flög i kapp med stormen. Ändteligen strök den som en blixt förbi den skummhöljda udden och vände redan liksom segrande inåt fjärden. Då visade sig rörliga ljusa strimmor mellan träden på en nära belägen holme, och strax derpå hoppade på mindre än ett halft kanonskotts afstånd den fruktade slupen fram i sundet och beherrskade passagen. Ett gladt sorl mellan afbrutna kommando-ord hördes från den, och signalflaggen sväfvade upp mot toppen af dess mast. Vår gamle vän hade i samma stund kastat om sin jakt och låg redan med svällda segel ut förbi udden. Solen gick nu upp ur hafvet i hela glansen af sin höstliga rodnad och bildade en bakgrund af lugn och skönhet till de scener, som höllo på att utveckla sig. Ett skarpt skott från tull-slupen, hvars kula tog vatten några famnar akterom den lilla jakten, förklarade och gaf vigt åt flaggens mening, i det ögonblick, då gubben åter passerat den klippiga udden, och de båda fartygen af den 
 
 
 
 
 30 skulle för en handvändning undanskymmas för hvarandra. "Klar att ge akt på slupen, gosse"! ropade den gamle, som med oafvänd blick fixerade udden af den förr omtalta, på ett godt afstånd från land liggande höga klippan, öfver hvilken han hoppades kunna ligga upp mot vinden. "Klar att ge akt", svarade ynglingen; "slupen syns redan; nu klarerar han udden, han går med refvadt bomsegel, han skjuter god fart". "Styva gaffeln"! kommenderade den gamle, "vinden knappar af så mycket den hinner. Kränger slupen"? frågade han vidare. "Han släpper ut sin ref", svarade gossen, "han reder sig godt, jag tror vi icke vinna mycket". "Kapa joll-linan", befallte gubben åter; "vi hade kunnat låta bli att sticka ut jollen åter, förut, så hade vi haft den i behåll. Huru ligger slupen upp i vinden"? "Hans bomsegel står bra, men hans klyfvare lefver förr än vår", svarade gossen; "han kan ej gå öfverom klippan med denna kurs; han kan taga farväl af oss, min far, vi gå lätt öfver udden, sen jullen kom bort. Vi vinna. — Hvad? nu vänder han rakt på oss, — båda hans segel lefva". — Ett skarpt skott dundrade från slupen i detsamma och en svärm drufflagel flög hvinande kring den lilla jakten. Som en i flykten träffad fågel redlöst fäller vingen, sjönk bomseglet på det flyende fartyget tillsamman; ett skrot hade träffat gaffel-nocken och afslagit tåget hvaraf den hölls uppe. Den käcke ynglingen kastade i ett ögonblick loss ändan på däck, och flög som en pil upp i masten. "Stick bly i min skälbössa", sade gubben med mycket lugn till den andre, och höll tillika skutan upp mot vinden, så mycket han kunde, för att underlätta gossens arbete i masttoppen. Medan vår gamle vän med sitt fartyg befann sig i denna vådliga ställning, rådde om bord på slupen ett allmänt jubel. Man hade genast varseblifvit och beräknat hela den fördel det lyckade skottet medförde, i det flyktingen hindrades att gå öfver udden och kanske till och med kunde uppseglas, innan han hunne i ordning ställa den skadade gaffeln, och glädjen öfver denna första seger framlockade, i samma stund seglet föll, punsch-buteljen och glaset till en tur kring laget. 
 
 
 
 
 31 "En skål för mitt skott och för mera vind i dina segel, min bror", ropade löjtnanten, som stod vid för-nickan och nu emottog det fulla glaset, till en vän och embetskamrat, som skötte rodret; "fäll, fäll! vi skola segla upp gynnarn innan han blir klar igen, se hur han drifver ned". "Den fördömda engeln der i toppen", svarade denne, "blir färdig, förr än vi tro. Se han klifver ned redan. Öfver udden låta de bli att gå likväl". "Fan i mig", ropade löjtnanten, "står icke hans bomsegel åter lika grant som förut. Om han blott velat hålla sig några minuter oklar än. Men jag slår vad, att jag skjuter honom sank, då vi komma i smulare vatten, lä om klippan båda". "Hållet, på en rykande bål i land", inföll den andra, "låt ladda nickan med kula, och försök"! De mordiska tillrustningarne gjordes. Emellertid höllo de båda fartygen, det förföljande och det förföljda, upp mot klippan, på ett afstånd från hvarandra, som hvarken tycktes ökas eller minskas. För hvarje gång lurendrejarens jakt höjde sig på toppen af någon våg, syntes den så nära, att man om bord på slupen nästan varit frestad att ropa honom an. Löjtnanten betraktade tigande skådespelet; ändteligen ut- brast han liksom vaknad ur en dröm: "Finns det en skönare syn i naturen, än ett ädelt fartyg i stormen, det må heta skepp, brigg eller jakt? Se den lilla båten, huru den lätt som en svan dyker ned i bråddjupet af vågen och stiger upp igen, utan att en droppa vatten tynger de hvita vingarna. Och stormilen hviner och hatskummet yr, och den böjer sin sida ned, liksom uppgifvande hoppet om motstånd och längtan- de att byta lifvets strider mot hvilan och döden; och nästa ögonblick står den högrest upp igen och glänser mot solen. Ett ädelt fartyg, som genom sig sjelft är fridlyst för storm och haf, borde vara det för hvarje annan makt, och dess besättning vara fredad som man är det i en kyrka. Jag ville vara om bord hos honom derborta för att få betrakta vår slup". — "Du ångrar väl icke ditt vad"? inföll i en temmeligen kontrasterande stil hans vän. "Jag ångrar hvarken detta, eller något annat, som jag hållit", återtog den andre; "men mig gör det ondt om dessa arma djeflar, dem vi jaga som vilddjur från strand till strand, 
 
 
 
 
 32 och sund till sund; de äro dock menniskor och våga lif och blod och tåla köld och väta för en bit hårdt bröd åt sig och de sina. Jag ville hellre sitta lä om denna klippa och meta abborrar, som jag i min barndom ofta gjorde, än nu kasta min nickas harpun i den sköna hvalfisken, som simmar der framför oss". "Du skall sannolikt slippa att göra det", anmärkte den andre: "det är ej så lätt att träffa honom med en kula nu, som med hela svärmen i ons. — Han går under klippan ren; ge akt, och säg till hur du vill, att det skall styras! " Kanonen var laddad; löjtnanten fattade luntan och intog sin plats. Ehuru lurendrejarens jakt snarare vann, än förlora- de i fart på den lugna sjön lä om klippan, tycktes dock de båda fartygen komma hvarandra närmare, i den mån de mellan dem hvälfvande vågornas höjd minskades, och snart vände sig för hvarje öga osäkerheten af vadet på styrman- nens sida. Nu nådde äfven slupen den jemna vattenytan. Den afvaktade stunden var inne; några hastigt gifna och hastigt verkställda kommando-ord fixerade kursen. En dödstystnad rådde bland besättningen om bord. Man drog knappt andan, man röjde lif blott genom de blickar, fulla af orolig väntan, dem man mellan segel, tåg och mast, hvarhelst en öppning fanns, sände efter den flyende jakten. Nu kunde skottet icke fela. Löjtnanten höjde luntan. — I samma ögonblick fläktade ett glest rökmoln kring lurendrejarens båt, en knappt hörbar smäll följde detta, och dess verkan var i detsamma spord på slupen; ty med fälld hand och sjunket hufvud neddignade löjtnanten i famnen på den matros, som laddat kanonen. Hans anlete var blods- tänkt, ett fint lod hade krossat hans panna. Under den allmänna bestörtning, som denna händelse väckte bland besättningen på slupen, och som för några minuter förlamade hvarje dess åtgärd, flög lurendrejarens jakt med säker kosa in i den öppna sjön, och framsväfvade som förut, omkringstänkt af skum och svallsjöar, på de höga vågorna. Den gamle stod med sin vanliga köld och trygghet vid rodret. Sällsamheten af de tilldragelser, som redan inträffat, och vådan af dem, som hotade, hade närmat de båda skotskötarena till hvarandra och brutit den tystnad de 
 
 
 
 
 33 för en lång stund iakttagit. "Han fick sin lön", började ynglingen, som vi redan känne; "kulan var stöpt af min bror, och det rigtades med hans öga denna gång". "Ett sådant skott skjuts en gång i mannaminne", sade den andre. "Du såg att han föll"? "Han föll, och det ingen stund för tidigt. Luntan låg på kanonen redan; vi voro sålda åt döden, ty han hade ej kunnat skjuta bom i lugnet nu, om han hunnit tända an". "De tycktes", återtog den andre, "ge slupen åt vind och våg i början, nu styra de efter oss igen. De lära ej ärna ge köp med sig för detta pris". "De kunna göra, som de behaga", utlät sig ynglingen; "om de tycka om att segla för ro skull, så hafva de hafvet öppet. Oss låta de väl bli att fånga, sen vi en gång fingo försprång och äro ute på argare vatten, der deras nicka icke mer båtar dem. — Men hvad i all verlden är detta"! "Till skoten, gossar, klara att vända", ropade den gamle. Redan förut var jakten kastad upp i vind och höll på att fånga väder med focken. Det var denna oförmodade vändning, som förvånade ynglingen och aftvang honom ett rop af förundran. Så snart han fullgjort sin tjenst och hemtat sig från den första öfverraskningen, kastade han en blick öfver omgifning- arne, för att upptäcka orsaken till allt detta. Det dröjde ej länge, innan den låg klar för honom; ty tätt framför udden af Lång-ön, såg han den andra tull-slupen, som med stora segel flög ut mot sjön och, gynnad af vinden, tog haf och kurs af hans fader. Det försök den gamle, hvars vaksamma öga genast upptäckt förhållandet, nu gjorde, att med en hastig manöver vinna lofven af den eftersättande slupen, och sålunda komma ur sin vådliga ställning mellan båda, ägde så liten rimlighet att lyckas, att man kunnat kalla det en ansträng- ning af den yttersta förtviflan, om förtviflan ej i hvad läge som helst varit främmande för gubbens lugna och fasta sinne. Dess framgång berodde på en fullkomlig oskicklighet hos slupens styrman, att begagna fördelarne af sitt läge, hvilken man i intet afseende kunde förutsätta. Derföre så snart den gamle såg slupen vända, och taga den kurs, som 3 
 
 
 
 
 34 var lämplig att tillintetgöra hans afsigt, kastade han i ögonblicket om jakten åter, och låg snart med bogen rakt mot land. "Han sätter gods och skuta på Långön", hviskade (örgasten med bleka läppar till vår yngling, "det går nog svår sjö och det är stenigt utanför stranden. Törna vi i förtid, så är det förbi med oss". "Tag din själ i din hand", svarade den andre; "han vill ge dem hvarken last eller skrof; han styr på Långö-ref och söker sundet". "Han är en sjelfspilling, om han det gör; bed honom sätta på land och låta oss börja vräka ut lasten medan tid är". "Ser du honom"? sade gossen. "Tyst, tyst, han hör oss"! svarade den andre och sjönk, med ögat magnetiskt hängande vid den gamles, i en passiv resignation, utan tankar och utan ord. Den gamle lurendrejarens anlete var, från det ögonblick då han vände båten inåt, ljusare, bestämdare och liksom förädladt. Med den nerv, som tillhör lifvet i dess friskaste uppenbarelse, förmälde sig deri den egna förklaring, som hos fasta karakterer, vid deras skilsmässa från jorden, på en gång förebådar och välkomnar döden. Det är svårt att säga, om i den blick, han långsamt förde öfver rymden, låg en tjusning af faran, eller ett farväl till hans barndomsvänner, holmarna, hafvet och stormen. Inom få sekunder var dock hvarje blandadt uttryck försvunnet från hans anlete, och qvar stod kraften allena, lugn, stridsfärdig och verksam. Det var nu, i den stund, då gubbens blick, som lik en rof-fågels sväfvat mellan det skumböljda refvets hällar och afgrunder, slog ned på en punkt deraf, och hvilade öfver sitt byte, och då hvarje hans egen och hans fartygs rörelse, som om de utgjort en enda sammanvuxen organisk helhet, trälade under denna blick, när han uppmärksammades af de båda ynglingarne, och sig sjelf omedvetet förstenade deras samtal och planer. Från denna minut var tystnaden om bord ovilkorlig. Den algörande stunden emottogs utan en suck, ett ljud. Jakten, hvars oförminskade segel stormen fyllde, flög lätt och lydigt fram mot refvet, och snart reste den sig på toppen af den våg, hvars mäktiga massa nästa sekund skulle, bruten till ett 
 
 
 
 
 35 fint skum, spridas och förstöras, såsom om den aldrig varit. Under den låg det svarta svaljet öppnadt, liksom för att emottaga det rof, som klippornas jättetänder krossat. Nu störtade jakten ned från sin höjd. En stark stöt och en uthållen rifning mot sidan hejdade dess fart och tillkänna af dess våda. Det ädla fartyget, öfverhöljdt af fradga, skäl de som en träffad hind under inflytelsen af det vredgade elementet, och en rik stråle vatten bröt in genom remnan i dess bog. Då svällde det darrande seglet igen, en fin och blixtsnäll böjning väjde unnan närmaste hällkant, en lätt rispning blott ännu, och vid nästa våg, som svällde under fartygets köl, steg det åter segrande upp, med refvet akter-ut och sin trygga kurs sträckt mot mynningen af det djupa, lugna sundet. 
 
 
 
 
 
 
 
 
 ELDSVÅDAN En skolhistorie 
 
 
 
 
 
 
 
 
 39 1. Denna korta historia, som kommer att beskrifva hvarken märkvärdiga personer eller händelser, utan ett simpelt upptåg af några skolgossar, ett äkta så kalladt skolpojks- streck, fordrar dock en liten utflygt, såsom inledning. Det är nemligen af vigt att erinra, att den skola, ur hvilken vi hemta våra hjeltar, låg icke i en grann stad eller stor stad, der en så liten republik, som en rector med hundrade skolgossar omkring sig, knappast af någon varit känd ens till det geographiska läget; utan tvärtom i en småstad, der den kunde ställa upp en tiondedel af folkmäng- den, om det gällde att höra och se; der skolhuset höjde sig öfver de andra, som en magister öfver sin klass, och der en vanlig sekunda-pilt, då han någon vacker sommardag fick stryk för öppna fönster, kunde utbasuna sin olycka till alla fyra tullportarne på en gång. Att i en sådan stad en korporation af hundrade öfver- dådiga sällar, hållande tillsamman i lust och nöd, skulle äga vigt och värde, var naturligt. Nästan till hvarje gård sträckte den sina grenar, visste allt, deltog i allt, försökte allt. Väl voro klubban i lärarenes lådor och rektors statsperuk, den han nästan aldrig anlade utan i vredesmod, auktoriteter, som kunde komma bloden att stelna, då de visade sig, men detta skedde likaså litet alla timmar af dagen, som alla dagar i veckan. De snabba minuterna från kl. elfva till två, stunderna från fem och in mot natten sen i oändlighet, de lediga onsdags- och lördags-eftermiddagarna och söndagarna, som kunde komma en att glömma både läxa och rygg, alla dessa voro solskenstider inom skolans horisont, flyktiga, dyra och derför begagnade. Det var då, medan riset låg fängsladt inom lås och peruken prydde sin saktmodigare hvardags-stock på rektorns bokhylla, som alla dessa löjen logos, dessa strider utkämpa- des, dessa upptåg speltes, hvilka i sitt öfverdåd äggade så mången borgares sediga pulsar till skening och fyllde så många fönster med stundom leende, stundom bistra anleten. Man kan icke neka att leken någongång blef för alfvar- sam, alfvaret för öfvermodigt, äfvensom att man vid alla företag såg för mycket på egen glädje, för att tänka på 
 
 
 
 
 40 andras fred och rolighet. Så kunde t.ex., efter någon strängare anklagelse för oordningar på gatan, hr stadsfiska- len en vacker morgon anträffa sin gamla familje-kur fastbun- den vid heders-stolpen på torget, liksom af välmenad omsorg för hans beqvämlighet, borgmästaren finna en förfärlig anklagelse och dödsdom öfver sig och magistraten uppspi- kad på rådhusets dörr, och sjelfva rektor, som om aftonen sett sin gamla häst gå skrapad och hvit in i stallet, morgonen derpå få den rödmålad för sin släda. Men dylika spratt, om de än gåfvo anledning till förargelse, utplånades snart af andra, som blott påkallade skratt; och då dessutom hvarje förolämpad, hvad ögonblick som helst han gick förbi skolan, kunde inbilla sig höra den af honom angifnes klagorop, och sålunda hugnas, slog förtrytelsen aldrig djupa och utspridda rötter. Tvärtom var skolan älskad af staden, ja oumbärlig för den, på samma sätt som för de gamla i familjen den yra son- eller dottersonen, som hundrade gånger gör förtret, hundrade gånger får bannor, och tusende gånger beundras och smekes. — Det var eftermiddagen af en skön höstdag i början af Oktober. Luften var kulen, men solen sken klar och vinden var stilla. En af årets märkvärdigare händelser hade sysselsatt skolan. Om middagen nemligen, just då rektor rest sig upp från stolen för att sluta, hade hela klassen rusat upp och med den vanliga skrapningen i golfvet supplicerat lof för att insätta dubbla fönsterne. Hvarje höst skulle en half dags ledighet unnas gossarna för detta ändamål; den hade äfven nu blifvit gifven med alla tillhörande förbud eller pluggar, som voro: att ej spräcka rutor, att ej skrika och stampa, att ej skrämma böndernas hästar, att ej öknämna folk på gatorna — en rad af pluggar, så lång, att rektors spanska rö föga nog på en half dag kunnat inkila dem ens i det mjukaste minne. Fönsterna voro redan insatta, tiden lång innan qvällen, och hela den lediga skaran samlad utanför tullen på en vidsträckt äng, skådeplatsen för förra aldelningen af denna sannfärdiga berättelse. Denna gång lekte gossarna soldater, exercerade, skyldra- de, gjorde marscher och evolutioner, alldeles som de sett de i staden förlagda rekryterna göra våren förut. Sannolikt 
 
 
 
 
 41 hade dessa deras öfningar fått passera obemärkta såsom många dylika tillförene, åtminstone ej blifvit omnämnda här med historisk noggrannhet, om ej ödet, som ofta roar sig att göra ett träd af ett kastadt frökorn, fogat så, att en af de minsta bytingarna i skolan, en räkenklassist, tagit sig orådet töre att förlöpa fanan. Så ringa var början. Gossen stod vid armen såsom trumslagare och hade anseende för sina viga armar. Också hade han hittills varit oförvitelig, men nu då höstkylan, oaktadt solskenet, började besvära hans händer, gaf han, såsom han sjelf i förtroende sade till en af kamraterna, "fan åt hela tjensten", passade på en hvilostund, deserterade och gömde sig i en skogsbacke nära ängen. Ingen märkte det; man hvilade en stund och kommende- rade sedan åter i gevär. Generalen, en crachanerad spelorre ur rektors klass, tog gravitetiskt in sin plats och lät truppen defilera förbi. Gardet af rektorister och konrektorister, skolans heroer, en rangkår med dubbel grad äfven för den simpla soldaten, paraderade förbi med oklanderlig ordning; och skördade en bifallsvink af generalens hand. Men nu skulle linie-regementet bryta upp. De små soldaterna stodo väntande och blåste så mycket de vågade i sina frusna händer. Ändteligen ljöd kommando-ropet: "framåt marsch"! En allmän rättning öfverfor lederna, hvarje ansigte fick ett modigare utseende, fötterna höjdes, musiken föll in; men — pipan allena, ty trumman låg Gud vet hvar med sin trumslagare. I ögonblicket kommenderades halt, det blef undersökning, öfversten fick en allvarsam skrapa, en kom- pagni-chef arresterades, och gardister skickades i flere riktningar ut efter desertören, som någon trodde sig hafva sett gå emot skogs-backen. Det dröjde ej länge, förrän man såg rymmaren gripen och framförd. Man höll krigsrätt, omständigheterna voro klara, han dömdes till gatlopp. Aldrig hade en sådan dom ännu drabbat någon under strängare väderlek. Om vårarna sprang man gatlopp, med jackan på, men jackorna voro då tunna och af sommartyg; nu såg enhvar tydligt att inga björk-qvistar, om man än spetsade dem till spjut, skulle kunna genomtränga vår 
 
 
 
 
 42 trumslagares vallmans-pansar. Reglementet stadgade ingen- ting visst i detta fall; man började ropa: "tröjan bort"! Med detsamma var signal gifven till ordvexling. "Tag icke tröjan af mig", skrek delinqventen och stötte undan handen på en korporal, som visade sig färdig att betjena honom i detta anseende, "det har ingen sprungit bar förut". "Mumlar han?" frågade generalen med handen i sidan. "Låt honom ha tröjan på, gardisterna ha skurit för grofva ris", ropade flere jägare på en gång. "Du har förlupit tjensten, min gosse"? sade generalen och tog delinqventen i haken. "Ja, herr general", inföll en gardist, "skona honom icke; slippa jägarena stryk, så kan ingen hålla dem vid fanan". "Vi äro karlar för oss sjelfva, vi kunna exercera så väl som gardet, oss behöfver man ej rida på beständigt", knorrade jägarena häftigt uppbragta. "Duger jag icke åt dem med tröjan på", sade med ett spotskt smålöje vår lilla trumslagare, uppsporrad af det medhåll han röjde, "så har jag för godt skinn att vara deras trumma". Vid dessa ord tog han sin verkliga trumma från marken, färdig att gå. I och med detsamma hade myteriet bland jägarena blifvit allmänt; de redan höjda käpparna kastades bort och lederna söndrades helt och hållet; man brummade och vredgades. Generalen var i den största förlägenhet, och hela hans anseende nära att gå under. Straffa kunde han icke alla, och att förlåta var omöjligt. Han tog det parti att förklara hela jägare-regementet upplöst och — här gaf han sin röst all den styrka han kunde — "hvarje soldat i detsamma för en förrädare och fiende, utom lag och pardon". Med dessa ord steg han fram; tog regementets-fanan ur underofficerens hand, kommenderade gardet i gevär och lät det med fälld bajonett spränga in på de bestörta bytingar- na, som, glömmande hela sitt militäriska anseende och den vanliga farten vid hastig marche, ilade med skri åt skilda håll på ängen. Sålunda var endrägten försvunnen inom korpsen. De äldre fortsatte sin exercis; de yngre hade efter flykten samlat sig i ett aflägset hörn af ängen och syntes rådslå. Men utan tvifvel var, såsom redan antogs, denna gossarnas 
 
 
 
 
 43 söndring inledd af ödet, som denna gång ville göra väsende af deras fönster-insättnings-högtid och sammanknyta deras lek med verkligheten, och detta på ett rätt alfvarsamt sätt. Ty hade både äldre och yngre fortfarit att exercera tillsamman, och de små revoltörerna icke öfverlemnats åt sin egen vishet och uppfinnings-gåfva, så hade väl aldrig en sådan lek blifvit uppspunnen, som den vi snart vilja beskrifva, en lek, som först kostade ett oskyldigt kreatur lifvet, sedan sånär hade skaffat en hedervärd borgare gallfeber, sist — men låtom händelserna sjelfva sqvallra ur skolan. Jägarena rådslogo, men hvad de rådslogo om, kunde på en lång stund fattas hvarken af dem sjelfva, eller någon annan. — Man tyckte sig höra blott det ojemna sorlet af en svärm getingar, som blifvit retade och nu sökte ett föremål att stinga. Länge fortfor detta brummande, och då man ändteligen kom till begripliga ord och vidare började förstå hvarandra, var resultatet af öfverläggningen ännu långt borta. Såsom vanligen händer dylika rådsherrar, stadnade man vid ett beslut helt olika det, hvartill öfverläggningen tycktes leda, och då förtrytelsen, stoltheten och hämdkänslan just höllo på att få exercisen börjad ånyo, var det en på orten allmänt känd, året förut med hela sitt anhang gripen, af gossarna under namn af Svarta Gustaf beundrad röfvare, hvars minne tillvägabragte något helt annat, än en exercise. De första artikulerade ljud, som, lika verldar ur chaos eller klippor ur ett sjudande haf, uppdykade ur det ursprungliga virrvarret af röster, voro de enkla orden: "Ja, ja! och nej, nej"! på hvilka inom kort följde ett med sådan styrka uttaladt allmänt "tyst"! att stormen föll som för ett dråpslag. Nu först började längre sträckor af fast land skönjas i det lugnade hafvet, eller att tala utan liknelser, nu började man kunna urskilja meningar och ord. "Åh hå", skrek den lilla trumslagaren, som genast begagnade stillheten och som väl den förutan ryckt fram med sitt andragande, "mig låta de bli att värfva härnäst. Jag vet nog att gardisterna gerna skulle se mig spänna mitt eget skinn på trumman; men man är ingen narr heller, man kan leka för sig sjelf". 
 
 
 
 
 44 "Det kunna vi", föll en veteran in; "vi äro flere än gardisterna och general få vi nog". "Jag vill trotsa deras trumslagare i hvirfveln, fast han är sergeant", ropade vår lilla kund och var blodröd i ansigtet af harm och ifver. "Nej, gossar", anmärkte åter en fin politikus i kretsen, "vi gå bort härifrån och låta gardisterna bli qvar; herr Gyllendeg klagar visst för rektor att vi åter trampat ned gräset på hans äng och skrämt hans får". "Huru skall han få veta det?" anmärkte veteranen buttert. "Veta det", inföll politikern, "gamla vallgumman på prestgården gick nyss här förbi och hytte med sin krycka åt oss från landsvägen; jag såg det och vi få akta oss i morgon". "Det är detsamma", sade veteranen, "om vi gå eller ej; vi ha varit här ändå". "Och behöfva ej vara sämre än gardisterna", skrek trumslagaren. "Och låta dem tro att vi varit rädda för dem"! fortsatte en liten soldat med lyftad näsa. "Ja, vi välja officerare", ljödo flere röster; "hvem blir general"? Innan denna fråga hann besvaras, tilldrog sig en händelse, som gjorde ett svar onödigt. Den korps af marcherande, som nyss blott i förbigående nämndes, nemligen vår obekante herr Gyllendegs fårhjord, hade undan jägarenas oerhörda språng och stoj dragit sig till den sida af ängen, der gardisterna stannat qvar och lofvade ett lugnare grannskap. Men nu gjorde gardet, under sin fortsatta exercise, en häftigare evolution, hvars hotande anbrott den idylliska armen icke fann godt att afbida. I den skyndsammaste reträtt med sin anförare, en stor, svart, karlavulen Spanjor i spetsen, störtade korpsen mot jägarenas sida. Dessa, som nu sågo sin egen nyss ådagalagda tapperhet så fullkomligt härmad, hade blott ögon för reträtten, tills att en af dem, på närmare håll betraktande de flyendes general och träffande i honom en likhet, som snart skulle allmänt erkännas, sträckte ut sin hand, pekade, skrattade och skrek: "gossar, gossar, ser ni Svarta Gustaf"! "Och hela hans röfvarband"! ropade en annan, af hjertat 
 
 
 
 
 45 besannande identiteten. "Låt oss knipa karnaljerna och arrestera dem"! skallade nu från alla sidor. Det behöfdes ej mer. Med den häftighet, som åtföljer inspirationen, — och inspirerad var de nya ordningsmännernas ifver för nejdens säkerhet och fridsstörarenas utrotande — glömde man hämnd och exercise och hastade fram mot röfvar-truppen, för att gripa hvem helst man öfverkom. Detta var dock ingalunda så lätt verkstäldt, som ärnadt, och man såg sig snart tvungen att taga förståndet med i leken. Nu uppspanns en krigslist; ett hål öppnades i gärdet, som stötte till en annan mindre äng, och röfvarskaran ringades och drefs med försigtighet in på den trånga ängen, hvarest alla försök att undkomma sedermera blefvo fruktlö- sa. Sålunda såg man innan kort den ena efter den andra af den förföljda och förspridda hopens medlemmar gripas, och dessa menlösa våldsverkare, som väl aldrig plundrat någon annan vandringsman än bäcken, eller någon annan bofast än tufvan, släpades nu, under förebråelser och hot af deras vakter, i ett svårt fängelse. Redan var skocken till största delen inpackad i en lada och bevakad der; namn, för hvilka nejden i åratal bäfvat, hade man här sett spaka och handterliga som får; men en fanns qvar, som äfven nu i sin fyrbenta och fromma förklädning hotade att försvara sitt (ordna rykte; det var anföraren sjelf, den förfärlige Svarta Gustaf. Särskilda gånger hade man gjort försök att omringa honom; likaså ofta hade ringen blifvit bruten. Det fanns ingen bland de små sbirrerne, med något anspråk på mod, som icke stått både på fot och hufvud för denna Mazarino; till och med vår lilla trumslagare hade varit framme och fått en stor bula instångad i sin messings-trumma och en sur min i sitt glada anlete. Nu hade anfallen upphört, man hemtade andan och betraktade hvarandra. Sbirrerne hade dragit en linfe framför ett hörn af ängen; Mazarino stod der inom, beredd till försvar. "Ja, der står han nu"! sade en alnshög korporal till vår trumslagare och pekade med handen mot den fruktade vederparten. "Ja, der står han"! svarade den tilltalade. 
 
 
 
 
 46 "Du är en stackare", anmärkte korporalen helt lungt. "Du är en stackare sjelf"! svarade trumslagaren och höjde sin embetskäpp färdig att trumma till på kamratens skinn. "Hvarföre höll du icke fast honom då han kom, utan vände trumman emot och lätt honom slippa undan?" "Hvarföre? derföre att du är dum och vi alla, som tro att svarta Gustaf låter ta sig med händerna, som en killing; jag har sagt att han skall fångas med snara". Med dessa ord tycktes förtrytelsen ingifvit honom en idee, hvarigenom han på en gång ville taga hämnd på röfvaren och nedtysta korporalen. Han löste af sig sin strumpa, tog det snöre, hvari han bar den och gjorde en löpsnara. Utan att vexla vidare ord gick han härpå till det tilltäppta hålet i gärdesgården och öppnade det åter. Här fäste han nu snaran så försåtligt, att svarta Gustaf, om han gjorde försök att komma igenom, nödvändigt på detta ställe skulle finna sin galge. Då detta var gjordt, kom han tillbaka, hängde sin trumma på en knapp i tröjan, tog käpparna, gick rakt fram mot sin fyrbenta fiende och gaf till en sådan sats hvirflar, att denne, ovan vid en dylik krigsmusik, behöft åtta fötter för att hinna undan något när så fort, som han tycktes önska. Hittills hade de öfriga kamraterna blott varit åskådare af trumslagarens manövrer; men nu, då de sågo fienden stadd på full reträtt, föllo de till med ett härskri, såsom om det gällt att störta Jerikos murar. Svarta Gustaf sprang icke mer, han flög, och detta tyvärr till sin egen olycka. Ty knappt hade han blifvit varse öppningen, genom hvilken han inkommit i detta trångmål förrän han rigtade sin kosa dit och störtade med full fart i snaran. De första af de eftersättande jägarena, som hoppade öfver gärdet, ibland dem vår käcke trumslagare, hunno se sin stolta fånges sista lifsryckningar; han var strypt. Och nu nödgas vi gå litet tillbaka i tiden, för att göra bekantskap med en man, hvars fruktade anblick snart skall öka förskräckelsen i detta tragiska uppträde. Vi hafva redan tillförene haft tillfälle omnämna stadens hedervärda bagare, herr Gyllendeg, och ville önska blott att han för läsaren vore lika bekant, som för hvarje person på två, tre mils väg omkring hans skylt. Herr Gyllendeg hade redan hunnit öfver sitt sextionde år 
 
 
 
 
 47 och hans hår var grått af ålder, ej blott af mjöl. I fyratio år hade han varit bagare på orten, och han älskade att inblanda i sitt tal denna sin berömmelse. Folket påstod honom vara stenrik, och säkert var att han icke saknat bröd. Aldrig kunde väl den jul-kusa, han i sin ungdom bakade som mästerstycke, och i anledning hvaraf han trodde sig skapad till mycket mer än bagare i en småstad, aldrig kunde väl den i fyllighet, mjellhet och glans mäta sig med sin fader och upphofsman. Sitt goda hull, som i öfrigt var det mest imposanta i hans väsende, hade han småningom skaffat sig genom — "bekymmer och förargelser". Läsaren förvånas; men hans eget påstående var, att sådana utgjorde hans dagliga kost. Onekligt är, att de tjenade honom till retningsmedel för appetiten, och derföre, så ofta han ville göra sig en rätt god måltid, eller eljest kände olust och äckel, gick han på förhand ned i sin verkstad och tog sig en förargelse. Nu på gamla dagar hade vanan blifvit en ovana hos honom; han kunde knappast lefva en timma utan att styrka sig med en förtret, och folket kallade honom trätgirig och knarrig, emedan han alltid så ofta han kom öfver en dylik, plägade yttra sitt hjertas tillfredsställelse medelst brumman- de och ovett. Några gånger om året bestodos honom ordenteliga förargelse-kalas, då han aldrig underlät att verkligen berusa sig; sådana kalas gåfvo honom skolgossarna, då de trampade hans äng, eller kastade på hans skylt. — Men det vore obarmhertigt att med mindre alfvar omnämna en gammal man och borgare af herr Gyllendegs qvalitet, och vi vilja derföre med all respekt tillägga blott detta, att herr Gyllendeg alltid regelbundet besökte kyrkan, alltid kastade sin slant i håfven så hårdt, att den ljöd som tvenne, aldrig svor, utan i yttersta förbittring, och äfven då blott vid sitt handtverks arffiender: tviskinn och brända bullor, och för öfrigt med den modesti bar sin stora förmögenhet, att han alltid kallade sig fattig, förföljd och ensam i verlden. Ungefär vid den tid gossarna började sina arresteringar på ängen, slöt herr Gyllendeg sin middagslur och gick till sin verkstad. Han hade nu nog länge försmägtat af lugn, för att längta till denna sin helsoorts upplifvande strider. Också hörde man tydligt hans andedrägt svälla och såg hans 
 
 
 
 
 48 näsborrar vidga sig, då han nalkades dörren. ,Man fann att han kände lukten af någon harm. "Gud bevare mig", sade han genast vid sitt inträde och fäste sitt öga på sin förnämsta och enda gesäll, en gammal piga i huset, "Gud bevare mig, Susanna, hvad du är sotig i ansigtet. Det ser ut, som du ej skulle handterat ugnen förr, menniska. Hvad menar du folket skall säga? Herr Gyllendegs kringlor, säga de nu, äro gulare af russakor än af saffran, säga de, — bevare mig fattiga man för den landsplågan — snart skall det heta att hans limpor äro brunare af Susannas fingrar än af sirap. Huru är det med skorporna? På landsvägen kommer jag med er till slut; ja, dit kommer jag för din efterlåtenhet, Susanna. Gäser skorpdegen, säger jag; man kan då akta mig värdig ett svar. Gäser den? hvarför icke lika gerna bland isbitarna i stadskällarn? Jag får taga till tiggarstafven för din skull, menniska. Så! nu bränner du upp hela ugnen med knallar! Har du ej näsa, kreatur, att känna lukten af brändt?" På denna punkt hade herr Gyllendeg redan nått en god ställning och började känna igen sig i sitt element, ungefär som den halfdöda fisken, då den en stund fått förfriska sig i vatten, småningom upplifvas och pröfvar sina krafter. Herr Gyllendeg hade, att icke lemna liknelsen, just nu vändt ryggen upp och begynnt spela med sina fenor; dock i full simning befann han sig ännu på långt när icke. Under allt detta fortsatte den gamla Susanna sitt arbete och gick sin väg fram utan ringaste tecken till störing eller förtrytelse. Tvärtom syntes hon med medvetslöst nöje förnimma sin herres och mästares närvaro, och såsom hon ansåg sina limpor först då äga full glans och gräddning, när de fått den sista strykningen med ägghvita och socker, så tycktes hon äfven hålla sina gerningar ofärdiga ända till dess de af herr Gyllendeg lakerades med smädeord och klander. Det var väl af detta skäl, hon icke svarade ett ord på mästarens kommentarier, hvilka han fortsatte oafbrutet i samma riktning, men blott med stigande kraft. "Bah", fortfor han, "här är sand i rågmjölet, så att det kan fila fingrarna af en. Du har sutit öfver mälden, Susanna, och tiger och säger ej till derom. Mättat har jag menniskor i fyratio år, men ännu har ingen sagt att jag gifvit honom sten 
 
 
 
 
 49 att äta i stället för bröd. Och här är os inne". — Nu höjde han näsan upp och vädrade med kännare-mine. — "Du har skjutit os här, odjur, och vill taga lifvet af dig sjelf och andra. Jag törs sällan komma in i min verkstad mer; harm och förtret möta mig hvart jag skådar omkring mig här. Och den der smulan hvetmjöl har du tagit in att värmas? Det blir en deg deraf att mätta dina kattor med, men ingen annan. Jag har gått i kyrkan och bedt vår Herre upplysa dig, ugnskrapa; men du har ditt eget hufvud — bevara mig Gud, här är ett os, att det ordentligt susar i mina öron. Jag ser saffranskringlorna ligga här ännu; har ingen varit efter dem från prestgården, Susanna? jag kan dock aktas värdig ett svar". — — Här blef han afbruten af en gäll messingsstämma, spelad af den gamla vallgumman, som redan en stund obemärkt stått vid dörren och väntat att få falla in. "Visst har någon varit efter dem och det är jag sjelf", sade hon, "men hvem får här ett ord med? Gud bevare mig, aldrig har jag förr varit osynlig och icke är jag bland blinda heller. Väl har jag sett mycket i verlden, men ingenstädes ett sådant regemente, som det ni för, herr Gyllendeg. Ni borde dock frukta Gud, och verldslig höghet är ej evig". Nu lät hon narra sig af sitt fromma sinne att draga en suck och snyfta några gånger, hvarföre herr Gyllendeg, som jemnt hunnit sansa sig för hennes närvaro, ehuru icke för hennes uppbyggliga föreställningar, fick ordet och fortsatte efter en lätt nickning: "Så, så, ni är här efter kringlorna, mor, och orkar allt lefva ännu i er uselhet! Ja, ja, sorg och bekymmer räcka till, mor, — Sanna, förderfliga sprakved! nu släpper du ut all värma igen — jag ville säga, mor, att bekymmer och förargelse är, som ni ser, min dagliga kost, och slutet på allt blir tiggarstafven". "Häda icke, herr Gyllendeg", vidtog gumman åter, "det är ogudaktigt af er att tala så. Har icke vår Herre gifvit er nog af denna verldens rikedom och storhet, fyllt era lårar och låtit er nära bli rådman i staden. Hvad skulle han väl mer göra sin vingård; men ni bär vilddrufvor, herr Gyllen- deg, jag är äldre än ni, jag, och jag kan säga att ni talar som en dåre". 4 
 
 
 
 
 50 Herr Gyllendeg, som fruktade att länge utgöra text för hennes predikan, kanske äfven tyckte sig äga en rättvis sak, tog en kringla, vägde den i sin hand och sade med en ton emellan förtrytelse och klagan: "Hvem talar som en dåre? Ni vet icke hvad en sådan kringla kostar mig sjelf, mor, ni vet det icke. Tror ni att det snögar hvetemjöl i våra dagar, eller att saffran växer bland väpplingen på min äng, den Gud må förskona för våra plågoris". "Tror jag det, herr Gyllendeg", inföll den gamla med ett ljud i rösten, som tydligen röjde hennes glädje öfver det lämpeliga tillfälle hon fick att komma fram med sin länge och mödosamt tillbakahållna nyhet, "tror jag att saffran växer på er äng? Jag har ej sett saffran växa på fredade ängar, mycket mindre — men jag vet hvad jag vet, det kommer nogsamt fram i sinom tid, herr Gyllendeg". — Här tog hon upp ur sin kjolsäck en snusdosa af koppar och tog sig långsamt en pris, hvarpå hon så illparigt, som hennes svaga ögon medgåfvo, blickade på herr Gyllendeg och fortfor: "Saffran! tacka Gud om det blir en usel grässtubb qvar för edra fattiga får, herr Gyllendeg, sen rektorn nu släppt sina kalfvar dit, jag säger ej mer". "Hvilka kalfvar"? frågade herr Gyllendeg och spetsade sina öron. "Skolgossarna, skolgossarna, som trampa der i denna stund, så att ängen ser ut som ett hästbytaretorg, den sköna ängen". "Tviskinn och brända bullor! ni talar icke sanning, mor"! skrek herr Gyllendeg i yttersta förbittring. "Jag tar ingen betalning för mina ord, herr Gyllendeg, och vill ni icke tro mig, kan ni låta bli; jag har också ingen skada lidit; hytte jag åt pojkarna, så hytte en åt mig tillbaka, dermed är det qvitt, och Gud välsigne barnen, de behöfva ha sin glädje också de; det är en rik mans äng, som går till kost". — "Sanna", ropade herr Gyllendeg nu, utan att i ifvern lämpa sina ord till det föregående, "håll vakt om hus och gård, skrapkaka, så att du icke bränner upp oss och hela staden på köpet, medan jag är borta — hör du mig, frågar jag? — Släpp icke dina kattor in i boden, säger jag, det är en lögn att det finns råttor der; det är dina kattor, som gnaga 
 
 
 
 
 51 på brödet der, dina kattor, sotlubba, säger jag. Hvar är mitt spanska rö? tviskinn och brända bullor, här skall bli en annan ordning"! Sålunda förberedd tog han hatt och käpp och gick, pustande af trötthet och vrede, ut till sin äng. Äfven gardet hade der redan hunnit få kunskap om den timade olyckan och infunnit sig som åskådare. Emellan de båda i krigstillstånd varande regementena hade den gemen- samma vådan tillvägabragt ett stillestånd, och gardister och jägare, blandade fredligt med hvarandra, omgåfvo i stojande oro den fallna. Den lilla trumslagaren stod midt i skocken. Hans eljest öppna och renskrifna anlete var nu på ett bedröfligt sätt öfverkorsadt med streck och rynkor. Ett ögonblick höll han sin döda fånge i hörnen, skakade och drog af alla krafter, ett annat tog han sin trumpinne, vände grofva ändan till och slog. Vid allt detta gret han och trätte i växling, antingen han misströstade vid ett felslaget försök, eller med harm och hopp grep till ett nytt. Så stodo sakerna på ängen, och i denna sysselsättning var vår lilla kund stadd, då en vexande hviskning: "herr Gyllendeg, herr Gyllendeg", slog hans öra med skräck och förkunnade ankomsten af den, som minst af alla menniskor var efterlängtad vid detta tillfälle. Och herr Gyllendeg stod framför den bestörta skaran, svettig, flämtande och nästan mållös af vrede. Genom en instinktlik rådighet, i hopp att kunna dölja hela affären med fårahj orden, hade gossarna, i samma ögonblick herr Gyllen- deg kom öfver dem, slutit en ogenomskådlig krets kring trumslagaren, och stodo nu beredda att med all möjlig ångerfullhet och ödmjukhet i sin min, kapitulationsvis lura sig till fredligt aftåg, sen de först skaffat trumslagaren tid att gömma den döda. Till jägarnes ära vare det sagdt, att sköldborgen nästan ensamt slöts af dem; gardisterna, såsom mindre delaktige i mordet och vådan, hade retirerat åt skilda håll, och endast några få af dem dröjde qvar i grannskapet. Det var också mot den täta massan af de små jägarena herr Gyllendeg rigtade sitt anfall. På de första utfallen, då herr Gyllendeg ändteligen kom till ord, svarade de beklämda bytingarna blott med att taga 
 
 
 
 
 52 af sig mössorna, en höflighetsbetygelse, som väl aldrig utfallit, om ej nöden varit ytterlig och stor. Först då, när man märkte att ett längre tigande nödvändigt skulle ägga mer än lugna herr Gyllendeg, skred man till ord, hvarvid en af gossarna någorlunda frimodigt förklarade, att han och hans kamrater sett pastorns stora hund gå lös vid tullen och derföre skyndat att hjelpa herr Gyllendegs får; dock ville de snart förfoga sig bort igen. Men härmed väckte han blott en storm till i herr Gyllendegs bröst. "Bevare mig fattige man", ropade gubben och såg spanande omkring ängen, "alla mina får äro försvunna. Tviskinn och brända bullor! visen mig hvart ni jagat dem, eller skall jag krusa er med min käpp, att I skolen bli möra som knäckebröd". "Blif icke ond på oss, herr Gyllendeg", svarade gossarnas ordförande, "vi skola nog hjelpa att söka dem. De sluppo ut genom grinden på landsvägen". "Så laga er efter dem, odjur"! ropade gubben och lyfte sin käpp. "Vi skola gå, vi skola gå, blott herr Gyllendeg går först", sade i förskräckelsen gossarna, som ej vågade bryta kretsen inför hans ögon. "Tviskinn och brända bullor, skall jag bli bortvisad från min egen äng af sådana yrfän", skrek gubben och bröt med sitt spanska rö, lyftadt till hugg, in på kretsen, hvars ledamöter i ögonblicket skingrade sig såsom agnar för en storm. Men herr Gyllendeg hade i sin ifver tagit för sträng fart och hade kunnat bryta armar och ben af sig, ty det lyckades honom ej bättre, än att han snafvade öfver trumslagare och gumse på en gång, och föll som en gran i skogen med dån till marken. Fruktlöst var den lilla trumslagarens försök att hinna reda sig ut undan massorna af den fallnes ben, under hvilka han olyckligtvis blef liggande. Herr Gyllendeg kände icke förr förmåga att röra sina lemmar, än han brukade dem med en drunknandes ifver att gripa alla de föremål, han kunde nå. Sålunda blefvo vår lilla kund och hans olyckliga motståndare nästan på en gång fattade af hans jernhänder, och i det samma jemkade sig herr Gyllendeg upp för att börja sin dom. Med fåret i hans högra hand var ingen fara; så 
 
 
 
 
 53 mycket värre till var den arma gumsen i hans vänstra. Och uppriktigt sagdt, herr Gyllendeg såg förfärlig ut, medtagen af sitt fall, skakad af det oväntade skådespel, som nu stod för hans öga, och brinnande af begär att straffa den våldsverkare, han höll gripen, och hvilken han föreställde sig varit skamlös nog, så liten han var, att nästan under hans ögon ligga och slagta hans bästa gumse. Vår lilla trumslagare syntes ohjelpligt förlorad, utan utväg att fly och föga mer än hälften så lång som det spanska rör, hvarmed han hotades. En allmän och innerlig oro rådde på hela ängen. Skulle den lilla kamraten lemnas åt sitt öde och öfverges i nödens stund? Eller i annat fall, huru ge honom bistånd? — handkraft förmådde intet, list, hvar skulle den hittas så hastigt? — — Det första slaget föll redan. Bland gossarna fanns en yngling af det slags menniskor, naturen stundom framkallar för att, liksom i en sammanfatt- ning, visa alla de krafter förenade, hvilka den eljest låter leka spridda hos en mängd individer; en yngling, som nästan buren på händerna af sina kamrater, lät dem i sig, som i en spegel, skåda alla de känslor, passioner, åsigter, som hos dem voro i rörelse. Glad som en dag, ungdomlig, djerf, elak, stundom obeveklig, vek och öppen, stundom ock slug, den främsta i faran och trogen i alla skiften, var han ett ideal för gossarna och ärnad att vara det för andra samfund i lifvet, än deras. Denne yngling, som vi vilja kalla generalen, emedan han vid exercisen innehade denna rang, vågade försöket att rädda den olyckliga trumslagaren. Djupt rodnande af harm och ängslan, då han såg det första slaget drabba den lilla kamraten, sprang han fram mot herr Gyllendeg, med samma rådighet, hvarmed fogeln, då den ser sina ungar i fara, flaxar för jägarens fötter och vill leda honom från dem. Redan innan det andra slaget hann måttas, var följande samtal å bane: "Håll för Guds skull upp, herr Gyllendeg, ni gör en omensklig gerning, då ni slår den, som ni borde tacka på edra bara knän"! "Tviskinn och brända bullor! kvarföre skall jag tacka honom?" skrek herr Gyllendeg; emellertid höll han upp med det tillämnade slaget. "Hvarför skall ni tacka honom?" fortfor i ögonblicket 
 
 
 
 
 54 befriaren, "ser ni då icke, herr Gyllendeg, hvem som ligger der?" — härvid pekade han med allvarlig mine på den döda gum sen. "Jag arme, fattige man", utbrast herr Gyllendeg, som ovillkorligt fäste sin blick på det utvista föremålet, " der ligger nu det sköna kreaturet, ovärdigt handteradt och medfaret af dessa vilddjur". "Ömka honom icke, herr Gyllendeg", fortfor den andra och försökte att genom choque på choque förvirra sin fiende, "ömka honom icke, det är den största röfvare och tjuf, som funnits på hela orten". "Förtviflade skälm! när har han stulit och när har han röfvat?" skrek herr Gyllendeg och höjde redan sin käpp mot generalen, nära att glömma trumslagaren. Det var detta som väntats. "Kom, herr Gyllendeg", ropade nu befriaren och trädde så nära att han nästan rörde vid sin farliga motståndares käpp, "kom, vi ha hela hans tjufband i ladan. Tviskinn och brända bullor! det är bättre att ni hjelper oss fängsla dem, än att ni står här och gör ingenting". Längre bibehöll herr Gyllendeg icke sin besinning. I fullt raseri måttande ett förfeladt hugg mot den fria och lediga fienden, släppte han den, som han redan hade fast; och vår lilla trumslagare, som i ögonblicket visste begagna sig af denna frihet, rände af åt sidan som en rakett, och hann till och med taga upp sin trumma i loppet. Inom några minuter stod herr Gyllendeg ensam, andtru- ten och öfverfull af förargelse på sin äng. II. I förra delen af denna berättelse hafva vi försökt måla den olyckliga tilldragelsen på herr Gyllendegs äng, som satte ho- nom i split med skolgossarna, och äfven försökt visa, huru dessa förstodo att för tillfället rädda sig undan de faror, hvar- med den vördige borgarens spanska rör hotade dem. Man må dock icke föreställa sig att gossarna voro nog blinda att icke se på förhand vådor, svårare än de öfver- ståndna, mer och mer skocka sig öfver deras hufvuden hvarje 
 
 
 
 
 55 minut herr Gyllendegs vrede fortfor att låga. Derför försöktes allt, för att blidka densamma i tid och förekomma det besök, man var öfvertygad om att herr Gyllendeg följande dag skulle göra i skolan. Parlamentärer gingo mellan de båda krigförande makterna ända in på sena aftonen; sjelfva den gamla Susanna vanns af gossarna och brukades i ministeriel väg att underhandla om dräglig förlikning. Allt var förgäfves. Man erbjöd herr Gyllendeg dubbelt skadestånd för hvad han förlorat, man bad och lofvade bättring; men nej! Herr Gyllendeg "ville låta rektor värdera kreaturet", som han sade, "och eljest se hvad skol-lagen hade att säga i denna sak". "För öfrigt var han, tviskinn och brända bullor, ingen narr för skolgossarna och tyckte att Sanna och de andra borde hafva mera vett, än att löpa och tala godt för sådana odjur och stadens plågoris". Under sådana omständigheter börjades lektionerna följan- de dag. Den ena läraren efter den andra inträdde i det stora skolrummet och tog gravitetiskt plats hvar i sin klass. Den gråhåriga rektorn höll redan en demonstration öfver satserna. i Syntaxis ornata, och de öfrige lärarene accompag- nerade med egna behagliga melodier. Det gamla skoluret hade stått öfver natten och nu eter börjat gå, gnisslande af ålderdom i alla kuggar. Emellertid märktes snart att något ovanligt var å färde. En allmän spänning och oro rådde bland gossarna. Rektorn såg sig nödsakad att höja rösten för att väcka uppmärksam- het för Cicero, och läraren i sekundan skrek ren öfverljudt åt en af sina "oduglingar", att Gud och ingen annan hade skapat honom. Ingenting ville hjelpa. För hvarje rörelse i dörren flögo alla ögon dit, man svarade upp åt väggarne, stammade och tog tillbaka. Lärarena blefvo otåliga; den ena efter den andra började i applikatur-toner sjunga om lättjan, smällarna och klubban, och refrängen på hvarje vers blef alltid klatsch och aj, aj! Då inträdde herr Gyllendeg. En förklarad glädje lyste i den vördige borgarens anlete, då han nu öfversåg fältet för sina många segrar, och den stolta hållning, hvarmed han denna gång gick sin synnerligt stora och vissa triumf till mötes, gjorde att till och med hans 
 
 
 
 
 56 gamla, gråa galafrack satt bättre än den sutit på hans kropp sen 15 år. Gossarna suto röda i synen och sågo oroligt ned i sina böcker, en dof stillhet rådde i hela skolrummet; men herr Gyllendeg steg gravitetiskt fram till rektorns bord och tog ordet: "Gud bevare mig, fattige man", sade han efter några hm! hm! och retirerade sålunda till vanligare och lättare fraser än han först ärnat bruka, "hm! hm! jag är menniska jag också. Jag menar, herr rektor, att bekymmer och förargelse är min dagliga kost, ensam som jag är i verlden. Men så må man lefva och låta lefva, herr rektor; tviskinn och brända bullor! knådar man tråget för fullt, så gäser det öfver, det säger jag". Efter denna vidunderliga ingress, hvars förborgade mening rektorn dock bättre än någon annan menniska på jorden af vana kunde gissa till, höll herr Gyllendeg upp, väntande att se effekten. Den uteblef också icke. "Säg ut, herr Gyllendeg", skrek rektorn i det han steg upp och stötte sin käpp i gol vet, "säg ut och nämn mig hvad och hvem; så sannt herren lefver, stryk skall icke sparas". "I fyratio år har jag varit borgare i staden", fortfor herr Gyllendeg, som icke så snart hann reda sig ur sina egna tankars hvirfvel, "kunde också hafva dugat till bättre. I skola har jag ej blifvit hållen och påkostad, som mången annan; fattig och ensam i verlden har jag varit, säger jag, och har blifvit menniska ändå. Stulit har jag icke, ej heller ljugit eller brukat falskt mått och vigt. — — — Drag icke munnen i grin, munsjör der i hörnet; jag talar som jag är lärd, och vi hafva icke sett alla dagars ända ännu". "Tala, herr Gyllendeg, och låt ej afbryta er", sade rektorn i det han för gossarnes räkning slog i bordet med koppar- kryckan, som prydde hans embetskäpp, "säg till om någon gått er på äran; det skall kosta honom en stut, så sannt herren lefver". "Hvad har jag med äran att göra", ropade herr Gyllendeg otålig öfver att vara missförstådd; "tviskinn och brända bullor, jag frågar enkelt hvad skol-lagen lofvar den, som stryper andras får?" 
 
 
 
 
 57 Denna oväntade fråga, som väl aldrig i någon skol-lag haft ett svar, hade så när bragt den gamla rektorn alldeles ur koncepterna. Han stod en lång stund förbryllad och stottrade några obegripliga ord, innan han kunde samla sig till den förklaring, att lagen i sådant fall lofvade ingenting; men att han vore färdig att göra en paragraf, beträffande Tårdråp för nu och evärdliga tider, som kunde inskrifvas i interfolierna i 1721 års skol-förordning. "Och," tillade han med stor myndighet, "har någon af skolgossarna, eho det vara må, strypt edra får, scilicet mala intentione, herr Gyllendeg, så visa mig våldsverkarn, så sannt herren lefver, på hans rygg skall jag nöta ut ett ris, om jag skulle nödgas bestå det af guldtråd". Nu uppsteg vår general, skyndande att förebygga hvad som nödvändigt försvårat hans sak, det att bli utpekad af herr Gyllendeg, och tillika i beråd att rycka skulden till sig allena och icke låta den hvälfva sig på flere. Att slippa saken för bättre köp än rektorns hot tycktes bestämma, hoppades han med all tillförsigt; dessutom visste han med sig sjelf, att han, om någon annan, skulle kunna vända allt till det bästa, emedan han var en af den gamles favoriter. Han började derföre sin apologie med temmelig frimodighet, förklarade sig vara den, som fört gossarna ut på herr Gyllendegs äng, och beskref, tvärt emot kamraternas väntan, med försvarlig sanning tilldragelserna der. Derefter utförde han sitt för- svarstal. Han kunde ej tro, sade han till slut, att herr Gyllendegs äng skulle taga skada så sent på hösten; "dessutom", fortfor han, "har jag velat gifva dubbel betalning för fåret, som jag af olycka och icke af afsigt kom att döda". "Har han bjudit er dubbelt skadestånd, herr Gyllendeg"? frågade rektorn. "Tro honom icke", svarade denne, "det är väl sannt livad han säger; men han är mera slipad än vi båda tillsamman". "Väg edra ord, herr Gyllendeg", sade rektorn något stött, "jag är icke något barn, ser ni, och har handterat en sak förr. Ransakning, herr Gyllendeg, ransakning först, och stryk sen. — Du hade väl", — här vände han sig till vår general, — "du hade väl hjelp af andra vid strypningen, eller huru, dansmästare"? 
 
 
 
 
 58 "Hvem skulle hafva bistått mig vid strypningen, då det icke var min mening att strypa, utan fånga? Tvärtom skyndade alla att hjelpa fåret, fast hjelpen ändå kom för sent". "Se, se", ropade herr Gyllendeg och höll sig för öronen, "jag vill ingen syndare vara, om han icke slingrar sig ur rättvisans händer, som en hal ål". "S i 1 e n t i u m! herr Gyllendeg", bjöd rektorn, "er rätt skall ingen skada taga. Hvad ersättningen beträffar, skall den gå ut på mitt ansvar; för öfrigt synes mig saken sådan, att fråga icke kan bli vid detta tillfälle om en stut formaliter, utan endast om ett halft tjog på hvardera tassen". Herr Gyllendeg tog en vigtig mine och syntes fundera om han kunde vara nöjd med ett sådant utslag. Men den sakfällde sjelf tycktes icke utan förvåning höra denna sin dom. Väl var man van vid en ganska variabel och kort rättegångs-ordning i skolan; men denna gång syntes knap- past tecken till någon ordning. "Straffa mig icke för min olycka, herr rektor", sade han bevekligt; "det är nog tungt för mig att nödgas betala skadan redan". Vidare fick han icke säga. "Håll upp, håll upp, munsjör", afbröt honom herr Gyllendeg, som fruktade för hvart ord vederparten fick tillfälle att framföra, "jag säger, att han går som en rök ur ugnen, bara det blir hett å färde. Tviskinn och brända bullor, herr rektor, gif honom tjoget först, säger jag, och låt honom tala sen, eller jag vill ingen syndare vara, om han icke pratar oss så yra i hufvudet, gamla som vi äro, att vi slå oss sjelfva, innan han slutar". "Så sannt herren lefver! sitt vissa skall han ej prata sig ifrån, om han ock skulle tala som Cicero", sade rektorn nu, nästan smittad af herr Gyllendegs farhåga, och med dessa ord sammandrog han ögonbrynen, rysste peruken, tog ett ris och fattade den anklagades arm. Öd et ville så, att den lilla trumslagaren äfven skulle hafva sin präss och pina den stund generalen å sitt håll ansattes. Vår lilla kund var nemligen uppkallad att multiplicera tvenne besatt långa tal och hade föga tid och håg att hålla reda på siffror nu, då hans vän och beskyddare befann sig i en så svår våda. Stora svettperlor trängde fram i hans panna, 
 
 
 
 
 59 och emellan hvarje siffra, som han skref, spände han sina öron för att uppsnappa ett eller annat ord af förhöret der uppe. Läraren märkte snart oråd, men sjelf nyfiken att höra gången af herr Gyllendegs process, lät han det bero vid att då och då blott ropa till och hota, ungefär som en tankspridd resande vaknar ibland och ryter till sin stannande häst, för att strax derpå få återfalla i sina drömmar. Ändteligen tycktes han dock hafva fått en nöjaktig upplys- ning i tviste-frågan; ty han samlade sig åter och fäste sitt öga på taftan. "Obegripligt"! skrek han nästan i detsamma, "obegrip- ligt, att du kommer ju ej ur en fläck. Har du glömt din tabula, mästare? säg mig, hvad är två gånger nio?" "Aderton"! svarade gossen, som en automat, och hängde med hela sin tanke vid rektorns sista, förfärliga: så sannt herren lefver. "Aderton", ropade läraren i stigande ifver, "blir det då intet vidare, du petrificerade stutstäd; får du icke åttan upp och ettan i minnet?" Men just då multiplikanten nu höll på att forma åttan, föll första slaget i rektorns klass. Handen började darra på vår lilla kund, då han hörde detta; och hur han än försökte bibehålla fattning, bröt en ström af tårar ut ur hans ögon. Åttan fick han knappt färdig, och ettan lät han läraren i herrans namn ha i minnet; sjelf drog han hufvudet ned mellan axlarna och gick, såsom om han vandrat till den yttersta domen, med själen i sin hand, gerad upp till rektorn. "Slå honom icke", ropade han, så mycket man kunde urskilja bland snyftningarna, "han har ingenting gjort; det är jag, som satte ut snaran". Med dessa ord sökte han tränga sig fram ända till rektorn sjelf. Men herr Gyllendeg, som alldeles icke var road af diversioner för närvarande, knep honom behändigt öfver nacken, förr än han hann fästa rektorns uppmärksamhet. "Bevare mig, fattige man", sade han med förtjusning, "här har jag just dig, som jag söker. Vänta blott, vänta blott, spetsbof! tviskinn och brända bullor, det skall nog bli din tur". 
 
 
 
 
 60 Med dylika trösteord fasthöll han honom, till dess rektorn, som bevärdigade detta nya uppträde blott med en flyktig sidoblick, hann sluta tjoget. Vår lilla trumslagare hade sålunda det missödet, att se sin goda afsigt omintetgjord. Långt ifrån att kunna rädda sin general, såg han sig snart af herr Gyllendeg framställd för rektorn och rekommenderad till ett eller annat tjog efter omständigheterna, en nådebetygelse, som denne snart be- fanns villig att tilldela honom. Sålunda slöts förhöret i skolan till herr Gyllendegs triumf, rektorns hugnad och gossarnas yttersta förargelse. Emeller- tid, för att bruka herr Gyllendegs ordspråk, hade man icke sett alla dagars ända ännu. Generalen bet tänderna tillsam- man och teg; men hans blick hotade. Sjelfva den lilla trumslagaren, så svart han var i synen af kringstrukna tårar, syntes dock förbittrad, och man märkte, då han gick tillbaka, af hans pösande tröjficka, att han höll sin hand derinne knuten. Också låg han i hettan så tungt på handen, då han sedermera efter några få frågor fick fortsätta räkningen, att kritskärfvor yrde kring siffrorna, och ett godt kritstycke blef slut förr än räkningen. Det syntes att alla tänkte på hämnd. Det blir icke af nöden, för utförligheten af denna berättelse, som visst icke i någon punkt blifvit hopdragen, att utskrifva här alla de hotande ord och förbistrade titlar, hvarmed gossarna hela dagen efter herr Gyllendegs visit interfolierade sina omdömen och berättelser om densamma och om honom. Icke heller behöfver man omnämna de debatter och planer, som föreföllo vid deras sammankomst, som aftonen af samma dag, under generalens prxsidium och i hans kammare beramades, i afsigt att uppfinna medel till hämnd, en sammankomst i öfrigt så tyst, så sluten och hemlighetsfull, att endast bepröfvade, pålitliga kamrater, och af de små blott vår lilla trumslagare, för hans synnerliga brukbarhet och välförhållande, fingo bivista densamma. Vi kunna förbigå allt detta och fästa oss blott vid resultatet af sammankomsten, som, sedan det ändteligen blifvit behörigt kläckt och färdigt, gick ut på ingenting mindre än att öfverraska herr Gyllendeg med rop om eldsvåda i hans eget hus, jaga honom upp ur hans sötaste sömn och sedan 
 
 
 
 
 61 begagna de fördelar, villervallan, förskräckelsen och natten kunde gifva vid handen. Tvenne omständigheter kommo dock härvid i särdeles öfvervägande. För att kunna ge tillbörligt lif åt simulakern, borde man slippa in i herr Gyllendegs rum midt om natten, och huru skulle man hoppas komma dit, då man visste att den gamla Susanna hvarje qväll med "tviskinn och brända bullor" tillhölls att stänga både port och farstadörr. Den andra omständigheten gaf än mera bryderi. Väl trodde man det bli roligt nog att få den gamle bagaren uppväckt och uppskrämd; men hela hans straff skulle dock bli blott en sömnlös natt. För att ge saken större både vigt och allmännelighet, borde man få om händer nyckeln till klockstapeln och kunna ge den vanliga eld-signalen medelst klämtning. Sålunda, mente man, skulle händelsen bli full- ständig, i det att man finge stadens hela folkström ledd öfver herr Gyllendeg och hans hus, samt möjligtvis, vid den allmänna forskningen efter elden, äfven kunde beveka gatpojkarna att företaga sina undersökningar i sjelfa bagar- boden. Korteligen, man förutsåg en oändlighet af glada upptåg, om man blott kunde komma åt den omtalta nyckeln; men detta o m var en svår bom att undanskjuta, ty nyckeln, visste man, fanns hos kyrkans respektabla väktare, som var ingen annan än herr Gyllendeg sjelf. Flere förslag uppgåfvos och förkastades, det rimligaste var, att försöka snatta sig till nyckeln; men om man än hoppades kunna insmyga sig, herr Gyllendeg ovetande, i hans hushålls-kammare och der för en sekund förvända ögonen på den gamla Susanna, blef det dock en omöjlighet att åtkomma alla nycklar, som voro i hennes vård; och hvem fanns, som kände den rätta? Det var här vår lilla trumslagare fick tillfälle att visa sig oumbärlig och betala äran af att vara en assessor vid den riksvårdande öfverläggningen. Såsom en amatör af tonkonsten, särdeles den bullrande, hade han väl tusende och en gång varit uppe i klockstapeln, för att höra på ringningen eller vid särdeles lycka få trampa den minsta klockan sjelf, och han kände derföre, såsom han sjelf androg saken, klockstapel-nyckeln bättre än sin egen trummkäpp och kunde skilja den från kyrk-nyckeln, fast båda hade krusade och genombrutna handtag och voro lika 
 
 
 
 
 62 stora. Men hvad den saken beträffade, att hemta den från herr Gyllendeg, förklarade han, att han gerna ville beskrifva nyckeln för hvem som helst, eller måla den med sot så likt han kunde, allenast han slapp att sjelf skickas på den farliga expeditionen efter densamma. Ty om han än, mente han, kunde undkomma herr Gyllendeg, af hvilken ingen hade så mycket att frukta som han, var han dock icke fullt säker för den gamla Susanna nu för närvarande, emedan han dagen förut, då han sprang hos henne i underhandlingar, lockat pastorns stora hund in på gården med sig och ässat den på hennes kattor, så att den nära bitit svansen af den bland dem, som sist hann in genom farstudörren. De föreställningar och bevekande skäl, hvarmed det lyckades kamraterna att häfva dessa den lilla trumslagarens betänkligheter, omnämner historien icke; men visst är att vår lilla kund samma afton klockan nio, eller den tid, då herr Gyllendeg, fattig och ensam som han var i verlden, plägade stänga sin port och gå till hvila, befann sig helt allena på den kolmörka gatan, i ingen annan afsigt, än att smuggla sig in i den värdige kyrkoväktarens och bagarens hus och snatta nyckeln till klockstapeln. Icke utan rysning tänkte han då och då under färden på vanskligheten af sitt företag och beskylde sig flere gånger i sitt sinne för enfald, då han kunnat låta öfvertala sig till ett slikt värf. Under allt detta drog han sig omväxlande till minnes de instruktioner han fått och de råd han borde följa, för att vinna sitt ändamål. Hans själ var i en besynnerlig sväfning emellan räddhåga, mod, ledsnad och nyfikenhet, och af alla dessa ingredienser smakade också det samtal, han höll med sig sjelf, der han tågade sagta och betänksamt fram med armarne i kors öfver bröstet och händerna för köldens skull instuckna inom ärmarna af hans vida och goda fårskinnströja. Är jag slug eller galen, sade han i sitt sinne, då jag ej vänder om, utan går på ännu? Hu! det är kallt i afton och så mörkt att ej en stjerna lyser. Öfver planket slipper jag in på herr Gyllendegs gård, fast han har porten stängd; jag vet hvar jag hoppade öfver i fjol. Det är icke säkert på hans gård, det går en tomt nattetid. Folket säger att han ej tål barn, som äro yngre än tio år, för det att alla Sannas kattor 
 
 
 
 
 63 jama och skrika, utom den äldsta, som är tio år och ligger inne på hennes säng för fetma. Råkar jag i tomtens händer, så lär han vrida hufvudet omkring på mig. Den som nu visste om jag fyllt tio år eller ej? Kanske jag går på det elfte, eller om jag kanhända redan är äldre; jag har varit dum, då jag ej lagt det på minnet. Men det är ej natt ännu fast det är mörkt. Hu! klockan slog. Jag tror att det var nio. Herr Gyllendeg skall bli rolig att se. Bara "Gud bevare mig fattige man", inga "tviskinn och brända bullor"! Om man endast kunde få honom ut på gatan, sådan han kommer ur sängen. Min ena hand svider och är svullen; de första tio slog han, så att han tröttnade. Det går underligt till i skolan på sednare tider. Endera af oss var skyldig; men icke bägge! Nyckeln skall jag ha, om den hängde på Sannas enda tand. Hu! der strök någon förbi mig i mörkret. Huru skall jag slippa in i hushållskammaren der nycklarna äro? Låt se: Släpp in mig, jungfru Sanna; jag vill köpa saffrans-kringlor! "Hvem är du?" frågar hon. Det är jag. "Ja du, vildbasare, kommer du åter med pastorns stora hund", skriker Sanna och tar dammborsten. — Åh! jag är galn, som icke vänder om. Men hvem skall hemta oss nyckeln? Kanske får jag Sanna spak. Hon har många gånger varit mera ond på mig än nu och har ändå snart blifvit god igen. Men herr Gyllendeg? om han kommer ut? Tre steg nära farstudörren; närmare stannar jag ej, sen jag klappat på. Men om han kommer? Åh! då blir det att röra fötterna, och ingenting uträttas. Hela upptåget är dumt; en annan hade kunnat försöka på. Fy, planket är kallt som is — — med dessa ord gjorde han ett skutt och svängde sig öfver herr Gyllendegs stakett in på hans gård. Vår lilla kund hade icke förr kommit in på gården och hunnit kasta en blick öfver terrainen, än han fann omöjlig- heten af att gå till väga enligt de föreskrifter han fått af sina förmän och gynnare hos generalen. Enligt dessa borde han nemligen, såsom läsaren äfven till någon del kunnat finna af hans soliloqvium, under förevändning att köpa kringlor, söka att slippa in i jungfru Susannas helgedom, hushålls- kammaren, kapitulera med henne och bilägga (ordna stridiga punkter, så vidt möjligt vore, och, då hon försonad begett sig till den tillgränsande boden att hemta brödet, kuppa klockstapel-nyckeln och gömma den i barmen af sin 
 
 
 
 
 64 fårskinnströja. Förslaget hade visat sig ganska utförbart i theorien; men nu då vår lilla kund stod vid praxis, studsade han redan vid den första punkten. Huru skulle han slippa in? I kammaren närmast farstun på ena sidan bodde herr Gyllendeg. Han hade ljus uppe ännu och satt vid sitt bord. Vår lilla kund, som smög sig försigtigt upp bakom rutan för att rekognoscera, såg att den gamle hade framför sig sin bönebok och med andakt begrundade en bön deri, som börjades: "uti Sveriges Rikes bank." Att ett enda slag på farstugudörren skulle störa honom, fann den lilla observa- torn lätt. Deremot såg han, då han strax derpå steg upp på fönstret till hushålls-kammaren, den gamla sysselsatt med knådning och i en sådan ifver, att han för hvarje tag tydligt hörde klatsarne af degen. Huru skulle hon kunna förnimma någon saktare klappning, äfven om hushålls-kammaren stött till farstun och köket icke varit emellan! Vår lilla vän steg åter ned från sitt observatorium, synnerligen missnöjd och rådlös. Vid en skymt af ljusskenet ur Sannas fönster syntes hans anlete draget i hundrade bugter, och hans hand låg arbetsamt bakom örat, liksom för att räfsa tillsamman allt hvad der kunde finnas af fintlighet och förslager. Ingenting ville hjelpa. "Nog går det", utbrast han sluteligen i en sakta brumman- de ton, "nog går det", — jo, försök! Det är lätt att säga: det går, det går; men man sätter inga fötter under det med stora ord. Försök att klappa på! "Hvem är det, som kommer och dundrar på min dörr så sent? Tviskinn och brända bullor! man må då unna mig nattro, fattige man". Gå sedan in den som vågar; jag går icke. Se der! nu gäspar han. Hu! jag borde gå; min hand börjar också värka i kölden. — Vänta, herr Gyllendeg, er betalning kommer nog! Huru skall jag få nyckeln blott?" Med dessa ord, dem han sakta och oafbrutet uttalade, hade han satt sig ned på en trappa af stegen, utanför Sannas fönster, och föll snart i ett tyst eftersinnande. Oförmodadt sprang han upp, såsom om han sluppit en stor börda, smög sig tätt under fönstret, drog sig tillsamman så att hans anlete nästan vidrörde marken och framgnällde i denna positur ett klagande m i a u, tillräckligt naturligt, för att i ögonblicket 
 
 
 
 
 65 få gensvar från en af Sannas pensionärer derinne. Efter detta lyckliga förebud höll han sig tyst och lyssnade. Klappningen i degen hade afstannat, det hördes icke ett ljud. Han slöt till att den gamla Susanna hade sina öron uppe, och han uraktlät icke att begagna denna fördel. För andra gången försökte han sin virtuosite i katt-musik, och detta med om möjligt än större framgång, ty två, om ej tre olika stämmor återljödo i accorder från Sannas kamma- re. Nu smög han sig några steg längre bort och såg upp. Den gamla jungfruns runda anlete var redan synligt i fönstret. Hon stod der med oro målad i hvarje drag och försökte med sina degiga händer undanstänga ljusskenet, för att kunna se ut på gården. Vår lilla kund spratt i hjertat af glädje då han blef henne varse, och uppmuntrad af sin framgång och för att sätta kronan på sitt verk, lutade han sig åter ned och klämde för tredje gången fram ett m i a u, hvars upptakt väl gick fort, men hvars sednare stafvelse kostade honom ett fullt andetag luft och slöts med en passage genom flere tonarter, till den grad gäll, skärande och förtviflad, att till och med Sannas feta katt hoppade hufvudstupa ned från sängen i förskräckelse och hon sjelf nära dignade ned af ångest. Nu höjde sig den lilla äfventyra- ren upp och väntade att se den vidare följden af sin intrig. Det förgick också icke många ögonblick, innan han såg ljuset förflytta sig från hushålls-kammaren till köket, och strax derpå hade han den stora glädjen att höra farstudörren öppnas helt sakta och den gamla Sanna med all den ömhet, som låg i hennes röst, framhviska derur ett bevekande: kis, kis, kis! Det var just denna inbjudning vår lilla vän väntat på, och han lät, som man säger, icke be sig tvenne gånger. Hopkrumpen och tyst tassade han fram till trappan, upp för densamma och förbi Sanna. En ovilkorlig rysning genomfor den åldriga katt-patronessan, då hon såg de skumma konturerna af denna jätte-katt sväfva upp mot dörren, och ännu mer då hon kände den stryka förbi sig i mörkret. Men vår lilla kund begagnade sig af tillfället och stannade ej förr än i köket, der han med stor resignation inväntade sin farliga beskyddarinna och beredde sig för vidare operationer. 5 
 
 
 
 
 66 Vår äfventyrare hade knappt hunnit in genom köksdörren och kommit i ljusskenet, när hans runda och skinnklädda gestalt genast igenkändes af den gamla Sanna. De mörkaste föreställningar intogo henne, och med vida större hetta, än man vore färdig att förmoda hos den, som så likgiltigt burit herr Gyllendegs anfall, rusade hon in i köket efter trum- slagaren och ville i första ifvern ut4n omständigheter be- mäktiga sig hans person. "Och du vågar komma hit in, som om allt vore väl," skrek hon, "och du står och ser frimodig ut, liksom du ingenting hade gjort! Hvart kastade du katten, som du höll på att plåga i ons; säg mig det? " "Jesus, mor Sanna", sade den lilla trumslagaren, i det han med en lätt volt omintetgjorde hennes försök att gripa honom, "ni biter väl icke folk heller, vet jag? Nog lär ni vara ond på mig ännu för pastorns hund; men hvad skulle jag göra? Då han ville bita mig, så måste jag väl narra honom på kattorna." "Jag talar icke nu om fjolgammal snö", fortfor Sanna, "jag frågar hvart katten tog vägen, som nyss var i dina klor, och om den är vid lif ännu?" "Åh, fy"! sade den lilla äfventyrarn och antog en ganska stött min, "tror ni, mor Sanna, att jag är någon kattdödare. Låt mig berätta blott hur det är. Ni hörde väl hur den stackarn skrek och jämrade sig?" "Om jag hörde det?" sade Sanna och suckade. "Det är en löp-katt", återtog vår lilla kund i en ömmande ton och steg närmare den gamla, "den är utan hus och hem och söker i gårdarna efter mat. För en stund sedan, mor Sanna, det är ömkeligt att berätta derom, var den hos oss och blef körd på dörren med hugg och slag af vår piga. Jag följde efter den på gatan och lockade; men den stannade icke. Sluteligen hörde jag den jama på er gård; och jag tänkte be er, mor Sanna, taga den i vård, ty den är så mager, att den icke har kött under skinnet, utan bara benkanter, såsom om den vore en påse med stenar och stickor." "Gud bevare mig, fattiga qvinna," sade Sanna snyftande, "hvart tog det usla kräket vägen?" "Ja, hvart tog den vägen, mor? Den sprang undan så snart jag kom in på gården. Jag får icke tag på den alla gånger, fast 
 
 
 
 
 67 jag ofta gifvit den mat; och ändå hyllar den sig till ingen annan i hela staden så mycket som till mig." "Kom in och värm dig, gullgosse," sade Sanna och ledde vår lilla kund in i hushålls-kammaren. "Kunde du icke klösa pigan, som slog den, kunde du icke det, säg?" "Hvad skulle det hjelpa att klösa henne," svarade trumslagaren, "hon kunde bli värre en annan gång; men om jag hade någon mat att ge katten, om det vore helst en semla, så vore det mycket bättre." "Om du skulle få fast den, gullgosse, och hemta den hit, så ville jag ge dig en hel saffranskringla för besväret. Jag vet väl fattiga qvinna, att jag ingen sömn får i natt för bekymmer och oro." "Om ni lofvar mig en saffranskringla, då jag kommer med katten, mor Sanna, och om ni nu ger mig en semla, så skall jag hemta kräket hit, om jag skulle nödgas söka det in på halfva natten. Se bara efter mor Sanna" — detta tillade han med en genomdrifven spetsfundighet i min och uttryck — "att ni lemnar farstudörren ostängd, att jag må slippa in, då jag kommer, och icke väcka upp herr Gyllendeg." Den gamla svarade honom icke ett ord, utan blott myste förtroligt och smällde honom med tre fingrar på axeln, säkert för att antyda både sitt ingående i komplotten och sitt bifall till hans klyftighet. Omedelbart derpå gick hon i bagarboden näst intill rummet, för att hemta den betingade semlan, och vår lilla kund var icke densamme, som lät ett sådant tillfälle gå sig ur händerna. Klockstapel-nyckeln pöste redan under hans skinntröja och han hade jemkat sig närmare köksdörren, innan mor Sanna hunnit välja en semla, sådan hon tyckte lämpligast att ges utan betalning. Då hon ändteligen kom ut, tog han med tacksamhet emot den bjudna städseln och syntes till och med någorlunda uppmärksamt åhöra alla de varningar och råd, hon hade att ge honom beträffande tjensten, i det hon vackert lyste honom ut genom köket och farstun. "Gå nu snällt, gullgosse," så föllo de sista ord hon sade, "gå tyst och locka icke argt om hon än icke kommer genast. Se efter att du inte fattar henne i nackskinnet, såsom man brukar bära hundar, utan tar henne sakta på ena armen. Låt henne luta hufvudet mot ditt kindben, gullgosse, så ligger 
 
 
 
 
 68 hon nöjdare. Gå sedan helt tyst upp efter våra trappor, hör du, så att du icke väcker herrn. Om hon jamar och skriker, det usla kräket, så stryk henne sakta på ryggen, då du kommer på vår gård, och tala till henne vänligt, förstår du. Farstudörren skall nog stå på glänt, och ingen annan dörr i gården är läst. Farväl, gullgosse, mins nu hvad jag har sagt dig". Med dessa ord sköt hon sakta farstudörren till efter vår lilla kund, som med lättadt hjerta skyndade till sina väntande kamrater. Ett glädjesorl mötte vår lilla trumslagare, då han inträdde i samlingsrummet samt framdrog klockstapels-nyckeln, och glädjen växte än mer, då han berättade, att vägen till herr Gyllendegs rum var fri och öppen. I ögonblicket vidtogos alla anordningar till träffningen. Generalen jemte en annan säker man utvaldes att öfverraska herr Gyllendeg sjelf, fyra andra beordrades att sörja för klämtningen, och de öfriga skulle sprida sig kring alla gathörn och vid gifven signal bryta lös. En hvar hade sin post och var nöjd. Den enda, som gick sin egen väg och om hvilken ingen visste hvar han skulle uppträda, var trumslagaren, hvilken, het och ondsint som han var, i förtrytelse lemnade sällskapet efter några helt korta debatter om den plats han borde intaga. Han ville nemligen med all makt bli en af dem, som skulle omedelbart anfäkta herr Gyllendeg, och hade sina särskilda skäl att afslå alla andra poster. Derför stötte det honom redan vid afgörandet af första punkten, att han icke ihågkoms jemte generalen, då han likvisst kände belägenheten hos herr Gyllendeg bättre än någon annan, och han förteg icke heller sin förtrytelse. „Jag undrar hvart man ärnar stoppa mig," sade han, „det vore ej förmycket om jag skulle få följa med till herr Gyllendeg, då jag först och främst fått mera stryk än någon annan för hans skull och sen lärt mig hitta fram i hans gård, då det varit litet farligare att styra der, än det nu kan bli." "Du har ju ingen annan rock än din skinnpels, som hvar och en känner igen", sade generalen. "Så", invände vår lilla kund, "har jag icke min vallmans- tröja?" "Ja, den har man sett än oftare," fortfor den andra, "och 
 
 
 
 
 69 dessutom är du sjelf så liten och rund, att alla som sett dig en gång, känna igen dig om det vore midt om natten som nu. Herr Gyllendeg skulle snart gissa hvem som spelt honom skälmstycket, om han såg dig ibland de första, som storma in till honom." "Jag kan då slippa helst i hans farstu?" frågade trumsla- garen envist. „Nej," sade generalen bestämdt, „du får ej visa dig i början på hela gården; men," tillade han med vänskap, „du kan få följa med dem, som gå för att ringa i klockstapeln, der har du mycket roligare." „Tackar ödmjukast," anmärkte vår kund, „så galn är jag icke, att jag går dit. En gång har jag försökt att komma dit i mörkret, det var sista julmorgon, då ville jag ordentligt bli uppäten af spöken. Om der varit ett eller två; men de surrade omkring mina öron, såsom om jag varit vid ett getingsbo. Jag tror att ett af dem också stack mig i nacken, fast skinnkragen tog emot. Dit må andra gå en gång till och icke jag." „Så följ då med dem, som ställa sig i gathörnen." Här blef vår lilla kund verkligen stött och, brummande några orediga ord om att han ingen brandvakt var och dugde till bättre, tog han sin mössa och gick, såsom sagdt är, med förtrytelse sin egen väg. Af de qvarblifvande beredde sig hvar och en för sitt värf, utan att fästa vidare afseende på den lilla trumslagarens kapris. Men ungefär vid denna tid, kanske litet förut, steg herr Gyllendeg upp från sin stol, inläste med stor andakt sin bönebok, suckade till Gud och gick till sängs. Dagens tilldragelser hade nästan alla qvarlemnat i hans hjerta en ljuf, ja stolt belåtenhet, och hans anlete lyste af tillfredsställelse, då han sittande i sin säng drog på sig sin nattmössa och släckte ljuset. Ännu en gång besökte hans tanke skolan och njöt af generalens straff och den lilla trumslagarens pina, ännu en gång gjorde den ett triumftåg genom de fyratio år, han varit bagare på orten, till dess den omsider förirrade sig bland siffrorna på hans bankosedlar, tröttnade och föll i sömn. Men äfven nu, sen hans blick slutit sig, ville lyckan, som lik en sol strålat öfver honom hela dagen, visa sig huld och 
 
 
 
 
 70 glädja hans inre öga med en skön aftonrodnad. Hon öfverlemnade honom i vård åt den rikaste af de drömmar, som uppvaktade vid hans bädd, ochdenne, lika frikostig som rik, framtrollade till hans glädje ett under, som i tjuskraft öfverträffade allt, hvad han, i sina djerfvaste föreställningar om himlens lycksalighet, hoppats att en gång få åtnjuta och skåda der. Herr Gyllendeg tyckte sig stå i sin verkstad och afvakta gräddningen af en ugn saffransbröd. En utomordentlig glädje rådde i hans sinne, ty allt hade lyckats öfver förmodan. Bullorna hade gäsit upp och fördubblats, ja mångdubblats till storlek, och den sparsamma, bleka saffrans-färgen hade fyllt sig till en gulhet, liknande morgonsolens, då den nyss stigit upp ur sin rodnad. Med klappande hjerta räknade den vördige bagaren minuterna för gräddningen, längtande att se om den skulle motsvara hans öfriga framgång. Ändteligen kom den rätta stunden, han tog ut ett spjäll, och se! hvarje bulla derpå glänste som guld, var tung som guld, var guld. Hans hjerta klappade, tysta halfdragna andedrag tillkänna- gåfvo under sömnen hans förtjusning. Han såg in i sin ugn och öfverögnade sitt ädla bröd; så långt han kunde se, såg han spjäll vid spjäll, och på hvart och ett af dem glänste gyllene bullor. En rysning genomfor honom; han trodde sig förflyttad till himmelen och visste ej om han hade med sig ens sina sedlar, eller om han glömt dem i sin kista på jorden. Snart förjagades dock detta moln af oro, och med en ifver, som antyddes af lätta, brutna flämtningar, skyndade han att försäkra sig om sin omätliga skatt, medan några orediga embryoner af tviskinn och brända bullor då och då betecknade de ögonblick, då Sanna icke med tillräcklig skyndsamhet gick honom tillhanda. Det var just det ögonblick, då herr Gyllendegs sköna dröm höll på att utveckla detta gyckelspel, som generalen med sitt biträde ytterst stilla närmade sig hans trappa. I en pinsam väntan tillbragte de båda äfventyrarene der de få stunder, som förgingo, innan de till klockstapeln afskickade hunno gifva signalen. Ändteligen ljöd ett slag, så ett annat; klämtningen började i all sin dysterhet och i detsamma återskallade i alla gathörn i gröfre och gällare toner ropen: "elden är lös hos bagar 
 
 
 
 
 71 Gyllendeg"! Generalen och hans kamrat störtade in i herr Gyllendegs rum. "Elden är lös", ropade båda med en munn, "upp, upp! om någon finns härinne, upp, upp, menniskor, och skynden ut"! Detta förtviflade eldsrop nådde herr Gyllendegs öra just i den stund, då han började kunna handtera de först uttagna guldbullorna, som redan svalnat, och derföre kände sig som ljufvast hemmastadd i sitt himmelrike. Det förmådde också icke väcka honom fullkomligt, så djupt var han fången i sin lyckliga sömn; men det förbryllade dock hans dröm och kastade hans inbildning in i en rad af de mörkaste kom- binationer. Försvunna voro såsom genom ett trollslag hans skatter och hans sällhet, och i stället för att han nyss drömt sig i en himmel, drömde han sig nu i, eller åtminstone nära en afgrund. Han tyckte sig vara förvandlad till en stor limpa, och låg i denna ömkeliga gestalt på brödspaden, färdig att inskjutas i ugnen. Ingenting kan förliknas med den värdiga bagarens nöd. Sina sinnen och sitt förstånd hade han bibehållit, han förutsåg ganska klart sin våda, och hans menskliga natur uppreste sig häftigt emot den gräddning, som hotade honom. Han hade velat slå hufvudet af den gamla Sanna, om han kunnat. Han försökte tala till henne i sin nöd, men hans tunga var förlamad. Hon hörde honom icke, hon kände honom icke, hon stod klenögd och sotig om näsan som vanligt framför ugnen, höll brödspaden redan i handen och gjorde sig med full tjenstemin färdig att insticka limpan Gyllendeg i samma ugn, dit hon infört så otaliga limpor rågdeg förut. Den gamle bagaren var i förtviflan. Han bemödade sig att se på sin hushållerska, då han ej kunde tala; han gaf henne än hotande än bedjande ögon, men allt var såsom bortkastadt, Sanna var och förblef förstockad. Ändteligen, då han redan var nära ugnsdörren och tyckte sig svedas af hetta, öfvervann han sin förlamning och gjorde ett räddningsförsök med så stor ansträngning, att han i verklig och kroppslig måtto for upp ur sin säng och blef stående midt på sitt kammargolf. "Tviskinn och brända bullor"! ropade han öfverljudt, 
 
 
 
 
 72 "vill du steka mig lefvande, sprakved"? Detta fantastiska utrop, hvars förbindelse med något föregående gossarna på intet vis kunde ana, hade nära kommit bloden att stelna i deras ådror. Men herr Gyllendeg sjelf började vakna, välsignade sig och trefvade i kolmörkret åter efter sin säng. Förr dock, än den gamle hann samla sig till full redighet, fattade generalen åter mod och förnyade eldsropet omedel- bart i herr Gyllendegs öra. Liksom en rädd sjöman, som med knapp besinning styrt sin båt i stormen, vid anblicken af en ovanligt hög våg förlorar all sans och släpper rodret, så domnade nu herr Gyllendegs förnuft helt och hållet och lemnade sitt stolta linieskepp, den vördige bagaren, redlös åt vind och våg. "Goda menniskor", sade han i en ödmjuk och bönfallan- de ton, "hjelpen mig att jag ej brinner upp lefvande. Mörden mig icke och tagen icke bort det lilla jag sparat, fattige man. Gud bevare mig, hur skall jag få den gästsmulan unnan, som Sanna sprang och tiggde lös hela dagen i går. Gode vänner, jag ser er icke, men känner er välmening. Hvad skall jag göra? Lemnen mig icke i nödens stund. Herren bevare mig, brinner min gård"? "Förspill icke tiden med prat, herr Gyllendeg", skrek generalen, "utan tag tofflor på fötterna och täcket omkring er och kom ut, ty här är minuten värd ett menniskolif". "Ja, ja, gode vän", sade herr Gyllendeg, förblifvande orörlig på sitt ställe, "här är minuten värd ett menniskolif; men hvar får jag tofflor och täcke, fattige man? På landsvägen är jag, och tiggarstafven, tiggarstafven den blir slutet på allt". Jord och himmel hade kunnat störta tillsamman och herr Gyllendeg hade dock stått der han stod, om han blott öfverlemnats åt sig sjelf och sin egen rådighet. Men hans båda plågoandar, som märkte detta och icke hade för afsigt, att låta honom drömma bort sin skrämsel i en varm kammare, ryckte täcket af hans säng, svepte det omkring honom så godt de kunde, jemkade med någon möda ehuru i största hast strumpor och tofflor på hans fötter och kommenderade framåt marsch! Nu gällde det för herr Gyllendeg att följa dem åt och rädda sitt lif. Den vördige 
 
 
 
 
 73 bagaren lät som ett offerlam leda sig ut och snart kom han i farstun och kölden, i ett tillstånd, som föga var afundsvärda- re än det, då han låg som en limpa på Sannas brödspade och skulle stickas in i ugnen. Vid första kalla fläkt, som mötte honom då han öppnade dörren, var det som skulle han hafva vaknat till ett ögonblicks besinning. Åtminstone föll det honom åter in, och klarare än förra gången, att tänka på bergningen af något annat jemte sig sjelf, men dervid fastnade åter hans tanke vid samma föremål, som nyss fäste den en stund och hvars anskaffande dagen förut kostat honom så många förargelser. "Hafven tålamod, gode vänner", sade han och försökte göra sig lös från sina ledsagare, "jag måste gå in till Sanna som hastigast". "Hvad har ni att uträtta der"? frågade generalen. "Jag ville höra", svarade herr Gyllendeg, "hvart hon i sin galenskap stoppat undan den der gästsmulan, som hon tiggde lös i går. Ser ni, gode vän, brinner den upp, så är det förbi med min bakning i morgon, fattige man". "Var icke galn, herr Gyllendeg", sade generalen, "och tänk på bakning nu; i morgon har ni ju hvarken bagarstuga eller ugn. Det ligger allt i aska då." "Allt i aska, Gud bättre! " fortfor herr Gyllendeg och föll tillbaka i sin apathie, ur hvilken hvarken Sannas nödrop, som med en katt under hvardera armen störtade ut ur köket, eller klämtningen eller skolgossarnas skrål på gatorna kunde väcka honom. Han lät föra sig vidare, som ett barn, och svepte blott täcket högre omkring hufvudet, dels för köldens skull, dels för att icke behöfva vara vittne till den jemmer, hvarom hans ledsagare ständigt predikade honom i örat. Sålunda kom man med den gamle bagaren ut på gatan. Enskilda ljus hade redan tindrat upp i fönsterna, klämt- ningen afstannade, buller af hjul och hästtraf genomkorsade de glesnade ropen, och skaror af menniskor störtade in på herr Gyllendegs gård. Herr Gyllendeg stannade en stund och drog andan. "Bevare mig fattige man", sade han, "en sådan fart qväfver mig alldeles. Tviskinn och brända bullor! hvarföre släpar man mig ut midt om natten. Hvad är å färde? Hvarför 
 
 
 
 
 74 åkes här, hvarför ropas här? Är då elden lös, efter jag hör larmtrumman"? "Tag ert förnuft till fånga, herr Gyllendeg, och begrip då en gång att er gård brinner ned rubb och stubb", sade generalen, som började frukta att den vördige bagaren förlorat förståndet, "det är ju för att berga lifvet, som ni nödgats rymma hus och knut, mins ni icke det"? Dessa ord väckte åter i herr Gyllendegs sinne en erinring af hvad som passerat, han blef lugnare och lyssnade på trumman, hvars ljud närmade sig mer och mer. Aldrig hade stadstrumman förefallit honom så hes och svag, som nu. Denna omständighet grep honom djupare än hela eldsvådan, åtminstone klarnade hos honom nu den föreställning, tydligare än någon förut, att en högre makt i vrede beslutit straffa staden och derföre betagit äfven trumman styrkan att kalla folket till hjelp. "Ingen klämt- ning", sade han derföre med sorgligt saktmod, "ingen skrämma; folket sofver och vår arma stad brinner upp. Vi hafva vreden öfver oss, säger jag. Hör, hur det är med trumman? Förr darrade fönster och väggar då den rördes; nu låter den, såsom om man skulle strö ärter på den". "Kom, herr Gyllendeg", sade generalen, som nästan kände medlidande med den gamle mannen, men dock icke ville lemna sitt skälmstycke halffärdigt, "kom, jag vill föra er till er granne rektorn, han kan väl ej neka er värme och tak". Men herr Gyllendegs olycka spelade nu på trumman ett slags solo i hans öra och bestormade honom icke mer med de förvirrande ljuden af alla instrumenter på en gång. Hans känsla hade derföre fattat flere och flere passager, blifvit stämd till sorg och utbrustit i en ström af tårar. "Tak", svarade han generalen, "tak, min gode vän, skall min granne gifva mig; men huru länge är det innan äfven han är taklös? Och nu, mina räddare, farväl! hafven pris och ära för den hjelp ni gifvit mig. Jag behöfver den icke mer, jag går nu till rektorn, ty jag börjar känna kyla. Viljen J söka mig i morgon i min bod, så skall jag gifva eder färskt bröd för mödan, om Sanna blott kunnat få undan den der gäst — — — Åh! Hvad talar jag nu, fattiga man! Farväl! " Med dessa ord löste han sin högra arm ur täcket, omslöt generalen, tryckte honom till sig, kysste honom högt gråtande och gick sakta 
 
 
 
 
 75 in på rektorns gård. Generalen skyndade att bortstryka hans kyss från sina läppar och stod ett ögonblick öfverraskad af den gamles beslutsamhet. Skulle han följa honom vidare och se till att han verkeligen gick in till rektorn, eller skulle han tänka på sin egen säkerhet och begifva sig bort; derom var han ej fullt enig med sig sjelf. Men just nu inträffade en omständighet, som bestämde honom till försigtighet, och kom honom att slå ur hågen vidare planer. Trumman, hvars ljud förekom herr Gyllendeg så svagt och olycksbådande, passerade förbi, och med förvåning och harm såg generalen att den bars och slogs af ingen annan än vår lilla trumslagare. I sin vanliga skinn-jacka, lika bred som lång, och med en fart och häftighet i armarna, att han kunnat spränga trumskinnet sträfvade han framåt och såg hvarken åt höger eller vänster. Det var med yttersta möda generalen fick honom hejdad. Vår lilla kund ville alldeles icke se någon fara i sitt förehafvande, och om han än medgaf, att han kunde blifva igenkänd, ville han dock, som han sade, gerna taga ett tjog till, blott han nu kunde få folk tillsamman och branden i gång. Med flit förbigår man att beskrifva den gamle bagarens inträde hos skolans rektor och hans triumftåg derifrån, då han, ändteligen upplyst om narrspelet, tågade hem, följd och med jubelrop helsad af stadens alla både skol- och gat-pojkar. Äfvenså skulle en skildring af hans besök i sin bod, hvarifrån det mesta befanns bergadt, och hans öfriga mångåriga förargelser i anledning af denna natts uppträden, kanske i någon mån förnärma den respekt, hvilken den vördige bagaren alltid var mån om att åtnjuta. Det må blott tilläggas, att många år efter dessa uppträden fanns vår lilla kund såsom länsman i en aflägsen socken opp i landet. Der fick han en gång besök af generalen, som då, i egenskap af hans landshöfding, kom för att tilldela sin gamla vän en medalj i guld, för hans nitiska, kraftiga och lyckliga försök att fånga och upptäcka alla penninge-myntare och, tjufband i nejden. Så förmäler vår berättelse: När landshöf- dingen nu begärde att få se sin gamla väns barn, kom der sluteligen fram en gosse, som modren med våld måste skuffa in genom dörren. Tårar stego den ädle höfdingen i ögonen, 
 
 
 
 
 76 då han såg honom. Sen han tagit gossen i famn och kysst honom, och denne, undsluppen på golfvet, skyndat på dörren åter, fattade landshöfdingen sin väns hand och försäkrade att det varit, som om han blifvit flyttad tillbaka till herr Gyllendegs tid. Han beklagade blott att gossen icke hade någon trumma, i hvilket fall likheten varit fullständig. Men i det samma ljöd i rummet bredvid junior-trumslagarens lertupp så gällt, rullande och skarpt, att landshöfdingen med det gladaste skratt försäkrade, att äfven trumman var umbärlig och likheten ändock fullkomlig. 
 
 
 
 
 DEN VÄNTANDE 
 
 
 
 
 
 
 
 
 79 Så dyster och stel den sednare perioden af vår höst än är, medför den dock på flere orter egna sysselsättningar och intressen, som bidraga att göra den för dessa trakters innevånare lika efterlängtad och vigtig, som någon af de blidare årstiderna. Längs hela sträckningen af vår kust är förhållandet sådant. Sjön, som är kustbons egentliga åker, ger sin rikaste skörd först då, när den sparsamma växten på några stenbundna tegar kring hans hydda längesedan blifvit inbärgad, och hans friska lif bland vågor och vindar börjar då, när September-stormarna drifva fisken i land och göra nätet och noten lönande. I dubbelt mått liflig är rörelsen då i de små sjöstäderna, hvilkas hela bestånd vanligast hvilar på skeppsfarten, så vida i de flesta af dem inga andra näringsgrenar finnas, eller ens kunna idkas. De stora notvarp, handeln från dem utsträckt till vidt aflägsna länder, väntas om hösten tillbaka, än med hopp, än med fruktan, i hvardera fallet med spänd längtan. Det är då man ser den runda rådmannen, med ett halft dussin fartyg i sjön och lika så många på staplarna i sitt spekulerande hufvud, titta gravitetiskt fram ur dörren till sin krambod vid storgatan, för att ge akt på grannens flaggstång och än svära öfver den ihärdiga nordvinden, än triumfera öfver den gynnande sydvesten, än ropa ett ord af glädje eller harm åt en förbigående vän. Det är då den arma sjömans- hustrun, i sin helgdags-drägt, kommer med ögonen fulla af tårar från sin rika patron och klagar att allt ännu ingen underrättelse ingått om det skepp, på hvilket hon har sin man, eller med klara blickar och lätta steg skyndar hem, för att berätta för sina nyfikna barn, att ett Helsingörs-bref redan kommit, och att pappa endera dagen är att väntas hem med Engelska dockor och russin. Männerna hafva fartyg, varor och vänner ute på sjön, qvinnorna sina män, sina anförvandter och söner. Kärleken, tillgifvenheten, vinningslystnaden, allt har något att omfatta, att frukta eller önska; och när, vid det egna, patriarkaliska förhållande innevånarena emellan, som ännu äger rum i våra små städer, ingen har sina angelägenheter helt och hållet skilda från den andras, ännu mindre är okunnig om, eller likgiltig för hvad som angår dem, så kan man lätt föreställa sig hvilket utbyte 
 
 
 
 
 80 af förtroenden, hvilka ömsesidiga anlitanden, hvilka känslor af deltagande, af sorg eller fägnad; kort sagdt hvilka ämnen för prat och skratt och tårar måste förekomma i dessa små samhällen under den årstid, då på andra landsorter och i större städer menniskorna sluta sig inom hus och lefva för sig sjelfva. Vi hafva här anmärkt dessa allmänna förhållanden för att inleda en kort berättelse, hvars lokal är ingen annan än en af våra små sjöstäder långt opp i norden, och vi bedje Läsaren nu kasta en blick på följande små scener. Det var en klar dag i början af October. Vinden, som en längre tid varit mindre gynnsam för hemåt sträfvande fartyg, hade natten förut vändt sig, och i anledning deraf såg man hela förmiddagen skaror af män och qvinnor, som voro i rörelse, för att antingen af andra inhemta underrättelser om väntade skepp, eller sjelfva söka upptäcka några segel på det vida hafvet. De gamle stegarna, som ledde upp till klocksta- pelns högsta våningar, stadens enda observatorium, hade den ena gången efter den andra svigtat under tyngden af frodiga skeppsredare och bäfvande matronor, lockade upp i det obeqväma tornet, en del af blott nyfikenhet, en annan af varmare och vigtigare intressen; men all undran, alla eder och allt kikande oaktadt, hade icke ett enda skepp låtit upptäcka sig utanför hamnen. Middagen kom och åtskilde skarorna. Hvar och en gick hem till sitt, för att vid en god måltid skingra sitt missnöje och styrka sig efter färderna; blott en enda person blef qvar ännu i klockstapeln. Det var ett ungt fruntimmer, sedan ett år maka åt en sjökapten. Hon hade som en värnlös flicka blifvit upptagen i ett af de mindre handelshusen i staden och der genom sin flit och sitt saktmod inom hus och genom den ordentlighet och vana, hvarmed hon förstod att handhalva försäljningen i kramboden (ty äfven de bättre fruntimren kunde utan att förlora i anseende betjena den) gjort sig så oumbärlig för sina fosterföräldrar, att hon icke, utan en formelig brytning med dem, kunde följa sitt hjertas böjelse och gifva sin hand åt en barndoms vän, som nyss förut fått sig fartyg och blifvit sin egen. Under sådana förhållanden hade hon gift sig och redan en 
 
 
 
 
 81 knapp månad efter brölloppet följt sin man till hamnen, för att med tungt hjerta skiljas från honom på stranden och se honom hissa segel och fara bort på en lång färd. Nu satt hon ensam vid en öppen lucka i tornet, med kinden lutad mot sin hand och blicken utan syfte irrande ut mot det ändlösa hafvet. Hon var icke skön, aldraminst en skönhet af det smäktande slag, som mången älskar för dess vekhet och känslighet; men hennes växt var ungdomlig och full, och hennes anlete, behagligt och friskt, bar inga spår af den förvissning ett sjelfskapadt lidande och en retlig svaghet i lynnet så tidigt vålla. Hon gret, men äfven hennes tårar, som likt stora perlor föllo ned på hennes lågande kinder, vittnade om fullheten af den källa, ur hvilken de flöto, och styrkan af de känslor, som frampressade dem. Sedan flere månader hade hon icke haft någon underrättelse från sin man, och ryktet sade redan att han förlorat med skepp och allt. Det var likväl honom hennes öga sökte, och hon såg nu mot den blånande rymden, icke som skulle hon väntat att kunna upptäcka den saknades segel, utan som hade hon med kärlekens längtan velat tjusa hans skepp från de klippor, för hvilka hon fruktade att det blifvit ett rof. Sorg och saknad och stundom en skymt af hopp omväxlade i hennes hjerta. "Hvarför", tänkte hon, "dröjer jag här. Hvad kan jag se, då jag ej kan låta bli att gråta. Och äfven om mina ögon vore klara, kommer ju icke något fartyg, då man icke ens med kikare kunnat märka något, och äfven om något kom, vore det dock icke hans. Kapten Styre väntas och Kapten Märs väntas; alla talte om dem och sågo efter dem; ingen nämnde honom som jag väntar, fast han bordt komma mycket förr än de. Och likväl går jag ännu hit opp, der hvar och en tyckes vara rädd att se på mig och bli tilltalad af mig. Och om jag ändå frågar någon, så talar hans tunga tröst, fast hans miner säga helt annat. Om jag kunde dölja att jag ibland hoppas ännu; men jag kan det ej. Måste icke alla se det, då de se mig sitta här. Men hvarför skulle jag blygas att hoppas; man hoppas ju vid sjelfva dödsbädden. Kanske har han blifvit väderdrifven till de norrska hamnarne och fått ligga der i veckotal, efter de äro så svåra att slippa utur. Om dock någon kom hit opp med kikare ännu, kanske skulle 6 
 
 
 
 
 82 småningom något segel bli synligt"! Så tänkte hon och antydde i denna sin sista önskan just den omständighet, som förnämligast bevekte henne att dröja qvar der hon var. Hon hoppades nemligen och upphörde icke att vänta, att någon bekant ännu, utom de som redan besökt tornet, skulle af nyfikenheten drifvas dit och med beväpnadt öga kunna se och göra henne redo för förhållan- dena på hafvet. Denna väntan blef dock icke uppfylld, och ensam lemnad med sin sorg och sin saknad, såg hon en lång timme fylla sig efter den andra. Klockan slog två; men ingen visade sig ännu. "Vinden", sade hon sakta för sig sjelf, "har dock blåst förlig och frisk hela tiden, och ett fartyg, som för ett par timmar sedan var långt borta, kunde kanske nu redan ses med blotta ögat. Syns då icke ens ett barn på gatan, att jag kunde kalla det hit opp? Se! der kommer dock någon på vägen från hamnen". Med dessa ord tog hon sin näsduk, torkade med omsorg sina våta ögon och beredde sig att ropa an den kommande, om det var någon, som hon kunde besvära med sin bön och vinka upp till sig på några minuter. Herr Flygerman, så hette den antågande, kom nu sent omsider från redden, hvarest han tillbragt hela förmiddagen med att för en god väns räkning uppgöra ritning till en slup, efter en beprisad seglare, som nyss förut blifvit upptacklad och försökt. Han bar sin pappersrulla och sin tumstock i handen och skyndade med hastiga steg mot staden. Herr Flygerman var en af dessa äldre ungkarlar, på hvilkas yttre åren icke bita, och oaktadt han redan hunnit öfver fyratiotalet, hade han dock utseendet af att vara en trettioårig man. En verksamhet af det mest praktiska slag hade bibehållit honom ung och rörlig, och lika litet nedtryckt honom med verkliga sorger och ansträngningar, som låtit honom domna bort i sysslolöshet. Han hade få behof, och man kunde säga, att han hade allt hvad till hans lifs nödtorft hörde, om han blott var i stånd att skaffa sig tillräckligt af bestyr och klagoämnen. En liten handel med tjära och pottaska gaf honom hans bergning, och äfven, efter hvad han sjelf älskade att påstå, otroligt mycket arbete; men då den 
 
 
 
 
 83 afkastning af suckar och strapatser, som han möjligtvis kunde pressa ur denna sin obetydliga handel, i alla fall varit för otillräcklig för hans dagliga behof, hade en vänlig instinkt ledt, eller rättare sagdt, tvungit honom att söka en fyllnad för det bristande, genom att uträtta andras angelä- genheter. — Denna binäring, ty så måste man kalla den, ehuru den icke renderade bröd eller guld, förskaffade honom så dryga sportlar af språng och fläng och knot och svett, att de ofta öfvermättade hans aptit. Herr*Flygerman var ingen stoiker eller filosof, men han kände likväl mången gång en naturlig vedervilja för detta slafveri under sin egen tjenstaktighet. Emellertid hade denna hans buse en bundsförvandt, som gjorde den dubbelt fruktansvärd och öfvermäktig, och denna bundsförvandt var hans naturliga godsinthet. Nästan alltid dukade han under för endera af dessa makter, eller för båda förenade, och hans fruktlösa kamp öfvergick då hvarje gång till ett otåligt brummande mot den, som satt dem i rörelse emot honom. Sålunda började han sin dag med hunger efter bestyr och knot, och han grep då till sina handels-angelägenheter, för att ur dem tvinga så mycket af detta slag, som han förmådde. När han kommit till slut med dem, kunde han sägas hafva gjort en tarflig frukost. Nu begaf han sig till sina vänner, för att ur deras affärer pressa ut åt sig sin middagsmåltid, och denna blef alltid rundeliga- re. Derpå hade han gerna tagit sig en liten lur; men då kommo vanligen hans vänner i sin ordning till honom och proppade i honom ett mellanmål af kommissioner, som, om hans tjenstaktighet än var mätt, hans godsinthet dock tvang honom att hålla till godo. Under allt detta var han i ett omedvetet uppror både mot sin hunger och dem, som tillfredsställde den, emedan hvardera lika litet unnade honom fred och ro. I alla fall och oaktadt allt hans brummande, var han för sitt i grunden välvilliga och fördragsamma lynne allmänt älskad. Kanske hade hans egenheter också blifvit mera jemnade, om han kommit sig till att gifta sig; men i sina yngre dagar hade han icke fått tid att tänka på sådant; och nu mera började han äfven anse könet för mycket inskränkt till sin natur och för litet dugligt i affärer, för att vara värdigt någon reelare 
 
 
 
 
 84 uppmärksamhet. Denna originella man, ett af de många egna lynnen, smärre städer i synnerhet föda, kom nu med god fart tagande på den steniga vägen, full af både hopp och längtan, att få sig sin verkeliga middag, som, för att uttrycka hans egna tankar, "hvar och en annan kunde äta när lusten infann sig, men han allena aldrig fick tid att njuta, förr än han redan hunnit blifva mätt af idel bestyr". Just då han fått detta bittert ljufva knot färdigt i sitt hjerta, nalkades han klockstapeln, förbi hvilken vägen ledde, och hörde i detsamma sitt namn ropas tvenne gångor, liksom ifrån höjden. "Herr Flygerman", ljöd rösten, "herr Flygerman, se hit"! Om lika många pilar som ord susat kring herr Flygermans öron i detta ögonblick, hade han icke kunnat blifva mera häpen än han blef. Han anade genast något nytt arbete och såg med förskräckelse opp, liksom hade han fruktat att få himmelens kommissioner till på sin nacke, då han redan hade så nog af jordens. Man skulle tycka att en man, af herr Flygermans oberoende ställning i lifvet, hade bort kunna med lugn invänta hvilken anmodan som helst, så vida det stod i hans fullkomliga val att afslå den, om den föll honom tung; men det var just i den dunkla känslan af sin svaghet i detta afseende och af sin oförmåga att rädda sig ur trollkretsen af ett gifvet uppdrag, han blef bestört och förtviflad. Han såg omkring med ögonen riktade uppåt och blef ändteligen varse ett hufvud, som tittade fram ur klockstapel- luckan, och en hand, som gaf honom tecken att komma dit opp. Då han snart märkte att det var ett fruntimmer, med hvilket han hade att göra, blef han tryggare och ropade med en temmeligen myndig och vårdslös ton, i det han vinkade ett par gånger med sin pappersrulle; "har icke tid, har icke tid". — Härvid bemannade han sig med sinnesstyrka, så godt han kunde, och fortsatte åter sin gång, i full afsigt att icke låta den vackra bedjerskans anrop störa sig mer än kråkans på kyrktaket. Emellertid var hans tjenstaktighet en gång väckt, han började redan känna små stötar af denna sin plågoande, och innan han väl hunnit förbi klockstapelns dörr och 
 
 
 
 
 85 trappa, ansatte den honom så, att han förlorade allt hopp om att kunna göra motstånd. Då han märkte hvart det skulle bära af, blef han rasande, och i den ljufva lusten, att än ytterligare öka sin harm, började han klättra upp för klockstapel-stegarna med en sådan fart, att han så när förlorat andan, innan han uppnådde tornet. "Hvad är å färde"? sade han med en häftig och afbruten röst, då han såg och igenkände vår bekanta der oppe, "hvad vill kusin Storm?" Den unga frun, som varseblef hans hetta och med skäl slöt att hon sjelf var orsaken till den, började ursäkta sig: "Förlåt, bästa kusin Flygerman, att jag besvärar er; men till hvem annan har jag här i min oro kunnat vända mig"? — — "Det är förbannadt bra", inföll herr Flygerman strax med sin förra ifver. "Men jag skall säga, att jag också har behof, som andra menniskor, och till hvem kan jag vända mig? Hvem gör mig den tjensten att han ens skulle äta för mig, om jag fäktar huru mycket som helst för andra? Jag försäkrar", härvid stego nästan tårar i ögonen på den gode herrn, "att jag på denna dag icke hunnit smaka ett gudslån, om jag undantar en sup hos Kryddströms och en bit ost hos gamla Rådmans, och två, tre små halfstyfvers kringlor, som jag sprang in och tog från bagarns boddisk, då jag gick till hamnen. Annat har jag ej fått tid att förtära på hela dagen, och trodde nu att jag skulle kunna stjäla mig helst till en qvart timmas ro, för att hinna få mig middag; men det är som vanligt: ställ dig blott i redet, nog finnas de som lassa på". "Huru kan man", sade den unga frun, sorgligt förebråen- de, "vara så nogräknad om några steg, då man kan göra en annan en stor tjenst. Kusin hjelper så många andra i saker, som de sjelfve kunde uträtta, och blir så lätt ledsen på mig. Kunde jag sjelf se längre än jag ser, och skulle jag förstå att urskilja om det är moln eller fartyg, som skymta der ute på hafvet, så ville jag visst icke be någon trötta sitt öga med att kasta en blick dit". Herr Flygerman, som på sätt och vis fann sig slagen på denna punkt, gaf sin förtrytelse en annan riktning. 
 
 
 
 
 86 "Eljest", sade han, "vet jag icke hvad fruntimmer hafva här oppe att göra. Förstå de något och uträtta de något? Jag är säker på, att om fiskarpojkarne på Sandnäs udde släppte opp en pappersdrake, skulle man kunna inbilla hvilken fru i staden som helst, att hon såg sin mans stora skepp komma med fulla segel och en flygande vimpel i aktern. Sådana äro fruntimren; men månne de tro det sjelfva? Nej, de skola se allt och vara med i allt, eljest mena de, förbanna mig, att verlden icke skulle kunna stå en enda dag. Men jag har brottom och hinner icke förnöta tiden med prat. — Gif mig kikaren". "Jag har ingen sådan", sade den arma, unga frun förlägen; "men det är nu snart tre timmar, sen någon haft kikare här oppe, så att det visst vore möjligt att man redan kunde se fartyg äfven utan". Herr Flygerman blef synbart lättare till sinnes, då han nu tyckte sig hafva fått en handgripligare sak att anfäkta och häckla. Hans uppsyn öfvergick ifrån en mulen otålighet till en triumferande belåtenhet, och hans röst, som hittills sväfvat mellan vresighet och klagan, blef spotsk och ironisk. "Jo, jo", sade han, "det är visst möjligt, att man kan se fartyg redan äfven utan kikare, kusin Storm; såsom om jag ser mot hamnen, så ser jag der straxt mästerna af ,Krydd- ströms aftacklade skonert och Jakobsons Jakobina, som kom hem i förra veckan, och en förskräckelig hop jagter och slupar, som ligga vid hamnbodarna — ha — ha — ha! Det är fartyg nog, det är fartyg nog, kusin Storm". "Se icke ditåt", sade denna med sorglig och bedjande ton, "se genom den andra luckan, ditåt jag ser, se mot hafvet"! "Hvarför icke", fortfor herr Flygerman lika segersäll, "haf blott tålamod, kusin lilla, så skall hon strax få höra hvad ditåt syns för blotta ögat. Först och främst ser jag kapten Styres flaggstång, som är nästan lika hög, som en skeppsmast, vidare ser jag två smärre mäster, som stå uppställda mot rådman Vise's stallsvägg och ibland brukas som Timmerstänger, sen ser jag Garfvar Barks skyltkäpp med ett stort kalfskinn till segel i toppen — skall jag säga hvad jag vidare ser utan kikare, eller är det tillräckligt hvad jag redan uppräknat"? Under detta uppbyggeliga tal, som lik en vårbäck ström- 
 
 
 
 
 87 made fram ur herr Flygermans uppsvällda glädje, hade den unga frun brustit i gråt. Då han derföre kastade sin blick på henne, för att med en förnäm fägnad betrakta verkningarna af sitt skarpa skämt, fann han det hafva träffat hårdare, än han önskat, och blef till mods ungefär som en kamfio-spela- re, då han med triumf gifvit en svag granne husu-hugg och sluteligen finner, att han sjelf måste hjelpa honom att stryka. Hans pösande sinne föll tillsamman, som en spräckt väderblåsa, och hans godsindta hjerta blef mjukt som vax, då han såg hennes tårar. Han började försöka trösta henne och godtgöra sitt fel, och han blandade uppmuntringar och ursäkter tillsamman i ett tal, som, ehuru vida mildare till sitt lynne, föga eftergaf det förra i rörlighet och fart. "Hvad nu", sade han, "hvarföre gråter kusin Storm? Lägg icke sådana små saker på sinnet, meningen var icke så ond, som den let. Ingen kan neka att icke det är litet besynnerligt att kalla en opp i klockstapeln, för att se efter fartyg, då man icke har någon kikare. Men hvad man icke har, kan man väl få. Jag får väl lof att gå till gamle rådman ännu, så hungrig jag är, och be honom komma hit med sin stora tub, som jag sjelf skrufvade sönder i går och rengjorde åt gubben. Och hvad Stormen angår, må man säga huru mycket som helst att han är i sjöbotten; men jag har mina egna tankar om honom, jag. Snarare håller jag före att han ligger i Norrge och dansar med norrskorna vid denna tid. Huru var det med Styre här om året? Han var borta i sjutton veckor, utan att man visste om han sjunkit eller flugit, och kom hem ändå; det vet jag bäst, som fått trampa många fjät för hans skull och hela sista våren grassera med den der lättingen segelsömmaren, för att få hans nya segel färdiga". Det öfriga af detta tröstetal försvann bland stegarna i den gamla klockstapeln, under det vår kund skyndade ned, för att åter svettas och hungra en stund i sitt nyss åtagna värf. Så hastig var herr Flygerman i sina rörelser, när han en gång kom sig i språng, att den unga frun icke hann räkna många bedröfliga minuter, förr än hon åter hörde hans stämma från de lägre våningarna i tornet. "Jag har legat öfver Borgmästare och Råd i två års tid", hördes han säga till någon, som gjorde honom sällskap, "och bett dem låta laga nya trappor till klockstapeln, och jag har 
 
 
 
 
 88 för sakens skull låfvat att sjelf utan betalning se efter timmermännerna, men hittills har ingenting blifvit gjordt, och härefter göres icke heller något, förr än en eller annan brutit armar och ben af sig på dessa fördömda trädpinnar". "Fjeska icke, Flygerman", hördes den andra svara, "och slå ej kikaren så hårdt mot stegarna för hvar gång du fattar tag med handen, så förderfvar du hvarken dig sjelf eller den. Jag har i femtio års tid gått opp och ned på dessa trappor och bergat både armar och ben, Gud ske lof, till denna dag". "Det är förbannadt bra", anmärkte herr Flygerman åter, "så mycket mer kan man räkna att de tjenat ut och behöfde förnyas. Men mig gör det detsamma, jag har nog arbete förut och ser gerna att jag slipper alla extrabefattningar". Vid dessa ord hade han hunnit opp i tornet. Han tog genast plats vid en af luckorna, drog ut kikaren, lade den till ögat och började med rynkad panna och framskjutna läppar öfverfara synkretsen. Hans följeslagare blef något sednare synlig. Denne var ingen annan än den unga fruns förra fosterfader, och den helsning, hvarmed han mötte hennes, röjde en viss portion af den köld och det missnöje, hon var van att se hos honom ända från den stund, då hon emot hans vilja bortbytte omsorgen om hans gamla kattunsdukar, röda filtmössor och lerpipor, mot den om en ung och blomstrande man. För öfrigt var han en kort och rund gubbe af buttert och alfvarsamt utseende, till någon grad likväl mildradt nu af det nöje, hvarmed han fann sig på en plats, som näst kyrkan skänkt honom den största tillfredsställelse i lifvet. Med en skälig lott af naturlig stolthet förenade han nemligen en jernfast likgiltighet för allt hvad storhet fanns i staden, från borgmästarens till skoflickarens; den enda undantagen, att med hastig blick och osvikelig visshet upptäcka och igenkän- na ankommande fartyg. Han dref handel, men i kramboden stod han och slumrade; han var rådman, men på rådhuset teg han; i klockstapeln var han och ville han vara ett orakel. Lik den bedagade stöfvaren, som låter valpen vädra i buskarna och i lugn väntar tills han ger skall, stod äfven den gamle nu helt trygg och afvaktade resultaterne af herr Flygermans hetsiga forskningar, hvilken äfven, att fortsätta den oartiga liknelsen, i sin ifver allt för hastigt gaf ljud. 
 
 
 
 
 89 "Jag har mina egna tankar om fartyget der"! sade han och teg åter med den mystiska min, hvarmed han alltid älskade att ge sina små hemligheter vigt. "Om fartyget der? För Guds skull, säg om ett fartyg kommer"? ropade den unga frun och sprang upp från sin bänk. "Hm"! mente herr Flygerman, såg myndig ut och fortfor att kika. "Ro fram med hvad du vet", sade den gamle herrn, "och gif mig kikaren"! Den unga frun stod på nålar; herr Flygerman ensam var orubbelig. "Kursen rakt på kikaren", mumlade han för sig sjelf — "ett större fartyg — hvita segel — Märs hade mörka — Styre nya, mörka — har några trötta fjät tagit för dem — — hm"! härvid räckte han kikaren åt den gamle. "I linfe förbi Garfvar Barks skylt, rakt ut till hafs, se ditåt"! — Stapelkonungen intog sin thron vid luckan, och ett utbrott af löje, som mera liknade sågande än skratt, beledsagade hans första blick mot hafvet. "Ett större fartyg", sade han i det han sökte antaga herr Flygermans ton — "hvita segel ja, ja, så länge solen skiner på de gråa bräderna, jo; det värsta är att fartyget der står på grund, bror Flygerman, så att det icke slipper ur en fläck". "I Guds namn, låt mig då få veta hvilket fartyg"? frågade den unga frun. "Båken, båken, syster", svarade gubben helt kort. Den arma frun kastade en blick af sorg och missnöje på herr Flygerman, hvars förhastade upptäckter i hennes hjerta väckt ett hopp, som lika så hastigt förstördes. Denne åter sökte att rädda sitt knäckta anseende, ännu i dess döds- kamp, bakom lederna af en opposition, hvaraf dock endast orden: "det är förbannadt bra" — lika bepröfvade veteraner ryckte fram, men de öfriga stupade mellan hans tänder bland en tross af skorpor, hvarmed han på sin sednaste färd icke glömt att förse sig och dem han just nu höll på att med aptit förtära. Den gamle hade emellertid med sitt säkra öga öfverfarit hafvet, utan att varseblifva ens skymten af ett fartyg, och började redan skjuta ihop sin kikare, då han helt oförmo- dadt med blotta ögat såg ett stort skepp under fulla segel 
 
 
 
 
 90 sticka fram förbi en hög skogbeväxt bergudde, som inneslöt redden, och i flygande fart vända in mot hamnen. Denna öfverraskande syn bragte honom i en fullkomlig exstas. Hans andedrägt blef högre, hans kinder fylligare, han drog ut kikaren ånyo, lade den till ögat och utbrast i ord: "Ha du skojare, ha du skojare! slapp du mig denna gång? Jag ville önska du vore tre mil ut till sjös, så sannt jag skulle känna igen dig likafullt på skrytet och ståten redan, om ej på annat. Hvem är det du skyldrar för? — Och kanon-glug- gar har han låtit måla på det ruttna skrofvet och stuckit opp bogenbramstänger och hängt klutar på läsegels-spirorna. Kunde han ej hinna hem med mindre till hustrun, det tjocka sockerfastaget? Gud förlåte honom"! "Hvem är det"? frågade hans båda bisittare på en gång. "Märsen den gamla narren, Märsen. Om Flygerman låtit bli att skämma bort min kikare i går, då han nödvändigt ville putsa glasen, så kände jag redan igen gubben sjelf på däck, så nära är han. Men nu ro vi ut till hamnen att ta emot honom, och någon viker in på vägen till hans gumma och får henne att komma ut: och du syster", — här steg han opp och vände sig till den unga frun — "kommer också med, så kan du få höra ett ord om Stormen kanhända, om han ännu finnes ofvan sjö. Ja, ja, det är så dags att lipa och gråta nu. Det är annat att gå som skepparhustru och trampa trötta fjät och kika efter sin mans sönderblåsta lärftslappar, än att stå i min bod och ha goda dagar och plocka russin i munnen och bläddra i nya kattunsdukar — ja — jag undrar hvilken nöd gick åt dig då, syster"? Sällskapet följde nu den barske gubben ned ur klocksta- peln, den unga frun mera sorgsen än hon var då hon steg dit upp, och herr Flygerman utomordentligt förtretad öfver sitt misstag med båken, och öfver den skam han fått till tack för sitt besvär med kikaren. Denna hans förtrytelse stegrades än ytterligare af aningen om att han och ingen annan skulle få lof att göra invikningen till fru Märs. Han brummade under hela vägen, ehuru för mycket afbrutet och tyst, för att man skulle kunnat urskilja annat än enskilda ord. Först då, när man nalkades den tvärgata, vid hvilken fru Märs bodde, började hans knot höras tydligare. 
 
 
 
 
 91 "Och den gamla tjocka ankan"! hördes han säga, "om hon kommer med eller icke, kan det vara just lika. Märsen får tids nog händerna fulla ändå. Aldrig har jag hört en menniska prata så mycket som hon pratar; och hennes eviga: "hjertandes och jämmerli" kan skära öronen sönder på folk. Och hvem skall gå och säga till åt henne! Jag? — Vänta får man! Fan besitta någon har det goda i sig, att ens be mig; utan man tar bara för afgjordt, att jag skall vara på post och färdig att orka och springa — jag skall säga att det blir förbannadt tungt i längden". Med dessa ord vek han af på tvärgatan, och de båda andre fortsatte sin gång, öfvertygade om att hans förtrytelse alldeles icke skulle hindra honom att vara en pålitlig budbärare. Efter en kort promenad kommo de till hamnen. Den gamle herrn började genast ställa sin båt i ordning, för sjöfärden, reste opp mästerna, emedan vinden var begagnelig, och lossade seglen. Dagen öfvergick emellertid redan till skymning och en dimma, October-qvällens vanliga sällskap, utbredde sig småningom öfver vattnet och jagades blott sakta af den aftynande blåsten. Det var ingen tid att förlora, och gubben var redan i beråd att lägga ut och icke bry sig om sina båda dröjande passagerare, då han i hast hörde den väntade fruns tunga steg och kände hennes kopparstämma: "jämmerli, om kusin Flygerman har hjerta att narra mig? Var det nu gubben sjelf bara, riktigt han sjelf, stackare. Såg kusin honom på däck? Hjertandes, om han är sjuk kanske, och måste vara i kajutan. Annars går han i sin blåa rock med stora messingsknappar och i röd filtmössa och med sin gamla pipsnugga i munnen — tvy! jag snusar sjelf och tål inte deder röktrutarna. — God afton, gamle rådman, god afton stackars barn, är du här också och väntar din gubbe? Gud tröste dig! hvar han må hamnat. Men jämmerli hur liten den båten är; kan den bära fyra personer"? — "Stig in syster, så får du prata sen", sade den gamle och hjelpte utan vidare omgångar den kolossala frun i båten, som svigtade under detta väldiga tillskott i last. Snart befann sig sällskapet ett godt stycke ute på sjön, och ett lika så godt stycke hade fru Märs redan hunnit in i ett sladder, som hotade att aldrig bli slut och som helt och hållet betog alla 
 
 
 
 
 92 de öfriga både möjligheten och lusten att yttra ett ord. Det är dock endast i några droppar vi här kunna återgifva detta störtregn af prat, öfvertygade att skuren, i sin helhet lössläppt, skulle dränka läsarens tålamod i en syndaflod. Herr Flygerman var den som först drabbades: "Aj, aj, hur tunnt klädd kusin far ut i kölden", sade hon, "Gud bevare någon från att förkyla sig för min skull. Drag opp rockkragen: kusin har hela tiden hållit sig för öronen. Ack, den örvärken, när den anfäktar en rätt, vill den spränga hufvudet på en menniska. Jag har låtit rycka ut tre tänder i fjol och en i år och vet hvad värk vill säga. Se nu, ja se nu på bara hur han grinar, och det är visst och sannt att man kan förlora allt sitt humör med mindre präss. Gud gifve att Märsen stackars gubbe må slippa alla efterslängar af sin höstresa, om han nu verkeligen kommer hem. Och du stackars barn har ingen att möta! Gud förbarme sig öfver den, som skall lita på vatten och vind — hu! hvad den båten kränger — det är inte en ensam som går till kost, det är två och tre och hundrade. — Men du skall drömma, syster, det är otroligt hvad det hjelper att drömma. Hvar gång Märsen kommit har jag drömt om honom; det låter underligt, men det är klara sanningen. Såsom i sista natt, förlåte mina synder, bäst jag ligger i min sötaste sömn och har Anna bredvid mig i sängen, tycker jag att jag går i boden, för att hemta in kött, och då jag lyftar opp locket, står Märsen i tunnan och säger: helsningar från Köpenhamn, mamma! Vi se nu hvad det hade att betyda. — Men det blir ju alldeles mörkt, mitt herrskap, och bäst det är så stöta vi väl på en sten och drunkna här allesamman". Det hade också i sjelfva verket redan mörknat så, att den gamle rådmannen började misströsta om att hitta på fartyget. Hvad än värre var, hade han anledning att förmoda, att kaptenen redan hunnit ankra och begifva sig från skeppet, och han var derföre angelägen om, att förebygga den ledsamheten att förfela hans kurs och segla förbi hans båt utan att möta den. Han begagnade alla de pauser, han kunde tvinga in i sin språksamma följeslagarinnas sladder, för att lyssna efter rösten af någon talande eller ljudet af ett årtag ute på den vida, bortskymda fjärden. Då icke ett ljud förspordes, och vägen till den vanliga 
 
 
 
 
 93 ankarplatsen för skepp, som antingen af motvind eller mörker voro hindrade att segla in i den inre bugten af hamnen, var alltför lång och besvärlig att så sent på qvällen tillryggaläggas, ändrade han sin första plan och beslöt att lägga till vid en plats, från hvilken den väntade båten lika säkert kunde varseblifvas, som från slupen. Det var en udde, förbi hvilken inåt hamnen sträfvande farkoster måste styra, men som äfven hade en enkom för slupar inrättad brygga, vid hvilken mången från redden kommande plägade landa, om han för tillfället fann det bättre att gå till fots till staden, än att med armar och rodd sträfva dit. På denna udde landsatte den värde styrmannen sitt sällskap, öfverlåtande åt deras val, att dröja qvar eller begifva sig tillbaka. Omständigheterna fogade så, att man knappt hunnit opp på bryggan, när man till allmän glädje hörde de raska årtagen från en slup, som nalkades den. Man gissade genast hvem det var, som kom, och herr Flygerman, som icke var någon hatare af surpriser när han sjelf hittade på några, glömde, för nöjet att få syssla och ställa till, sin harm öfver den gamla fruns språksamhet, tog henne bestyrsamt vid handen och ledde henne så nära randen af bron som hon kunde förmås att gå. "Stå här", sade han, "och var tyst, om det är möjligt, en handvändning. Om båten far förbi så ropa vi den an, men om den lägger till, så tag emot gubben, det första han stiger med sin fot på trappan. Man har en gång förr ställt till ett dylikt spektakel och tagit några trötta fjät, för att få det i gång". Med en pigg handtryckning gaf fru Märs tillkänna, att hon både begrep tillställningen och var förtjust öfver den. Hon blef qvar på sin plats, jemkade om sin stoppade salopp, torkade med näsduken mun och näsa, strök opp sitt på pannan nedfallna hår och utstyrde, mörkret till trots, sina behag på det allra bästa. Ett kommando-ord, bortblandadt af rodden, hördes nu från slupen, årslagen upphörde och strax derpå såg den goda frun de dunkla konturerna af båtens befälhafvare bredvid sig på bron. Utan att dröja slog hon sina väldiga armar kring hans hals, tryckte en smällande kyss på hans läppar och utropade med 
 
 
 
 
 94 glad ifver: "Ha din skälm, känner du icke igen mig! Gud välsigne dig, välkommen hem"! "Lagom bäst, fru Märs", svarade den fremmande, med en röst, så förvånad och så olik den väntades, att hans ömma emottagerska sprang en famn tillbaka af förskräckelse. Men för en af sällskapet var denna röst icke tillbakastö- tande. Den unga frun hörde den med ett glädjerop och kastade sig ett ögonblick derpå i sin hemkomna mans armar. — Det var kapten Storm. Man förbigår de ordrika utbrotten af fru Märs' förundran och sorg, beledsagade både af skratt och gråt, och lika så den gamle Rådmannens kort och halfhögt yttrade förtrytel- se öfver de unga skepparenas osed, att låta tackla om sina fartyg på utländsk ort och förnya segel, utan att låta höra ett ord derom, hvarigenom hederligt folk kom att löpa liksom narrar, som första gången varit oppe i klockstapeln. Den belåtnaste af alla, näst det unga paret, var herr Flygerman, som oupphörligt, under vägen till staden, gnuggade händerna af glädje öfver sin sjelfinbillade förtjenst att hafva haft "sina egna tankar" om fartyget redan i början, en sak, som han som oftast påstod sig hafva yttrat med klara ord och kunna bestyrka med fru Storms intygan, ifall vittnen behöfdes. 
 
 
 
 
 PROCESSMAKAREN 
 
 
 
 
 
 
 
 
 97 Det var en kall vinterdag. Den skarpa blåsten och snön, som i vilda flockar jagades kring i rymden, lockade ingen ut på lustfärder och hvar och en, som icke hade ärender af vigt att förrätta utomhus, hölls gerna inne vid en brasa. Emellertid rådde i den aflägsna landsort, på hvilken läsaren nu ville fästa sin uppmärksamhet, en ovanligt liflig rörelse på vägarna, och man såg både gående och åkande sträfva fram genom de hopade drifvorna. Vintertinget skulle nemligen börjas med påföljande dag, och parter af alla slag skyndade att inställa sig. Den fredliga bonden, som dock ännu hade lust att våga sin riksdaler, för att få höra lagen tala ett snedt ord mot hans granne; slagskämpen, som nödtvungen vandrade framåt med en klen vägkost på sin rygg, och ett dussin örfilar på sitt samvete; tjufven med sina ultraliberala idder om gästfrihet; lösdrifva- ren med sin frisinnade håg; herrn med sina affärer och narrn med sina, menniskor af alla åldrar, vilkor och bekännelser samlades nu till den kända mötesplatsen, för att anklaga och anklagas, vittna och skåda. Tingsgården och gårdarne när- mast den hvimlade af folk, bekanta träffades och samtalade, slädar skötos fram och åter, hästar skrapades, vattnades, bundos, och öfver den brokiga skaran blickade då och då en ung sekreterare och en annan, utkommande på trappan, liksom för att mönstra sina armler. Bland de många anlända fremmande satt i ett af pörten en man med sin hustru. De sågo stundom med oro ut genom det trånga fönstret, och på bådas ansigten visade sig omisskänneliga spår af ett djupt lidande. Efter en stunds tystnad börjades dem emellan ett samtal. "Du såg då visst, att han ej kommit ännu"? sade qvinnan. "Se sjelf", svarade hennes man, "luckan är ju ännu fastskrufvad för hans fönster och farstun är stängd". "Kanske", utbrast hustrun med ett svagt uttryck af glädje, "kanske blir han borta och låter hela saken förfalla". "Säg hellre kanske blir domaren sjelf borta", invände mannen. "Har det hållits något enda ting, sedan öfversten fick sig sitt boställe här i socknen, då han ej varit tillstädes och släpat med sig vittnen och stämt in folk, så att knappast gubbar och barn fått bli hemma. Han har ju redan i flere år haft sin egen stuga vid tingsgården, liksom andra hafva sina 7 
 
 
 
 
 98 kyrkstugor, ty vid tinget der håller han sin gudstjenst, och der har han sitt sannskyldiga hem". "Men vi skola bönfalla och be honom", sade hustrun, "kanske har han ändå ett menskligt hjerta och vill ej se oss drifvas ut på landsvägen med våra många små barn. Kommer ett godt år, så få vi råd och kunna betala vår skuld, hvem vet, kanske redan i höst". I detta ögonblick hördes det skrällande ljudet af en kurir-klocka, och mannen bleknade synbarligt. Men midt igenom hvimlet af menniskor och lass åkte en släde in på gården och styrde med hejdad fart sin kosa rakt mot den nyss omnämnda stugan. I gafveln satt en bred herre i vargskinspels, hvars ragg pöste vidt öfver breddarna af den trånga slädan. Hufvudet syntes liksom insjunket i ett foderal af en tjock röd duk, som skulle tjena till munnkläde, och i hans famn låg på den yfviga fällen ett piphufvud, åtminsto- ne till vidden föga mindre reputerligt än ägarens eget. Framför honom på kusksätet såg man äfvenledes en herreman, att dömma af den brutna finska, på hvilken han ropte åt bönderna att ge rum och af hans sirliga sätt att göra statssnärtar i luften med sin piske. För öfrigt var hans drägt ingalunda beräknad hvarken på stat eller beqvämlighet. Hans korta, knubbiga figur var med möjligaste sorgfällighet insvept i en tunn kapprock, som, då han hoppade ur släden, syntes räcka honom blott till knät, och på hans blåa utborstade mössa hittade den yrande snön knappt så mycken lo, att den kunde fästa sig fläcktals. Herrn i slädan var den afskedade rika öfversten och possessionaten Tingkors, och herrn på kusksätet var hans hand-sekreterare, fac-totum och nådehjon, den grånade studenten Simon Timotheus Gåsevinge. Att anbefalla häst och släde i vård åt en af de kringståen- de bönderna, läsa upp dörren och låta inbära fällar och packning var för herr Gåsevinge ett ögonblicks verk. De båda herrarne trädde in, och snart såg man den lilla stugan upplyst af en blossande brasa och öfversten gravitetiskt placerad i en länstol vid bordet, medan herr Simon Timotheus med beställsam ordentlighet påtände tvenne ljus, städade sin patrons effekter och sökte att genom flitigt dammande och putsande skydda den sorgliga återstoden af 
 
 
 
 
 99 sin ungdoms-kapprock, hvilken han för köldens skull ännu bar på sig, för hvarje menlig inverkan af den smältande snön. Läsaren har utan tvifvel redan igenkännt den gamle krigaren och ser honom, i följd af hans nedslagna gäldenärs skildring, kanhända icke med de blidaste ögon. Det torde derföre tillhöra opartiskheten, att yttra några försonande ord till hans förmån. Öfverste Tingkors var ingen blodsugare på sina gamla dagar, fast han älskade tvister och strid. Han hade tjenat fäderneslandet med skälig utmärkelse i Pommerska fälttåget och sedan tyckt sig vara lika väl som någon annan berättigad att sätta sig ned i ro på sina ärfda och förvärfda egendomar. Med allt detta, plägade han säga, hade han icke dragit sig som ett lastdjur undan oket, för att lefva för magen blott. Menniska hade han varit och krigsman, och som menniska och krigsman ville han lefva ännu, fast han icke kommende- rade regementer och bataljoner mera, utan kapitel och paragrafer. I sjelfva verket hade tillgången varit sådan, att lugnet småningom blifvit honom för mycket lugnt, och en och annan jordtvist med hans grannar just i behörig tid kommit emellan, för att leda honom in i rättegångsaffärer och gifva honom smak för de egna skärmytslingar, som utkämpas inför domarens thron i tingsstugorna. Med en dryg portion af stolthet och sjelfförtroende och en än större af naturlig enfald, hade han sålunda under årens lopp kommit till den öfvertygelse, att processen varit hans egentliga fält och lagen det svärd, med hvilket han kunnat bringa sig opp åtminstone till en generals-värdighet, om han blifvit jurist. Redan för flere år tillbaka hade han låtit uppföra sitt högqvarter, som han kallade det, vid tingsgården. Nu var hans tid delad emellan rättegångstvister, träkarlsspel och hågkomster från hans militära bana, och alla dessa hans favoritförströelser sammanväfde sig med hvarandra i hans föreställnings-sätt och hans tal till ett tyg af den brokigaste färg och ränning. Korten voro för honom trupper, en batalj kunde han kalla en process och en process åter en robert; han spelte ut ett kompani, ryckte fram med en trumf och gick i elden med sitt memorial. För öfrigt låg öfver hela hans väsende ett flegmatiskt lugn, och i hans stora fylliga anlete 
 
 
 
 
 100 upptäcktes lätt en viss enformig dryghet, förenad med en godtrogen enfald, som dock stundom uppiggades till ett kolossalt uttryck af glädje öfver någon liten slugt påhittad fint. Han hade nu en stund med stor myndighet sträckt sig i sin länstol och, med några väldiga rökar pustat reströttheten ur sin kropp, när han tyckte det vara tid att gå på saken och som vanligt inledde sina ordres med en liten personlig apostrof till sin medhjelpare: "Gud förbarme sig öfver er ordentlighet, herr Gåsevinge, med hvilken ni ändå icke kommit dess längre i verlden. Hör då en gång opp att städa! Städa må man hemma, om man så har lust; men här lefva vi som vandringsmän, herr Gåsevinge, i fält, i ett läger, med brinnande krig för dörren, och här gäller det att se efter våra trupper och icke våra pelsar. Packa opp dokumenterna, min vän, så att vi få sortera dem än i afton. Kom ni i håg att taga med er Torpar Johans inlaga och gamle Pistols fattigbevis. Våra kort bli sämre och sämre, gudnås, och inom några år komma vi till tingsbordet med bara hackor". Till denna sista klagan hade den gode öfversten allt skäl. Alla hans gamla mål voro i tidens längd småningom afgj orda och nya ville icke mer räcka till, emedan hvar och en af hans grannar, af farhåga för hans processlust, med omsorg sökte undvika alla sådana förbindelser med honom, af hvilka någon rättegång kunde föranledas. Herr Gåsevinge öste upp en af kappsäckarna och började framdraga akter och dokumenter, visserligen icke så digra mer, som i (ordna bättre tider, men dock tillräckliga ännu för att småningom fylla hela bordet. Den gamle öfversten satt gungande i sin länstol och kastade en belåten sidoblick på hvarje nytt pappershäfte, som uppdukades. När allt var upplockadt och framlagdt, skakade han sakta på hufvudet och sade med en half suck: "Håh hå, min kära Gåsevinge, är leken slut ren"? "Och sanningen att säga, herr öfverste", mente denne: "jag tror vi hafva fått en hackhändelse". "Men skuldfordringsmålet mot min granne, Simon Paavo- la", inföll öfversten skrattande, "skall dock göra spel. Det är ett äss, vill jag förmoda". 
 
 
 
 
 101 "Om herr öfversten" — här hostade herr Gåsevinge — "jag menar ifall det ej är för hårdt att drifva honom på landsvägen med hustru och barn". "Tyst, Gåsevinge", sade öfversten med en sträng mine, "ni är sjelf en stackare, jag säger en godhjertad narr, och derför vill ni vara en stackarpatron i alla edra dagar. Låt mig icke höra vidare om den saken. Jag är en gammal man, som snart har gjort min kampanj i verlden, och. Gud skall veta, att det svider mig i hjertat, att jag icke kan göra slam på Paavola utan att se honom gå ifrån gård och grund; men så måste det ske. Sitt ned och börja mönstringen". Herr Simon Timotheus tog sin plats vid bordet och började med en vigtig embetsmine genomgå och väga de utbredda dokumenterna. "Primo", började han, "ängstvis- ten med" — — "Gå förbi, gå förbi", ropade Öfversten, "det är ett uselt kompani och skall springa vid första salfvan". "Secundo, concept-inlaga emot etc. etc. beträffande olaga skallgång etc. etc." "Läs opp den; har ni kunnat få någonting af den saken, min kära Gåsevinge"? "Det är blott ett utkast", svarade denne, "lagrum och parter stå ännu icke utförda, utan endast som etceteror; men uppställningen är ungefär denna: Ehuru utredt är, att skallgång i denna Socken efter vargar och andra skadedjur blifvit af ålder anställd sålunda, att skallkedjan börjat från fastlands sidan och derifrån dragit sig ned öfver näset mot Susiniemi halfö, hvarvid näten städse varit uppsatta tvärs öfver ängslöten, en knapp halffjerndelsväg från södra udden, hafva dock i sistförflutna höst vederbörande skallupp- syningsmän af illvilja eller annan okänd anledning i så måtto vikit ifrån urgammal och häfdvunnen ordning, att de börjat skallgången ifrån ofvannämnde södra udde och motat med näten i skogsbrynet af fasta landet just ofvanför näset. Då jag i egenskap af förut vorden etc: etc. såsom boställe innehar Susilax gård, upptagande med underlydande skogs- marker och ägor större delen af berörde halfös södra ända, har jag ansett mig befogad hos etc. etc. anföra besvär öfver nyss nämnde vederbörande skalluppsyningsmäns lagstridiga åtgärd, yrkande härhos, i stöd af etc. etc. samt etc. etc. och 
 
 
 
 
 102 vidare etc. etc. ansvar för den skada mig derigenom tillfogad blifvit; i thy att icke allenast skogsfågel utan äfven harar och annat nyttigt villebråd genom mera sagde åtgärd blifvit från mina ägor förskrämda ut i det vida landet, dädan de hvarken snart ej heller till lika mängd mera torde återkomma". "Bra", ropade öfversten, "bra min gode vän. Slå vatten i thepannan och värm er ett glas toddy; är ni blott i stånd att ladda skarpt edra tre etceteror, så hafva vi affären i händerna". Icke litet belåten och nöjd öfver sin gynnares goda anbud och till och med smickrad af bifallet, besörjde herr Gåsevinge sitt glas och satte sig åter med ett ganska sorglöst utseende vid bordet, ehuru litet han i sitt innersta hade afgjordt, hvadan han i hast skulle taga ammunition, för att ladda skarpt sina tre pompöst framdragna kanoner. Emeller- tid ville han låta saken bero på en ytterligare konferens med de unga juristerne vid tinget, hvilka han också eljest, af andra spirituella, att icke säga spirituösa, anledningar innan aftonen ärnade besöka. I öfrigt var herr Gåsevinges hufvudsakligaste ögonmärke för hela denna tingstur det, att kunna beveka sin patron till miskundsamhet mot den fattige gäldenären, hvars bedröfliga belägenhet i yttersta grad oroade hans medlidsamma hjerta. I denna afsigt hade han gerna uppbjudit all sin juridik, för att ge hvarje förekommande mål det möjligaste utseende af probabilitet och rättvisa, öfvertygad om att den gamle öfverstens benägenhet att låta sin fordran hvila, helt och hållet skulle bero af mängden af de mål, han hade utsigt att vinna; men vid närvarande konjunkturer syntes honom denna uppgift allt för svår, för att han ens skulle kunnat hoppas den minsta framgång vid försöken att lösa den. Han bemannade sig dock med värdighet, lik en gammal korporal som bevarar sin militäriska hållning, om han än är ställd i ledet med odugliga rekryter, tog åter några papper i handen och började mönstringen. "Protest emot hållskjuts-utgörande med tvenne hästar från Susiniemi rusthåll". — — — "Far förbi den saken, herr Gåsevinge, der står ingenting att göras".. "Tvist med Höga Kronan angående rättigheten till kalk- 
 
 
 
 
 103 brytning å Korpi krononybygges ägor". "Den saken har räckt ett år och skall med Guds hjelp räcka än flere. Gå vidare, min vän". "Promemoria i backstuguhjonets Elsa Eriksdotters skadeersättningsmål mot bonden Erik Eriksson för en af dennes hund ihjälbiten tupp". "Halt, stanna litet! Detta mål får ni lof att taga i ert namn, min kära Gåsevinge. Saken är i sig sjelf högst intressant, min vän; men konveniensen kunde hafva någon- ting att anmärka, om jag dref målet sjelf. En general, ser ni, får icke rycka i fält med bönder, och man täcks icke spela om halfören, då man fått sig en viss rang i verlden. 0, min kära Gåsevinge, om jag vore i er lyckliga ställning i det afseendet, att icke bero af verldens fördomar! I min utnötta svarta rock, med mina dokumenter under armen, skulle jag vandra omkring, från den rikes och mäktiges platser till torparns koja, öfver allt skulle jag få höra hvar någon orättvisa skett, eller något intrassladt vore att utredas, och komma till tinget med armler, som, jag försäkrar det, fordrade ett lika stort genie, för att rätt anföras, som någonsin de verkliga. Det är er storhet, Gåsevinge, och er lycka, som ni vunnit genom er godsinnta efterlåtenhet i verlden och ett glas då det kunnat fås" — här flög ett ofantligt löje öfver den ädle öfverstens anlete — "det är er storhet, säger jag, att kunna vara efter er egen smak och er egen öfvertygelse, utan att strax draga hopens ögon på er. Skulle en högre än mensklig domstol finnas, dit man i laga ordning kunde instämma verlden för allt det tvång man lider af dess fördomar och enfald, jag försäkrar er, Gåsevinge, det målet vore ingen hacka att spela ut. Promemorian har jag sjelf gjort efter den gamla qvinnans utsago och antecknat några vittnen. Låt det bli emellan oss och nämn mig icke vid hela processen". "Saken är sådan: Käranden äger en tupp, som ibland utredes hafva gått på svarandens gård och myllat sig bland hans tobaksplantor. Svaranden har brukat hot. En dag hafva vittnen förnummit hundskall och derjemte häftigt kacklan- de på svarandens gård, gått dit och sett kärandens tupp ligga ihjälrifven, och besagde hund löpa femton till tjugu alnar från stället. Gårdsägaren utredes hafva stått på trappan och 
 
 
 
 
 104 lockat honom in. Hvad tyckes er, Gåsevinge, så långt är saken klar." "Alldeles", anmärkte denne, "och synes ej kunna förlo- ras". "Vänta", sade öfversten med ett finger på näsan, "nu kommer en benigare omständighet. Samma vittnen intyga äfven, att de i samma stund sett en stor slaghök sätta sig opp på stalltaket, vid pass sjuttio steg från valplatsen. Huru vill man få bort den. Tuppen är rifven, efter kärandens påstående af gårdsägarens hund, efter svarandens påstående af höken. Ser ni min vän, saken har mera vigt än man ville tro, och Gud vet hvad som i den kan utredas". Herr Gåsevinge hade i grunden ingen lust att uppträda i detta mål, i synnerhet sedan han insåg vanskligheten af detsamma, och befarade att omständigheterna dervid skulle väcka uppseende och göra honom till ett åtlöje för hans bekanta vid tinget; han började derföre söka draga sig ur spelet och anmärkte: huruvida det icke vore skäl att låta saken förfalla, så mycket hellre, som den icke vore herr öfverstens egen, och som för bristande vittnen och upplys- ningar föga anledning vore att vänta en gynnsam utgång? "Vasserra nej"! sade öfversten, "här är icke fråga om mitt, om ditt, om vinna eller förlora, utan om en vida vigtigare sak: hvad kan menniskoförnuftet uträtta, då det användes rätt och känner sina hjelpmedel? Lagen har sin form och domaren måste dömma efter den, för eller emot, må vara; men märk väl, talangen ligger deri att kunna bringa sin sak så nära vinsten som möjligt. Ser ni här äro tre omständigheter att öfverväga: först hundens natur, sen tuppens och sist hökens. Det är afgjordt och kan bevisas, att den förstnämnde skäller på fågel, följakteligen biter, när han kommer öfver någon; och likaså kan man med skälig visshet antaga, att han denna gång blifvit äggad af sin husbonde". "Men", anmärkte herr Gåsevinge, "huru kan man väl förklara att tuppen inväntat honom, då den hade vingar och fötter att draga sig ur spelet med"? "Var icke enfaldig, min vän", sade hans patron missnöjdt, "ni vet att den var tam, så vida den lefvat sin mesta tid med sin ägarinna i hennes trånga koja." "Men höken"? mente herr Gåsevinge. 
 
 
 
 
 105 "Nå väl höken", sade öfversten ifrigare, "är det väl rimligt och öfverensstämmande med detta djurs natur, att han skulle vågat sätta sig upp på stalltaket blott sjuttio steg från rofvet af hundar och menniskor"? "Men om herr öfversten förlåter", invände hans klient, som allt vidare ville rädda sig undan det ledsamma upp- draget, "är det väl mera rimligt, att han skulle hafva vågat flyga milt emot skallet och sätta sig så nära, utan anledning"? "Inga krokmarscher och advokatsknep"! ropade den gode öfversten och slog sin hand mot stolkarmen, högeligen uppbragt. "Ni kan gå hvart ni behagar, jag behöfver er icke mer för i afton, och vill ni icke åtaga er denna sak, så får jag nog den, som gör det. Utan anledning"! upprepade han litet lugnare, "var det icke anledning nog att han hörde kacklan- det". Herr Gåsevinge steg opp, tog sitt glas, drack med en vördnadsfull bugning öfverstens skål i botten och aflägsnade ig• Herr Gåsevinge var för mycket van vid dylika små stormar, för att befara någon allvarsammare olägenhet af sin förtrytelse och i någon mon låta modet falla. Tvertom var det honom icke oangenämt, att för ett så lindrigt pris hafva undsluppit den brydsamma befattningen med sin patrons dokumenter och deremot förvärfvat sig friheten att besöka sina vänner och gynnare i farstukammaren i tingshuset. Derföre hade han icke förr tillslutit dörren efter sig, än han ökade sin fart, sprang lätt trippande genom snön öfver gården och inträdde i sekreterarens rum, dit ljudet af ett muntert glam och skenet af upptända ljus redan på afstånd behagligt inlockade honom. Snart hade han der vid ett glas, som lika villigt bjöds som emottogs, helt och hållit förgätit både sin principal och hans angelägenheter, och satt nu hela den, långa qvällen i sin snäfva, sorgfälligt bibehållna och borstade svarta frack, bland de unga moderna herrarne, rik som en konung och vida sorglösare, betalande derjemte med tallösa historier från sin akademiska tid och sina tingsturer de artige värdarnes frikostighet. 
 
 
 
 
 106 Minnet af fordna så väl gladare som sorgligare dagar i förening med punschen gjorde hans hjerta mjukt som vax, och det var ej utan ett innerligt deltagande, endast ibland afbrutet af ett litet öfverdådigt skratt, hans unga ännu icke till filistrar mognade åhörare upptogo de enkla, lätt förståd- da teckningarne ur hans egen lefnad: huru han växte opp med hela verlden i utsigt, han såsom andra, huru hans horizont småningom mulnade vid akademien, till dess äfven hans närmaste mål bortskymdes helt och hållet, och det toma skenet af verldslig ära och utmärkelse blef honom af vana lika umbärligt, som solen var honom nu, der han satt i en varm kammare, med ett glas för sin qväll och bröd för sin morgondag. Så förflöt qvällen, och herr Gåsevinge märkte i sin vekhet ej, förr än han kom ut på gården för att begifva sig hem till hvila, huru veka hans knän blifvit. Då vår kund kom ut på trappan, hade snön upphört att yra, blåsten saktat sig, och månen framträdt mellan de skingrade molnen. Hela nejden strålade af ett magiskt skimmer, och stillheten, som redan rådde öfver allt, gjorde den dubbelt inbjudande. Herr Gåsevinge hade först ärnat vandra hem; men ljufheten af den klara qvällen och farhågan derjemte att träffa öfversten oppe ännu och röja sin närvarande ställning bevekte honom att försöka en liten vandring ut på träsket, som glittrande utbredde sig nedanför tingsgården. Han ville svalka sig och förjaga ur sitt hufvud de ledsamma dunsterna af punschen. Såsom en stor beundrare af naturen, började han derföre sin vandring med en dunkel förtjusning i sitt sinne, men tillika icke litet störd af de hopade drifvorna, som oupphör- ligt skärmytslade med hans envisa fötter. Minnen, känslor och gestalter från förflutna tider sväfvade fram för hans inbildning och försvunno åter för stötarna af hans ojemna steg; länge vandrade han utan att kunna sammanhålla någon enda bild, till dess sluteligen taflan af hans lefnad uppklar- nade på några punkter och hans orediga tankar började forma sig och öfvergå till ord. "Gåsevinge", sade han med kort alfvar, "tror du på en Gud"? — Efter denna fråga pauserade hans tanke länge, förd med 
 
 
 
 
 107 strömmen af hans känslor; sluteligen fick den åter botten och begynte: "När du förr var vid akademien, Gåsevinge, åren gingo förbi och läsningen blef dig tung, hvem höll dig vid godt mod och lät dig icke bli en odugling i verlden, utan gaf dig ditt fält att arbeta och gagna på? Hvem var det som löste ut dina kläder från din hyresvärd då du nödgades resa, och icke lemnade dig att färdas naken kring landet och förgås? Gåsevinge, är du otacksam? Hvem har gifvit dig föda då du hungrat och herbergerat dig, då du varit utan tak. Se hur herrligt månan lyser mot granarna på stranden. Ingen usel här; himlens ljus och lifvets bästa gåfvor dela alla lika; och roligt är att vara menniska ibland. Men hurudan är du emot dina bröder? Gåsevinge, ransaka dig och säg hvad blir ditt verk för morgondagen? Slå dig för ditt bröst och känn hvad du bär i din ficka. Hjelp din like, då du njutit hjelp. — — Här, här, detta usla papper, bergas det, förderfvas åtta oskyldiga menniskor; kastas det ut att drifvas af vinden, se, så blifva alla dessa orörda i sin boning. Nu är stunden kommen. Menniskogunst och menniskoogunst lika mycket. Gåsevinge, var glad, du har gjort en ädel gerning"! Med dessa ord hade han fått fram den fattiga bondens skuldsedel, som han med flere andra dokumenter bar i sin ficka, och kastade den nu med afsky långt bort ifrån sig på isen. Efter denna beundransvärda bragd vände han om, kom ändteligen hem tillbaka, fann nyckeln på öfverenskommet ställe och inträdde i stugan, der den gamle öfversten insomnat djupt i sin säng, och der äfven Gåsevinge sjelf genast utsträckte sig på en af pelsarna och insomnade glad i sin behagliga yra och obekymrad om den kommande dagens plågor. Herr Gåsevinge vaknade ganska tidigt morgonen derpå, och hans första tanke, sen han släckt sin törst, var en dunkel föreställning om den föregående aftonens äfventyr. Men då han såg mörker råda omkring sig och icke hörde något annat ljud än skrålet af den gamle öfverstens djupa andetag, fann han sig alltför litet skyldig att redan så dags gifva sig i händerna på dagens vedermödor, lemnade derföre outredt 
 
 
 
 
 108 om det var en dröm eller verklighet, som sväfvade för hans erinring, vände sig om på sitt andra öra, slog allt bekymmer ur hågen och insomnade åter tyngre än någonsin förut. Då han gången derpå öppnade ögonen, såg han morgonen redan gråna utanför rutan och öfversten sitta vid sitt bord med sina papper och en rykande kaffepanna framför sig. Herr Gåsevinge ville som en försigtig general rekognoscera förhållandena, innan han började röra på sig, och låg derför en stund helt tyst och betraktade den gamle. Var det en följd af den lätthet, som i allmänhet är morgonen egen, och som meddelar sig åt lynnet, eller af dagens väntade fröjder, allt nog, öfversten syntes i en ovanligt ljus stämning, öfver hans panna låg ingen sky, hans läppar myste ofta, och hans händer sväfvade öfver doku- menterna som en fågels vingar öfver ungarna i boet. Vid så lyckliga förebud vågade vår kund sätta sig opp på bädden, sträcka ut armarna och i all beqvämlighet gäspa bort sömnen. "Ändteligen", sade den gamle öfversten i en mild ton, då han såg sin medhjelpare så långt kommen, "god morgon, min kära Gåsevinge, stig opp nu och få er en kopp kaffe. Jag har velat låta er sofva ut, för att ha någon hjelp af er i dag; ty jag kan väl gissa hvar ni kamperade i aftse". Sålunda tycktes hvarje hågkomst af gårdagens förtrytelse vara utplånad ur öfverstens sinne; men blotta påminnelsen om föregående afton verkade på herr Gåsevinge vida kraftigare, än utbrottet af hans gynnares onåd dagen förut. Med tysta steg smög han sig till en stol, på hvilken han äfven i sin nattliga yrsel icke försummat att lägga sin frack väl ihopviken, vände sig bort och började undersöka bröstfic- kan, liksom hade han allt framgent sväfvat i ovisshet om, huruvida han verkeligen gjort af med reversen, eller blott gäckades af en dröm. När han nu genombläddrat papperen och såg sin farhåga besannad, fick han en mulen mine, sköt fram läpparna och syntes högeligen förvånad. Emellertid, då det skedda icke kunde göras oskedt, bemannade han sig snart med sitt gamla flegmatiska lugn, påklädde sig sin frack och steg fram till bordet med så klar panna som möjligt, öfverlåtande saken åt sin egen gång. 
 
 
 
 
 109 Men en ny pröfning drabbade honom genast, ty hans principal begynte: "Se så, Gåsevinge, tag er en kopp kaffe nu till att börja med och sätt er. Jag har bläddrat genom korten — i förbigående sagdt skall ni icke plåga mig mer med sådana surcouper som i går, ty de tjena till intet — jag har mönstrat, min vän; men finner icke reversen. Den har ju ni i förvar"? Herr Gåsevinge nödhostade några gånger, men kunde oaktadt alla förberedelser icke utarbeta något bättre svar än ett högst otydligt: "utan tvifvel". "Hur utan tvifvel"? sade öfversten, "stack ni den icke hos er, då vi reste hemifrån i går"? "Herr öfversten har alldeles rätt, det var jemte fattigbevi- sen och flere andra smärre papper, som jag ännu bär i min ficka". Med dessa ord skyndade herr Gåsevinge att med en artig bugning taga en af kopparna och slå i sitt kaffe, angelägen om att i skygd af någon förrättning dölja sitt bryderi. "Var icke så der bortblandad nu mera", sade öfversten, som icke kunde ana den rätta orsaken till klientens besynnerliga sätt att vara, "låt oset gå er ur hufvudet, min kära Gåsevinge, ty här behöfves snart både reda och drift. Det är en förunderlig indolens, som måste vara er medfödd och som gör att allt i verlden är er likgiltigt, utom mat och dricka och sömn. Derföre har också verlden vändt ryggen åt er, min vän, ehuru ni af naturen icke är hvad man egentligen kan kalla vanlottad hvarken på förståndsgåfvor eller utseen- de, om jag undantar ert alltför mörka skäggbotten, ert sträfva svarta hår och kanske äfven er mage, som är för trind för en så liten figur. Eljest har ert öga, då ni är rätt mornad förstås, en viss pigghet, som jag tycker om, och er mun ständigt ett drag af en så oförarglig belåtenhet, att man ej länge kan vara förtörnad på er, fast ni måste medge, att man stundom kan hafva giltiga skäl dertill. Jag säger allt detta icke såsom någon förebråelse; jag har tvertom hela denna morgon skrattat hjertligen så ofta jag sett er på er vargskinnspels i vrån, der ni kunnat låta väggar och tak ramla öfver er utan att vakna. Vet ni, här har jag haft stugan full af folk, medan ni sof. Paavola var här med hustru och ett par barn, och ville åter förmå mig till att ge honom 
 
 
 
 
 110 anstånd med betalningen till nästa höst". "Och hvad behagade herr öfversten afgöra dervid, om jag får fråga"? "Jag hade svårt att få den narren att begripa, att ingen är så galn, att han permitterar sin dugligaste soldat midt under brinnande krig. Eljest var jag just på vägen att ge efter för deras klagan, ty jag har en upprorisk natur, som i vissa afseenden är svår att hålla i tygel, men jag kom i lagom tid att kasta ögat på er, Gåsevinge, och såg huru nöjd menniskan kan vara, om också icke allt går henne så väl i händerna, och denna sak räddade mig från en stor dårskap. Och nu får ni lof, min vän, att sätta er ned och ställa våra trupper i ordning; hvad mig beträffar måste jag gå opp till häradshöfdingen, för att med honom planera ut marschen för det hela. Gif akt på er sjelf, min vän, och låt icke den lede frestaren få makt med er, medan jag är borta. Så, så, jag kommer väl sjelf tillrätta med öfverrocken, besvära er icke, herr Gåsevinge; men mina galoscher, hvar kunna de vara? Tack, tack! lycka till goda koncepter; jag lär väl föga komma från tingssalen mera under denna förmiddag. Far- väl"! Så snart öfversten lemnat rummet, öppnade herr Gåsevin- ge vägkost-skrinet och tog sig en liten värmare, för att kunna motstå morgonkylan. Strax derpå kastade han sin kapprock på sig och smög sig ut, i afsigt att söka upp den fatala reversen, ifall den ännu kunde finnas qvar på stället, der han, i anfallet af sin menniskokärlek, sist lemnat den. Då han kom ut på isen, fann han icke ens sina spår mer, emedan ett oväder åter inträffat under natten, och att något nära erinra sig hvart och huru långt han rigtat sin färd, stod icke i hans makt. Högst snopen vände han derföre tillbaka hem och började nu att med ansträngning af alla sina krafter ordna och utarbeta akterna, för att så vidt möjligt var stämma sin patron till glädje och derigenom mildra den hotande stormen. Men dagen skred fram, bud började följa efter bud från öfversten, som fordrade än den ena inlagan än den andra, och olyckliga resultater af dem alla ökade än mer det bekymmer, hvaraf hans arme sekreterare plågades. Krono- tvisten hade utfallit illa, skallgångsmålet var förloradt, 
 
 
 
 
 111 emedan de tre etcetera i brådskan icke kunnat laddas med annat än löst krut, den gamle krigaren sjelf hade blifvit pliktfälld för svordom af förtrytelse inför rätta, och till råga på alla dessa jobsposter hörde herr Gåsevinge ändteligen i sin nöd ljudet af öfverstens steg i farstun och såg honom inträda pustande af ifver och med vredens stelhet i det stora vidöppna ögat. "Ryck fram", ropte den gamle, "ryck i herrans namn fram med er reserv, Gåsevinge; det är icke tid nu att sitta här och lurpassa. Våld går öfver allt och pardon ges ingenstädes. Hvilken dj-1 — här åtminstone må man då få svärja saklöst — har gifvit er in det orådet att lita på edra etceteror tills nöden tvingar er att sätta in hvilka paragrafer som helst i stället. Nu måste ni fram med tuppen, och sen skall jag hugga på Paavola. Ställ sakerna i ordning och följ med mig dit opp, man täcks dock icke tappa hvart mål". Lyckan gynnade herr Gåsevinge öfver all hans förmodan, så att han redan på gården, under det han med klappande hjerta gick opp till tingshuset, fann ett vittne, hvars utsago utgjorde det kinkiga skadeersättningsmålet till hans fördel. Den gode öfversten satt under rättegången på sin vanliga stol i salen och afhörde allt med spänd uppmärksamhet. När utslaget fallit blinkade han förtroligt åt herr Gåsevinge och gaf honom tillika med handen tecken att nalkas. "Den saken skall ni halva tack för", hviskade han honom i örat, "gif mig nu inlagan mot Paavola". Herr Gåsevinge hade ingen undflykt. Med så stor hållning som möjligt framdrog han ur sin ficka de begärda papperen, till det yttre besörjda med all sorgfällighet, och gick tillbaka till sin plats nära dörren, der han sedan, med armarna i kors öfver bröstet, hufvudet litet nedsänkt mot skuldran och största menlöshet i mine och hållning, afbidade stormen. Redan var parten inkallad och inlagan producerad, då domaren, öppnande dess pompösa skal, fann kärnan borta. "Reversen saknas ännu", sade han och fäste sin blick på öfversten. "Reversen, reversen", upprepade denne och såg på sin adjutant, skakande missnöjda på hufvudet. Herr Gåsevinge tog upp sina papper ur fickan och låtsade söka. Sin menlösa mine förändrade han icke; men stora 
 
 
 
 
 112 svettperlor började framtränga på hans panna. Efter en stunds sökande lättade han sitt hjerta och sade med en half suck: "den måste vara förkommen". "Är ni då alldeles rasande"? ropade öfversten och sprang opp; men hejdade sig i samma ögonblick af respekt för rätten och satte sig åter blodröd af harm. Den arme bonden hade märkt förhållandet och sade efter en stunds tystnad helt enfaldigt: "hvartill behöfs här papper; nog vet jag utan sådant att jag är i skuld hos herr öfversten". "Ja", inföll denne genast, "på ett hundrade riksdaler med upplupet intresse för ett år och tre veckor, är det icke så"? "Summan är riktig", sade hans motpart och tog sig vid örat, "och det är väl ett år och mera, sen jag fick den till låns; men svårt är för mig, ädle herr öfverste, att hastigt dra mig till minnes veckotalet". "Skrif opp till protokollet", utbrast öfversten, "att han vidgått skulden. Der hade ni, Gåsevinge, spelt mig ett vackert spratt, utom den arme mannens enfald". Vid dessa ord öfvergick hans anlete ifrån vrede till det groteska, triumferande uttryck af förnöjelse, som alltid infann sig, så ofta han tyckte sig hafva gjort någonting utomordentligt väl. Målet afgjordes utan vidare omständigheter och sessionen slöts för förmiddagen. Vid middagsbordet, der öfversten kort derpå befann sig på tu man hand med sin medhjelpare, hade han tillfälle att ostörd uttömma hela floden af sin bittra vältalighet på denne. Herr Gåsevinge satt emellertid helt lugn, höjde blott då och då på axlarna, som sjöfågeln under ett hällregn, och väntade åter på solskenet. Detta blef icke heller länge borta. "Gåsevinge", sade öfversten sedan han trätt sig till nöjes, "var det af enfald eller af klokhet den arme narren bekände"? "Af båda delarna, herr öfverste", svarade denne. "Enfald och klokhet äro hvarandra nära, och jag menar att han med skäl kan räkna på miskundsamhet nu då han visat sig så redlig". "Hvad! Vill ni då att jag skall släppa fågeln åter, sen jag en gång haft bestyr att fånga den"? "Ingalunda helt och hållet, herr öfverste, utan vilkorligt, 
 
 
 
 
 113 så att han får anstånd på ny förskrifning". "Topp! min kära Gåsevinge, ni skall hafva tack för detta råd. Jag är ingen blodsugare och vill ingen redlig mans ofärd. Laga ni att jag får en ny revers i laga form, så slipper jag den nöd jag varit i och får någonting i besparing till nästa ting. Det blir ändå ett mål till, ty lita kan jag derpå, att jag får lägga in på karlen då åter. Tiderna äro dåliga min vän och man måste hushålla. Akta er blott att härnäst spela mig ett dylikt spratt och lär er en gång att handtera affärer med alfvar". Herr Gåsevinge bugade sig för förmaningen, skar för sig ett godt stycke stek och glömde minuten derpå så väl sina sednaste, som alla andra förut öfverståndna bekymmer. 8 
 
 
 
 
 
 
 
 
 FÄSTNINGSFÄNGARNE (1867) 
 
 
 
 
 
 
 
 
 117 Vid en nordlig vik af Saimen ligger den lilla staden Nyslott, och nära derinvid, på andra sidan af ett smalt sund, en uråldrig fästning, med höga murar och några runda torn. I fredliga tider har denna fasta plats begagnats såsom fängelse för brottslingar, dubbelt sorglig för de olycklige, både genom sin egen dysterhet och sina omgifningars skönhet. Huru mången längtansfull blick måste icke, från dessa grafvar för lefvande, hafva sväfvat ut öfeer Saimens solbelys- ta vågor, blott för att låta ett förvildadt eller brutet hjerta så mycket lifligare känna bitterheten af fängelsets qvalm och bojans tyngd. I ett af dessa torn, i ett rum, hvarest tolf till femton fångar sutto inspärrade, inträffade under en sommarqväll, just då den nedgående solen började kasta sina strålar in genom det trånga fönstret, ett förhållande, som på detta ställe var ovanligt. Allt sjelfsvåldigt sorl hade nemligen upphört för en stund. De fleste af invånarne i den trånga cellen lyssnade uppmärksamt på en sjuttonårig yngling, som beskref sina öden, och hos de få öfrige, som ännu trängde sina bleka anleten mot gallren i det öppna fönstret och icke fängslats af berättelsen, återhöll aftonens skönhet och kanske sorgen, väckt af denna, hvarje utbrott af vildare sinnesrörelser. Besynnerligt nog hade denna stillhet inträffat tvärt emot hvad man från början afsett. Förhållandet var sådant: man hade ernat tillställa en af de vanliga aftonlekarne, en juridisk ransakning, och i denna afsigt inför en gråhårig gubbe, som, fastsmidd vid väggen, för sin ständiga och gravitetiska sittning, fått namn af Lagman, framfört den unge gossen. Processen fortgick. I början var allt yra och förhärdelse. Sjelfva ynglingen, ehuru nyss häktad, hade redan hunnit bli tillräckligt inöfvad i ställets ton, för att uppträda med behörigt iakttagande af det för tillfället skickliga. Men då han, på den värde domarens anmaning att uppriktigt bekänna allt, och sålunda göra sig värd lagens mildhet, försökt hopsmida en historie om sina äfventyr, hade han svikits af uppfinningsgåfvan, och småningom tagit sin tillflykt till verkligheten, för att ersätta det bristande i dikten. Denna verklighet var dock för mycket sorglig. Återkallad i minnet, fångade den småning- 
 
 
 
 
 118 om ynglingens hela tanke, och af lek blef allvar. På sjelfva de vilda åhörarene verkade den förändring gossens väsende undergick, och de blefvo uppmärksamma. Kanske fanns någon bland dem, hvars hjerta för en stund veknade som hans. "Och du var då tio år?" frågade domaren, vid en punkt i ynglingens berättelse. "Jag var då tio år och vallade min morfaders kor på stranden gent emot Pungaharju ås". "Fick gossen lära några dygder i läroåldern?" sporde vidare den gamle med löjlig vigtighet, och väckte ännu en chor af skratt. Men den unge svarade drömmande: "Jag lärde mig simma som en and, och då jag flöt öfver den klara sjön, lemnade jag kreaturen på stranden, sam till åsen och sprang der naken som ett vilddjur, under varma sommardagar i solskenet". Den gamle såg ned på sina kedjor, såg upp på de svarta väggarne. Ett vansinnigt uttryck af smärta flög öfver det nyss så pompösa anletet, och hans tänder gnisslade ett ögonblick mot hvarandra. Bilden af den nakna gossen i sommarsolskenet på Pungaharju ås, hade för mycket brän- nande strålat in i lifstidsfångens hjerta. Och så sade han: "berätta, gosse, hur du sprang der vild". Men denne följde redan sin egen föreställning och fortfor: "Då började den mörke att visa sig". "Djefvulen", frågade en mängd röster, och nyfikna ögon föllo på berättaren. "En sägen gick i byn", sade denne, "att den gamle metar-Johan ibland i solgången sett från fjerden en grå man på höjden af åsen. En stormig afton flöt metarens båt, tom och kullstjelpt, till stranden; då sades det, att den mörke mannen gjort detta verk. Men jag var en vild unge, hatade att lefva och fruktade intet. Två gånger sprang jag undan, då den mörke kom; men den tredje gången blef jag qvar och bidde honom". "Och hvad gjorde han åt dig, då han fick tag på dig?" "Han kysste min panna och gret. Så gjorde han först. Sedan såg han på mig, och frågade: har du förrådt mig redan och talat ut hvad du sett? Vet nådige herr Lagman hur han såg ut, då han sade detta? Så var han till utseende som 
 
 
 
 
 119 Saimavesi en blå höstnatt, då mörker och stjernor ligga i djupet, förskräcklig och mild". "Aktning för rätten, gosse! " sade denne. "Stilla med blåa nätter och stjernor i Saimadjupet; sådana ord passa icke här". "Men då jag sade honom", fortfor ynglingen, "att jag för ingen vågade yppa, att jag varit på åsen, for mörkret bort från djupet, och det blef dager. Denna gång voro vi länge tillsammans, och sedan träffades vi dageligen. Jag satt då på höjderna och såg öfver vattnen, och han satt nära invid och såg på mig, och hans öga var gladt och troget som en hunds. Stundom gaf han mig silfver, och lärde mig, att om nätterna taga mig häst och rida till staden. Dädan hemtade jag allehanda åt honom och mig. Så led sommarn framåt, och det blef en mörkare tid. En morgon, då jag steg opp, hörde jag gårdsfolket säga, att en man visat sig om natten med eld vid vår stuga, men släckt elden och skyndat bort, då hundarne börjat anfäkta honom. Min morfader var gammal och nästan blind; men han var nu vild af vrede öfver den obekante mannen med elden. Han kallade mig mordbrännar- unge och sparkade mig ut ur stugan, till att börja min vallgång. Denna dag kom jag sent på åsen, emedan vattnet var kallt, och jag väntade tills solen var högt uppe. Men då jag träffade den mörke, gingo vi långs vägen på kammen af åsen, tills milen började fyllas och den tog slut. Ibland stannade vi en stund och sågo, mellan björkarne vid vägen och öfver strandgranarnes toppar, ut mot fjärdarna. Och det var den mörkes nöje att se, huru jag med en kastad sten nådde långt ut i vattnet på båda sidor om oss. Men då vi hunno ändan af åsen, satte den mörke sig ned på marken och tog min hand och nödgade mig att sitta. Och då vi suttit en stund i tystnad, började hans ögon stråla, och han frågade och sade: "vet du, barn, hur ett sinne är, som älskar?" Men jag visste det icke utan teg. Då utsträckte han handen och förde den långsamt rundtomkring öfver de blanka sjöarna. Men han sade: "Sådant är det". Efter en stund for han fort: "Ve, ve, ett sådant har du ej sett! Engång låg du vid ett bröst, der du kunnat se det, men 
 
 
 
 
 120 då var ditt öga skumt ännu. Ve öfver honom, som skiljde dig från bröstet; hjelp mig, gosse, att förbanna honom". Och jag hjelpte och nämnde den, som jag var lärd att förbanna. Ve min fader, sade jag, röfvaren, mördaren, mordbrännaren! Då tog den mörke mannen mig öfver min nacke, och ville qväfva mig med sin hårda hand. "Bed för din fader, ropte han, mördaren, röfvaren, mordbrännaren". Jag blef skrämd, nådige herr Lagman, och ville rymma undan; men då reste han sig opp, tog mig på sin arm och tryckte mig hårdt till sitt bröst; men detta var icke i vrede, och så väl har jag aldrig varit till i verlden, som jag var då. När jag sålunda satt på hans arm, viste han åter med handen ut mot nejderna och sade: "mer än detta har man röfvat ifrån dig. Du har haft en moder, du som andra; hvar är hon? Då vinter blir, vissnar stranden och stelna sjöarna, men en moders sinne hade varit dig varmt in i döden". Jag började gråta. Det var första gången, som jag hörde en menniskas milda ord. Och den mörke fortfor: "Bröd har du fått i verlden, men icke kärlek; och hugg och hårda ord, men icke undervisning. Lärd har du blifvit att förbanna din fader och vörda den, som krossat din moders hjerta. Vill du hämnas?" Nådige herr Lagman, kan jag nu sluta?" "Tröttnar du", sade den gamle med ett ödsligt leende, "så hvila, och jag vill hjelpa dig. Samma qväll flydde hämdean- den från Pungaharju ås, af fruktan att ertappas der. Samma natt hvilade han på fasta landets högsta kulle, och såg genom mörkret din morfars gård; och hans ögon tillslötos icke förr än han såg den gå upp i lågor". "Och hvems verk var branden?" frågade ynglingen. "Gården", sade den gamle, "tände en tioårig gosse, som var en mordbrännares son". "Ja, jag", sade ynglingen lugnt. Det blef en lång tystnad. "Så var den rike blifven en tiggare", fortfor domaren; "Hur han kom undan elden vet ingen". "En vet det", ropade den unge fången, "den, som glömde hämnden, då han såg hans hvita hår". 
 
 
 
 
 FRAGMENTER UR EN ROMAN FRÅN 1808 ÅRS KRIG Till större delen tryckta i Helsingfors Morgonblad, 1836 och 1837. 
 
 
 
 
 
 
 
 
 123 Kandidaten Lager kannstöper i akademiska affärer och vredgas öfver en gammal gymnasiikamrats öde vid studentexamen. Oss möta ofta under vår lefnad menniskor, som, till följe af någon ensidig riktning i deras anlag, småningom lossat sig ifrån all förbindelse med en stor mängd förhållanden i lifvet och deremot med öfverdrifven hängifvenhet slutit sig till några få, dem deras naturliga böjelse äfvensom vanan lärt dem att omfatta och sentera. De höra, sådana menniskor, alldeles icke till de vänligaste företeelser, jorden har att erbjuda oss. Förstenade för de flesta intryck, som göra andras njutning, lycka, glädje, förstå de sällan deras lif och betrakta deras sträfvanden ofta med köld, än oftare med ett bittert och högdraget förakt. Glädjen tystnar, då de nalkas, såsom sångfågeln för hösten, ty deras blick är en höstblick, följd af snö och förvissning, sorgen sjelf har i deras grannskap för kallt att kunna sörja. Det mesta af verlden synes för dem såsom en sal full af dansande för dem, som icke höra musiken, såsom en bana för dårar. Och i sjelfva verket, de se menniskornas fröjd och ifver, deras steg och turer, men äro döfva för deras lidelser, deras kärlek, med ett ord, för alla de melodier inom deras bröst, som ge lif, takt och förklaring åt de yttre rörelserna; kan man väl undra öfver att de undra, att de skratta, att de smäda? Dessa reflexioner äro blott ett svagt och sockradt extrakt af den heta och bittra inledning, hvarmed den lärde kandidaten Lager förberedde en tillärnad skildring af men- niskor, helt olika de redan nämnde. Såsom en hvar kan höra, satt han allvarsamt fördjupad i antropologiska spekulatio- ner, och denna riktning hade hans tanke fått till följe af en biljett, den han nyss förut inhändigat, genomläst med en min emellan förvåning och löje och omsider instuckit i sin ficka. De några yngre vänner, som utgjorde hans sällskap och åhörare i den trånga student-kammaren, och som för tobaksröken voro lika svårupptäckta som stjernor en dim- mig höstnatt, suto stillatigande, medan kandidaten utveckla- de sina åsigter. De hade också icke velat besvära honom med 
 
 
 
 
 124 en fråga om biljettens innehåll. Men herr Lager fortfor att tala i ordalag, dem utrymmet redan tillåter oss att närmare anföra: "Det är sådana, som vi se gå omkring på gator och torg, mina bröder, utbjudande gratis sina galläppelminer. I deras granskap krymper ens hjerta ihop som en torkad nötkärna, och, som jag sagt, man har lust hv3rken att gråta eller skratta. Det är sådana erkefilistrar, som snegla på en fattig, öfvermodig students sneda mössa och tro, att akademien är lika nära att falla som den. Hvem är det som möter oss med: "nej, nej, och omöjligt," då vi komma med goda och möjliga reverser? Hvilka äro de, som fabricera våra ljusformer och icke tåla annan upplysning än de dankar, de sjelfve stöpa. Hvem kallar en vetenskap galn, emedan en annan är obestridligt klok och vigtig, hvem jämrar sig öfver att vi skrifva verser, då han läser grammatikan, att vi röka, då han snusar, att vi hafva aptit, då han är mätt och sofver på maten? Hvem är det, som gråter sina krokodil-tårar öfver tidens förderf och påstår att det uppväxande slägtet är på väg till helvetet, emedan det åker med hyrkuskar? Jo, alla dessa söta fåglar äro filistrar, mina bröder, erkefilistrar, för hvilkas räkning vår herre borde öka sitt barmhertighets årsbehof; ty de äro invalider till känslan och behöfde på extra stat en omgång trädsinnen, i likhet med trädben, för att helst halta sig fram till mensklighetens mål: känna och veta." Man finner i dessa herr Lagers yttranden en grad af bitterhet och passion, som eljest bör och plägar vara borta från de lugne lärdes ointresserade betraktelser, och man kan lätt dömrna, så väl af denna hans allmänna häftighet, som af särskilda uttryck i synnerhet, att han vid sina utfall hade speciella händelser för ögonen. Men vi låta kandidaten träta och storma, helst dylika stormar vanligast stanna inom fyra väggar och på sin höjd störa ett eller annat dammkorn i dess långa hvila på golf, bord eller hylla. "Det vore ingen nöd, mina bröder", fortfor han, "om dessa herrar ville visa ens ett gran af fördragsamhet och ödmjukhet; men nej! stolta äro de, stormodiga, sneda lodjor på verldshafvet, som fordra att enhvar skall styra så, som deras spröte visar, och som bruka sina hesa nickor hvar gång 
 
 
 
 
 125 de se en seglare, som ej vill hissa deras flagg och följa i deras kölvatten." "Helt annat är förhållandet med dessa arma dårar, som seglat ut med friska sinnen och öppen själ, men i lifvets stormar gjort skeppsbrott eller kastats redlösa i hamn. Desse blifva spaka i sin besynnerlighet, mina bröder, de sitta som vingskjutna måsar på sin klippa och titta ut i en farlig verld. Deras rop till sina kamrater är icke: det bär till afgrunden och: följen mig, utan: lyckliga I, för hvilka rymden är öppen och vingen hel. Deras afskildhet från andra är icke en följd af vrånghet och ensidighet, utan af deras brutna förtroende till sig sjelfva och sin lycka. — Stoppen i, mina bröder, hjertat stiger mig i halsen, då jag tänker på dem. — De veta att verlden är rik, de höra andra skrika i alla vikar omkring dem: tag i, tag i! sjelfva våga de icke, kunna de icke ge sig ut att dela bytet. Men visst är, att kommer en fisk nära, så nappa de den och äta den med ben och allt, om de vore hvassa som synålar; jag menar, ingen njutning försmå de, om den en gång helsar på deras näbb. De äro lika Robinson, åt hvilken allt dugde, som fans på hans ö. Dåraktiga äro de i alla fall, men de äro ödmjuka i sin dårskap, och detta, mina bröder, är deras kloka sida. Lifvet har visat dem sin natt, och de hafva sett, att flere solar än en finnas i verlden. Bevare Gud, att jag skulle sätta dem opp till mönster i allmänhet. Jorden är en stridsplats, och en kämpe, som slåss, är bättre än tio som ligga slagna, — jag säger, mina bröder, att skulle min fördömda pojke icke söla åter som vanligt, kunde vi få oss någonting i munnen — men mönster kunde de väl vara för dessa skator på våra flaggstänger, som göra sig höga och tro sig visa vinden rasande rätt, då de svänga förnämt med sina långa stjertar." Vid dessa ord tystnade herr Lager för en stund och gick med häftiga steg några gånger fram och åter i kammaren, inledd å nyo af sin tankegång bland dessa hans köttsliga och naturliga fiender, dem vi i början af hans demonstration hört kallas filistrar, i slutet skator, och dem han aldrig kunde råka ut för, utan att komma i ett slags otämdt pathos. Läsaren må derföre göra herr Lager den rättvisa att tro, det hans ton i synnerhet i början af föredraget icke var hans vanligaste. Den stod blott i omedelbart förhållande till 
 
 
 
 
 126 ämnet och felade aldrig att infinna sig hos honom, så snart fråga blef om några hinder för hvad han kallade fri utveckling. Till dessa hinder räknade han, utom de fåglar han redan i det föregående med stor hetta plockade, äfven deras "äkta ungar eller rötägg, de fördömda examina." Han hade sjelf visst icke tvekat att aflägga sina akademiska lärdomsprof; han hade tvärtom aflagt dem med utmärkelse. Likaså afrådde han ingen från en examen, fastmer uppmunt- rade han hvem han öfverkom, att taga dylika i både tid och otid; men allt detta gjorde han icke af respekt för dylika pröfningars vigt, utan mera af en motsatt känsla. Det var hans innersta nöje, att öfvervara en examen och, som han sade, porträttera dårskapen, genom det att han lurade, anmärkte och omsider med bitande löje nagelfor frågor, svar och utslag. Det var naturligt att dessa hans egenheter skulle ådraga honom mångas afvoghet, och han ansågs äfven som en slags akademisk kannstöpare. Egenteligen var dock herr Lager vid den åldern, då man är mest ömtålig för tvång och former, och man kan säga mest missförstår deras betydelse. Lägger man härtill att hvarje fiffigare sinne i ungdomen älskar att föreställa sig någonting missfosterlikt, som borde bekämpas och utrotas ur verlden, så skall man finna herr Lagers kannstöperi hvarken vådligt eller lågt och alldeles icke undra, att han i sin ungdoms yra fann det ej mindre kärt än vigtigt, att med andans hela studentikosa kraft storma ut emot de fördomar, den ensidighet, det skråväsende, som han tyckte sig se, åtminstone ville uppsöka inom vetenskapernas och deras idkares område. För frågor af annan art hade han ett godt förstånd och en, för de flesta, tigande mun; det var blott då, när han slog ned på en examen, en ultra-grammatikus eller något dylikt ting, han kom i extas, såsom orren är spak, ända till dess han flugit ned på sitt egentliga spelfält. Herr Lager saktade gången och tog opp ur sin ficka den redan förut omnämnda biljetten. "Jag ärnade icke", sade han, "ge er förtroende af detta dokument, men då det gifvit mig närmaste anledning att hålla den predikan, jag nyss slutat, och dertill kommer från en kund, som mer än någon annan egnar sig att visa frukten af våra förbannade — — nej! mina bröder, kommer jag in på detta kapitel, så vet jag att 
 
 
 
 
 127 slutet är fjerran. Jag svär en dyr ed, att jag skall berätta min väns missöden, fastän de äro idel foster af det ursinniga och öfvermåttliga examensväsendet, så lugnt som om jag läste dem ur en bok; jag orkar icke, man kan ej begära det, ständigt fäkta och strida; dessutom finnas andra lika pligtiga som jag att tala förnuft och förkättra skråväsendet — men hvar var det jag slöt?" Herr Lager hade, såsom läsaren hör, redan flugit opp i träd och ville icke spela; att han dock med största ansträngning i verlden icke kunde afhålla sig från ett slags afbrutet toppkuttrande, skall i det följande spörjas. Men han satte sig ned, tog med synbart allvar sin tunga under upptuktelse och begynte: "Den, som skrifver detta, var för sex år sedan min kamrat i gymnasium. Han tycktes hafva varit ärnad till den gladaste menniska i verlden, och hade bort få dansa på rosor sin lefnad igenom. Han var frisk, storväxt och vacker, vackrare än någon af oss andra. Det fans ingen, hvars tycke han icke vann. De unga damerna i synnerhet täflade vid våra lekar och danser om hans uppmärksamhet och sjöngo till och med i en satirisk visa öfver gymnasisterna en utmärkt uppmaning till den "sköne Roman", som han allmänt kallades, att lemna grubblet, passande för de andra, men ej för honom: "Jaga lexans moln från pannan, Läsa kan så mången annan. Stjernan är ju skapt att le, Solen blott att glädje ge." Jag mins ännu den ena versen, hvars uppmaning han bort följa. Det var på bragdens och krigarens bana, hans ande kunnat få sin fria utveckling. Men, mina vänner, den ädle spårhunden skall lemna villebrådets stigar och jagtens fröjd och hos krumpna amatörer af konstmästerier lära sig gå på bakbenen och ge fot. Ve öfver detta våld på naturen; håren — jag hoppas edra pipor röka ännu, mina bröder; men hvar var det jag slöt?" "Vare då hur som helst; vår vän satt och svettades i gymnasium. Jag har hört eller sett någonstädes anmärkas, att en hjelte på slagfältet kan vara en poltron i rådkamma- 
 
 
 
 
 128 ren, och tvärtom, och jag tror, att modet icke är annat än behaget af att vara på sin plats. Visst är, att vår vän, som i dansen icke tog ett steg, som ej beundrades, och på gatan icke gaf ett slag, som ej afgjorde segern, satt på sin bänk inför katedern feg och darrande och upptog hvarje fråga med en ängslan och spänning, som om det gällt hans lif. Han var en ädel natur, jag påstår att han var full af medfödd horror för det examens-system, hvars — — låt vara välgöran- de verkningar vi sett och se. Men denna horror förstod han aldrig att värdera och uttyda. Han hade lärt sig känna tygeln förr än friheten och gick, som en ung ridhäst för ett formanslass, skälfvande och öfveransträngande sina nobla krafter, utan att det någonsin föll honom in, att genom ett språng kasta den arme formannen från sig och trafva ut i verlden, för att finna sin riddare. Men hemma hade han icke bättre. Hans gamle fader, frid med hans aska, plägade möta honom hvar gång han kom hem till ferierna, med den mystiska frågan: "har du din plats i behåll?" Först sedan han gifvit ett tillfredsställande svar härpå, togs han i famn och fick heta välkommen. Det inplantades sålunda öfverallt hos den arma fålen respekt för det usla ok, han släpade, och man lyckades äfven att nästan qväfva hans medfödda företräden, utan att kunna ge honom ens några konstlade i stället. Han var och förblef derföre alltid en klen gymnasist. Hufvud brast honom ingalunda; men han hittade det aldrig då han behöfde det i gymnasium. Medvetandet häraf, äfvensom fruktan för hans fars väntade sporre, gjorde honom trög och modlös; och glädjen, som under de sednare åren nästan aldrig besökte honom under läsetiderna, började äfven deremellan svika honom mer och mer. Deremot ökades hans skygghet dag från dag, i samma förhållande, utan tvifvel, som hans hederskänsla mognade och hans tilltagande ålder gjorde honom ömtåligare för lärares och kamraters löje. Det behöfdes sluteligen icke mer än att öfverraska honom med en fråga, för att bringa honom helt och hållet ur fattning. När han då, oaktadt sin förvirring, hade för vana, att i ögonblicket ge svar, kan man lätt föreställa sig hvart det skulle bära. Mitt hjerta svider, då jag erinrar mig huru ofta jag i min fåkunnighet skrattat åt min arme väns misstag. Icke derföre att jag kunnat återhålla 
 
 
 
 
 129 mitt löje, eller att jag bort skona honom; nej derföre blott, att jag gjorde det så utan all aning om, att felet var andras och icke hans. Jag vet att ni förstår min mening; tallen växer på berg och ej i gyttja, och himmelen förlåte den trädgårds- mästare, som vill drifva opp en melon på kål-landet, jag säger ej mer. —" "I vårt hvardagslag gick det dock någorlunda an. Väl gaf han ofta genom alldeles obegripliga och oförklarliga svar anledning till ljudande skratt, men var man mensklig nog att ge honom betänketid och låta honom sansa sig, kunde han icke sällan till allas nöje redogöra för en sak, som nyss förut synts vara honom alldeles obekant. Värre var det vid de stora paraderna före sommar-ferierna, då vi hade att göra våra konstmästerier inför en hel skara högvisa åskådare, och i synnerhet inspektorns stora mage skulle aktas både för skratt och galla. Der hade sjelfva examinatorerna sin pina. Skulle jag då varit vid mina nuvarande år, hade det gjort mig salig, att se deras oro och den varsamhet, hvarmed de ställde sina frågor, för att ge honom tid till besinning. Det var som om man hade hört våra gamla officerare, då de kommen- derade under generalens ögon, och ej sällan innan de ropade höger om voro nog försigtige att i förtroende hviska åt sin pluton: "gifven nu akt gossar, här lär komma att bli vändning af." För Roman bar det dock tyvärr, allt detta oaktadt, ofta af till venster, då han bordt svänga till höger." "Men det värsta af allt tillstundade. Det led till den tid, då vi skulle valedicera, och i samma mån student-examen kom oss närmare, såg man vår kamrats oro tilltaga. Hans glada lynne hade redan länge varit maskstunget; snart bar det äfven i de sällskaper, han förr lifvade och sökte, en sjuklig färg. Han började draga sig unnan, slöt sig tillsamman som ett såradt löf och ville ej låta någon läsa i sitt inre. Vid denna tid dog hans far. Jag plägar icke gerna afråda någon från en examen, ty man behöfver argumenter och kan icke samla nog många drag, för att få dårskapen fullständigt porträtterad; men nu flög det som en klar stråle genom mitt hufvud, att min väns anlag blifvit på ett förfärligt sätt missbrukade, och att han nu kunde vara i tillfälle att ändra bana, om han ville. Jag gick till honom och föreslog honom, att lemna student-examen med alla åtföljande bekymmer 9 
 
 
 
 
 130 och söka lycka på en väg, för hvilken han vore mera skapad. En hög rodnad flög öfver hans kinder, och hans blick lyste ett ögonblick af en inre eld. Det var såsom om en tung börda fallit från hans hjerta; men blott för en kort minut. Bokstafvens demon fick åter makt med honom, grammati- kan segrade, lågan vek från hans öga, och han sade med nedstämd, men fast röst: "det var min fars vilja, att jag skulle bli student." Blif det då, tänkte jag, och akta att ej den gamle mannen väckes opp från de döda af harm, om han märker att en son vill trampa andra stigar, än de, på hvilka fadren med helsa slitit sina skor." "Jag lemnade honom och från denna stund lär väl ingen tanke på ändring af sträfvanden fallit honom in. Arme dåre! Vi infunno oss ändteligen vid dörren af lärdomens tempel, ödmjukast anhållande om inträde i helgedomen. Vår vän hade kunskaper; jag vågar säga att han i sjelfva verket förtjent samma framgång, som åtminstone de medelmåttiga af hans kamrater. Men allt detta hjelpte honom icke. Vid examen återkommo hans paroxysmer oftare än någonsin förut, och följden blef, vi andra gingo med pomp igenom, men han ensam fick hänvisning till ny examen." "Då utslaget afkunnades, och han hörde sig uteslutas, bleknade han som en död och fattade min hand för att stöda sig. Jag ledde honom på detta sätt så förstulet jag kunde då vi tågade ut, emedan han syntes mig oförmögen att sköta sig sjelf. Då vi kommo på gatan, sansade han sig, drog med häftighet sin hand ur min och skilde sig från oss, utan att säga ett ord. Vi ville icke heller såra hans ömtålighet med vår närvaro och lemnade honom frihet att i ensamheten söka tröstegrunder för sig sjelf." "Följande morgon gick jag att besöka honom. Han hade sent om aftonen förut kommit hem, betalt det lilla han var skyldig sitt värdsfolk och rest bort, ingen kunde säga hvart. Hans föräldrar voro döda båda; att han icke ägde slägtingar visste jag med säkerhet; men att han varit färdig att resa till verldens ända, för att gömma sin lidna skymf kunde jag sluta till af hans lynne." Herr Lager fortfor: "sålunda blef min olycklige väns vistelseort mig obekant, till dess jag för två år tillbaka, och således öfver fyra år efter hans akademiska fall, tyckte mig 
 
 
 
 
 131 se hans vålnad vika in till samma koja hvarest han äfven vid sin förra vistelse i vår stad bodde. Med möda kunde jag af gårdens ägarinna få utredt, att det verkeligen var han, att han regelbundet hvarje termin varit närvarande, och att han tillbragte sin tid med oupphörligt studerande, utan att någonsin röras utom porten. Ingen bekant hade helsat på honom, och den enda menniska, han såg hos sig, var en gammal döfstum qvinna, som skötte hans uppassning. Jag försökte att slippa in till honom, klappade på hans dörr och nämnde mitt namn; men intet svar följde. Jag förnyade mina besök flere gånger, allt lika förgäfves, tills jag omsider tröttnade och lät honom sitta der i sin enslighet. Och nu, mina vänner, får jag ändteligen från honom detta bref: Höglärde herr kandidat, min högtärade broder! Huru litet vet man hvad qvällen för med sig! Jag må i sanning bruka dessa den store talarens ord nu, då jag finner mig med pennan i handen, färdig att för andra gången caput ruinve subdere, jag menar, sticka mitt ringa hufvud under akademiens dörr. Att jag från min låga kammare åter skulle ärna mig ut på ett vredgadt haf var mig likaså oväntadt, som det icke sker animi caussa vel spei, ej heller af ledsnad vid min inskränkta verld, som Gudi lof varit lugnare än den vida. Lyckan har jag längesedan tagit afsked af, men mitt lif är icke så dystert och ensligt, som det synes. Jag har omkring mig här mina penater, mitt ljufva sällskap, fornti- dens ädle och vise, jag ser äfven här solens ljus, fastän reflexum från min grannes vägg, ea servitus est domicilii mei, mitt bruk i nödfall af de stora hängångnes språk torde förlåtas. Nej, jactamur fatis — jag menar: vi må teckna och ropa, den dö stumma städar dock som hon vill. Tvungen af ödet lemnar jag mitt lugn, och då nödvändigheten, som kufvar allt, necessitas ultimum ac maximum telum, som Livius säger ordspråket har ingens telum, — nödvändighe- ten, säger jag, bjudit, har jag fattat mod och beslutit bedja min broder om ett samtal. Tungt ligger på mitt hjerta nu medvetandet af att hafva slutit min dörr till för min broders deltagande, då min broder ofta tillförene och sednast i går för ett år tillbaka hade den godheten att besöka mig. Jag må icke omnämna de — 
 
 
 
 
 132 tillfällen, såsom den 21:sta maj året förut och tre veckor derefter i juni, då ett bud ifrån min högtärade broder anhöll att få slippa in i angelägna ärender. Jag tyckte mig då — det må vara min ursäkt — hafva aflagt mitt lefnadsprof, fato defunctum, och ville icke att någon skulle öppna min graf, för att, skakad och störd, betrakta min vissnande lemning. Måtte derföre min högtärade broder icke mer i sitt sinne bära den förtrytelse, som min broder vid sitt sista besök rättvist, ehuru med förkrossande ord, gaf tillkänna: "Sitt då der i ditt grubbel, jag skall icke störa harmen! " 0 Gud, skulle då mitt sex-åriga besinnande varit blott ett grubbel, min djupa sorg blott harm! Kom med förgäten vrede att råda och hugna en gammal vän, som nu är i behof af råd och tröst. Min högtärade broder har äfven förut, då jag varit ensam lemnad i min olycka, sökt opp mitt tjäll med ringa hopp att bli emottagen och vågat nalkas den af viggen slagne: Ausus es igne Jovis percussum tangere corpus, Et deploratce limen adire lomus. (Ljufva Ovidius huru målar du mitt öde! ) — gör det nu på mina trägna böner och med visshet att vara efterlängtad. Väl finner jag det opassande deri, att jag i min ringhet och så långt efter min broder i kunskaper och utmärkelse — min är ty värr stor nog in malam partem, att jag ber min broder besöka mig, i stället för att sjelf göra min uppvaktning. Det sker bedröfligtvis af anledning, att jag, innan jag tar det stora och afgörande steget att åter visa mig i en vådlig verld, ville höra ett uppriktigt råd, huruvida mitt ändamål, som är att bli student, med någon rimlighet kan vinnas och vidare derföre, att jag icke velat med brutet anseende och krossadt hjerta stiga fram i mängden af klienter, vänner och disciplar, som jag förmodar att hvarje tid på dagen trängas i min högtärade broders krets. Jag har i dag af tiggargossen Gabriel (Pater ignotus) emottagit den sorgliga underrättelse, som bestämt mig att skrifva detta bref. Ännu kan jag derföre icke vara nog samlad, för att i afton med lugn tåla det skakande i vårt möte, då, vid minnet af forna dagar, bittra och glada, vulnera qvce consenuere recrudescent, rugan åter skall ryckas 
 
 
 
 
 133 af min lidna förödmjukelse — väl att min arme fader ej då mer lefde. I morgon, hvilken tid som helst på dagen, torde jag dock hafva hunnit sansa mig nog, för att som sig egnar emottaga min broder och draga nytta af hans råd. I hopp att min ödmjuka anhållan ej skall afslås, framlefver jag min högtärade herr broders fordom olyckliga kamrat, nu bön- fallande klient, alltid tillgifnaste tjenare Johan Roman. P.S. Genom våldsam hand och oförstånd har ty värr det exemplar af Sorani Fabri Thesaurus, som jag till min icke ringa fägnad förskaffat mig, blifvit på tvenne ställen ömkeligen vanstäldt. Först har man på titelbladet skurit ut bokstäfver — den förderfliga oseden i gymnasium minnes och ångrar jag nu —, uttagit bokstäfver, så att det nu är mig omöjligt att utgrunda, ceteris restitutis, om tryckningsorten är Lippia med dubbelt p eller Lipsia med ps, secundo har man (in indiculo historico chronologico) inter scriptores seculi VI pressat blommor, så att ibland andra grofva fläckar en i synnerhet hindrar mig att urskilja om Corippi poetce clarissimmi förnamn är Cresconius eller Creseonius. Som jag önskat och beslutit att genom öfvertextning restituera sanna bokstafven och icke vill gå ex conjectura till verket, icke heller vet huruvida ett så godt tillfälle, som detta, mer i verlden kan erbjudas mig, är min begäran, att min högtärade herr broder ville ur sitt eget minne eller ur något integert exemplar ge mig i morgon upplysning om verkliga förhål- landet. Semper idem Johan Roman. De kommentarier herr kandidaten, efter uppläsandet häraf, åter började och med benäget biträde af sina kamrater fortsatte långt in på qvällen, buro smak af förutfattade öfvertygelser och utredde icke klarare den besynnerliga gymnasistens karakter, än de många olika teckningar öfver densamma, han före läsningen utkastade. Menniskosjälen är en vågskål, som måste stå i ett opassioneradt lugn, om den skall kunna rätt angifva de förefallande sakernas vigt. Herr kandidaten försökte väl att väga opartiskt sin väns lynne, 
 
 
 
 
 134 förtjenster och brister, men i harm öfver en inkastad svaghet skakade han skålarna så att inga förtjenster höllos qvar i dem. Helt annat var förhållandet, då herr Lager följande dag begaf sig ut, för att besöka sin vän. Hans sinne var nu klart, mornadt, man kunde säga jemnt. Ty om än naturens blida behag och marsmorgonens rena luft gåfvo hans inre en liten lutning till mildhet, var den dock uthållande och åstadkom ingen dallring. Herr Lager gick och hvisslade tyst för sig sjelf, det var som om hans fötter icke haft sin behöriga tyngd. Gatan lifvades af glada, skyndande menniskor, sparfvar och bofinkar frukosterade mellan dem på den knappt upptinade marken, taken hade börjat droppa nyss, och solen log bortom aflägsna dimmor. "Ha," tänkte herr kandidaten för sig sjelf, i det han hastade framåt, "att i sex års tid se våren komma och våren fara, och se detta blott från sitt kammarfönster! Har då nu det reflexa skenet från din grannes vägg kufvat isen kring din barm och lockat dig ut? Eller ville du sitta qvar ännu, om ej den der Pater ignotus kallat dig? Milde Gud, hvilket väder! Är det snön, som doftar, är det luften, skyn, solen? Här finnas ty värr blott snöblommor på gatan, och dock är det som om en fin ånga vore spridd öfver allt, angenämare än sjelfva sommarens och förnimbar för alla sinnen. Arme Roman! hur ser det nu ut hos dig? Mörkt, ödsligt, graflikt naturligtvis. Sjelf sitter du väl nu och lutar din vissnande lemning öfver Soranus eller någon annan pedant, oh! och till och med sparfvarna flyga fria omkring i vårluften eller trippa framför ens fötter och vilja ej lemna solskenet, om man ock skulle trampa på dem. Förunderligt skall det bli att titta omkring sig i ditt kummel, du länge skendöde broder. Mörkt var det och ödsligt då jag sist såg det, fullt af stök, kappsäckar, pelsar och damm; huru skall det nu se ut då en sexårig förvissning kommit till råga på detta. Och att se dit in från en dager sådan som denna. Måtte du blott icke vara helt förstörd sjelf; allt annat kan hjelpas. Klockan slår åtta och folk strömmar redan ut, som myror ur sina stackar. På alla dessa ansigten ser man färg och fiffighet, säkert har ingen slitit hälften så mycket ondt, som du, och din vinst är troligtvis en bleknad kind och en saftlös kropp, färdig att, till råga på allt, för andra gången sticka sitt ringa hufvud 
 
 
 
 
 135 under akademiens dörr." Med ett halft leende öfver den sista vändningen i sin tankegång stack herr Lager just nu sjelf sitt hufvud under sin väns låga dörr och trädde in i farstun. Den ovanligt långa och smala gången, som, redan lutande af ålderdom, ledde ned till herr Romans kammardörr, låg för kandidatens af solen bländade ögon så mörk, att dess djup syntes, likt en aflägsen framtid, kunna hysa hvilka ökända föremål som helst, och i sanning hade han haft svårt att ana till det första, som mötte honom. Han hade sin tanke fästad på det nära förestående mötet och gick med raska steg ned mot fonden, då han nära densamma hastigt skyggade tillbaka för den dunkla anblicken af en spöklik skepnad, som stod beredd att förbjuda honom alla vidare steg framåt. Herr Lager stirrade på gestalten och tyckte sig se en trollpacka, färdig att öfver hans hufvud flyga ut till blåkulla, ehuru hon icke red på qvast ännu, utan fastmer höll en sådan utsträckt emot herr kandidatens lärda bröst. Snart fann han dock att han hade framför sig ingen annan än sin väns gamla, döfstumma uppasserska, och sköt med temmelig förtrytelse qvasten åt sidan, i det han sökte göra sig rum. Men här mötte honom den gamlas venstra armbåge i en så resolverad försvarsställning, att kandidaten måste hejda sig och kapitu- lera. "Hvad är på färde, hexa," brummade han till en början, "hvarför står ni i vägen och hindrar folk att komma in?" "In" svarade motståndarinnan med ett teckenspråk, som här ges i fri öfversättning; "märk först hvad spår herrn lemnat på mitt rena farstugolf! Är der icke granris för trappan och matta vid dörren, der herrn kunnat torka fötterna. Låt bli att skjuta undan min arm, eller tar jag till qvasten." "Stick icke ögonen ur mig, gamla grammatika," ropade herr Lager och drog sig ett steg tillbaka; ty utom det att han hyste ett djupt förakt för "könet i pergamentsband," såsom han sjelf behagade uttrycka sig, hade han en naturlig rädsla för deras grannskap, och kunde icke gerna förmås att vidröra, eller låta vidröra sig af dem. Men denna reträtt uttydde den gamla såsom medgörlighet och blidkades så ögonskenligt, att hon med ett nästan skalkaktigt leende sänkte sin yfviga qvast för kandidatens fötter och antydde 
 
 
 
 
 136 att hon kunde vara belåten, allenast han vackert torkade af sig på den. Herr Lager uppfyllde detta vilkor, som han i den mörka vidunderliga farstun aldrig kunde hålla för annat än ett påhitt af vidskepelse och signeri, och hans nyfikenhet ökades i samma mån, som hans fantasi fördubblade de besynnerligheter och under, han väntade att snart få skåda. Så snart derföre gången lemnades honom öppen af den gamla vakterskan, skyndade han full af otålighet att öppna dörren till herr Romans kammare. Dagern i det trånga och låga rum, i hvilket herr Lager inträdde, var visserligen icke i sig sjelf mycket starkare än månljuset en klar natt, emedan det solljus, som inträngde, var blott ett återsken från ett midt emot det lilla fönstret uppfördt, hvitmenadt hus; men den förstärktes dock märk- bart af omständigheter, som strax och på det högsta öfverraskade kandidaten. Inga kappsäckar, intet stök; allt var ordnadt, hvitt, rent. Gol vet, ehuru fullt af sprickor och qvisthål, var dock med oändelig sorgfällighet skuradt och vårdadt, väggar och tak hade bibehållit sin hvitmening ofläckad, och på en samling böcker, uppställd på en enkel hylla med den ängsligaste ordning, syntes hvarje band omklädt med skyddspermar af blott obetydligt gulnadt papper. Likaså omsorgsfullt bevarade voro de få möbler, kammaren inrymde, en soffa, ett bord, en kista och två, tre stolar, alla af ljus färg. Det hela var egnadt att höja den sparsamma dagern och innebar tillika någonting hejdande, lugnande, som till och med gjorde att herr Lager saktare tillslöt dörren efter sig, än han läste opp den. Tvenne varelser voro här hemmastadda. Den ena var en hämpling, bortryckt från skogens grönska och den glada rymden, för att här vara tröst och sällskap åt ett lynne, lika blekt, som det ljus, i hvilket han lefde. Den nätta fågeln tycktes finna sig i sin fångenskap och sjöng, då herr Lager inträdde, med en ifver, att han satt helt ruggig på sin pinne. Strax tystnade han dock, närmade sig med sänkta fjädrar ståltrådsgallret och såg förundrad på den ovanliga gästen, vändande sitt lilla hufvud och tittande än med ena ögat, än med det andra. Den andra varelsen var en man, klädd i en urblekt 
 
 
 
 
 137 morgonrock af bomull. För pannan bar han en grön skärm, som, då han lutade sig ned, skymde ansigtet helt och hållet. Han satt, då herr Lager kom in, på soffan framför sitt bord och syntes helt och hållet fördjupad i ett uppslaget folioband, på hvars högra sida hans hand hvilade i en ställning, som om den just varit färdig att vända bladet, men hejdats i anledning af någon vigtig i samma ögonblick upptäckt punkt, som fängslat den läsandes uppmärksamhet ännu en stund vid samma ställe. Han tycktes icke uppmärk- samma eller störas af den inkommande. Först då när fåglen tvärtystnade i sin sång, såg han opp liksom vaknande, lyfte, så snart han blef varse sitt främmande, skärmen från pannan och uppsteg stilla från sin plats. Den nyss nedböjda, obetydliga figuren hade nu ett helt annat uttryck. Hans växt var hög och rak, och hans anlete, som var färglöst ända till genomskinlighet, viste vid sin yttre förvissning blott så mycket tydligare ovanskligheten af sjelfve de ädla, manliga drag hvaraf det utmärktes. Ovanligt rika, svarta lockar hängde ned öfver hans panna och skymde den fläckvis, hans näsa var böjd och stolt, hans mun, nästan för mycket vek och fattig, bar ett melankoliskt uttryck, som icke var obehagligt och harmonierade med den förbrunna lågan i hans öga. Man kunde säga att en skugga hvilade öfver hela anletet, mild och sorglig, liksom den en gles sky sprider öfver ett landskap, som solen snart skall lemna. Det var herr Roman. Kandidaten Lager, som väntat att under skärmen få se någonting icke särdeles bättre än ett skelett, och som ända till detta ögonblick känt en viss myndig öfverlägsenhet öfver sin olycklige kamrat, blef, då han såg dennes ädla, värdiga hållning och ännu oförstörda drag, på en gång öfverraskad och rörd. Han genomflögs af en mystisk vördnad och kände tillika två störttårar rulla ned på kinderna. Sådant hade icke händt kandidaten, sedan han fick handplaggor i skolan, och han plägade påstå, att han icke tålte tårar, emedan de voro blott ovärdiga betyg öfver känslor; derföre blef han öfver- måttan förlägen nu, då han märkte dem vara framkrupna, ryckte upp näsduken och hostade bort gråten så, att hämplingen i buren flaxade af förskräckelse. Herr Roman stod honom dock redan för nära, för att kunna missledas, 
 
 
 
 
 138 och sannolikt märkte denne sin väns rörelse, ty ett skimmer af ögonblicklig erkänsla ökte den milda vänligheten i hans anlete, då han räckte herr Lager handen och utan vidare omgångar förde honom till en plats på soffan. Herr Lager hade svårt att finna sig sjelf. Väl tyckte han sig vara sin vän vuxen, åtmistone böra vara det; men likväl utöfvade denne nu en slags öfverlägsenhet, som icke kunde misskännas. Det låg i herr Romans väsende en hållning, som var oförklarlig och i synnerhet måste öfverraska den, som sett hans förra osäkerhet. Det vissa var, att herr kandidaten, som icke hade brist på ord då hans mun en gång kom i rörelse, satte sig stillatigande ned och liksom väntade att hans vän skulle börja tala, hvilket denne också gjorde, ehuru i ett ämne, som tycktes främmande för tillfället. "Det är oändeligen ljuft," sade han och for dervid helt lätt med fingret öfver den rad i boken, som syntes hafva fängslat hans uppmärksamhet, "att se in i de gamles verld. De hafva varit min tröst mer än den verld, med hvilken jag lefver, och då jag sluter mig till dem, glömmer jag lätt det närvarande. Jag vill ej be om ursäkt för min ouppmärksam- het vid min brors ankomst — kanske satt jag länge nog utan att varsna min broder — jag vill i stället bjuda en liten honingsdoft, som jag just höll på att samla här per florea rura." "Se," tillade han med en blid belåtenhet och flyttade den oformliga boken närmare kandidatens plats, "detta obire diem, hvad tar min bror för en mening derur?" "Obire diem betyder ju helt enkelt dö," svarade herr Lager kort och undrande. "Obire diem — ja — betyder dö," upprepade herr Roman i början anfäktad af sin forna svårighet att samla sig, sedan man gjort någon chock på hans tankegång. "Men," fortfor han snart — "har min bror aldrig sett någon ljusare strimma i detta af språkbruket stadgade uttryck?" Herr Lager teg och väntade att få höra utgången. "Kan väl," fortfor herr Roman, och hans anlete fick litet färg, "kan väl mensklighet tänkas utan odödlighet, eller närmare saken, kan väl ett menskligt väsende känna, tänka, lida, utan att tillika se och högt uttala sin visshet om själens eviga lif? Man har" — här log han mildt och öfverseende — "ment, att de gamle icke visste af ett lif efter detta, att en 
 
 
 
 
 139 Plato, en Cicero och tusende andra stora andar tänkte blott för denna jord och icke visste, att den makt, som danat menniskoslägtet, födt det för ljuset och fullkomligheten. Är det möjligt att icke sorger Tunnos då, som måste komma ögat att höja sig till lugnare rymder, hade man icke vedermödor, för hvilka man icke kunde tro sig ensamt skapad, och — att icke gå längre — finnas icke Ciceros ord, som uppenbart säger i Tuscubnarum Disputationum Lib. 1, Cap. 49, sidan 65, fyra rader nerifrån: det fans en makt, som afsåg menniskoslägtets väl och danade och underhöll det icke — märkom väl detta — quod cum exantlavisset omnes labores, tum incideret in mortis malum sempiternum. Nej, man kände själens odödlighet, och det är ljuft att se denna tro tindra fram i vändningar af sjelfva språket, der den för det ouppmärksamma ögat icke tycks finnas. Och nu ser min bror lätt betydelsen af detta: obire diem. Det vill säga, som ordalydelsen är, gå dagen till mötes." "Ja väl, den sista dagen," invände herr Lager nästan ouppmärksamt, "det vill säga dödsdagen." "Supremum diem menar min broder," återtog herr Roman med oförändrad mildhet, "det är det vanliga tillägget. Nej, här menas ljuset, den verkliga dagen efter jordlifvets natt, här menas odödligheten, och tanken blir således: gå in i ett bättre lif, i det sanna lifvet, hoc est, ett bevis till, äfven i ett obemärkt talesätt, att de gamle trodde på själens odödlighet." Här såg herr Roman opp och väntade att få höra ett bifall af herr kandidatens mun; men då denna förblef sluten, fortfor han vidare, liksom misstrodde han ännu fullständig- heten af sina hittills förda bevis: "Ända från den första af de Joniska filosoferna, från Thales, att icke nämna skaldernas sånger långt före hans tid, har man uttalade aningar om själens natur, såframt man icke vill tvifla på, att t.ex. Thales yrkat den bekanta satsen, att själen är en natur, som ständigt röres eller rörer sig sjelf, ett tvifvel, hvartill min bror möjligtvis känner några skäl, som för mig äro obekanta. Mina författare äro Diogenes Laertius 1: 24, notissimus ille scriptor de placitis philosophorum, hvars ord äro dessa: Thales var den förste, som yrkade att själen är något, som röres ständigt och sjelf rör sig; vidare 
 
 
 
 
 140 bestyrker detta en Nemesius i sin bok om mennisko-naturen Cap. II. — — — " Här förgick herr Lagers tålamod. Den känsla af respekt och nästan undergifvenhet, som herr Romans värdiga, lugna väsende och hans af ett djupt lidande uppammade inre resignation och hållning ingaf herr kandidaten vid hans första inträde, domnade mer och mer för dessa latinska och filosofiska opii-satser, och då han nu sluteligen började frukta, att hans vän, för att bestyrka sitt uppenbart paradoxa svärmeri, skulle löpa genom hela grekiska och romerska litteraturen i en fart, samt kände lukten af rent pedanteri, kom han igen till sig sjelf, återfick sin förra känsla af öfverlägsenhet, sprang muntert opp, svängde sig ett hvarf på klacken och ropade: "Jaga lexans moln från pannan, Läsa kan så mången annan! Bort med ditt pedanteri; du är skapad för någonting bättre än det, min vän." Och härvid strök han ett äkta gymnasis- tiskt pojkstreck med flata handen öfver herr Romans panna, liksom för att sjelf drifva de latinska dimmorna bort derifrån. Men kandidaten ångrade dock i samma ögonblick sitt lättsinniga utfall, ty herr Romans ansigte röjde dervid icke det minsta gymnasistiska spår af häftighet eller förtrytelse, utan blott ett fint lidande, ett obehag, ej olikt det, som ögat röjer, då det öfverraskas af en för stark dager, eller en nyss tillfrisknad vid den första svalare fläkt han inandas. "Förlåt mig, min gode broder," började nu kandidaten, skyndande att godtgöra sitt fel, "jag glömde alldeles bort, att du icke mer kan vara van vid våra förra seder. Likväl mins du af gammalt, huru litet mitt lynne är böjdt för grubbel, och huru snar jag är att svänga om från allt hvad boklärdom och möglade citationer heter; och jag måste tillstå, att en kall svett steg mig i pannan, då jag nyss hörde hvart det ärnade bära af för dig. Om du kan, så skilj dig för en stund från Cicero och Nemesius, och kom in i vår nyare verld, som i alla fall, och med all respekt för din övertygelse, är tusende gånger visare än den gamla, åtmins- tone erbjuder oss lif och lust och rörelse, så mycket våra krafter tåla. Tag nu derföre ditt förnuft till fånga, och säg 
 
 
 
 
 141 hvad du beslutit företaga dig för din framtid, eller först låt mig höra hvad du förehaft under de sex år, jag icke sett dig?" Herr Romans anlete, som troget som en spegel, ehuru i matta uttryck, återgaf hvarje mer eller mindre tillfredsstäl- lande vändning i herr Lagers tal, jemnade sig, så snart denne slutat, och blef åter lugnt såsom om intet förefallit. Han steg opp, framtog en butelj, sorgfälligt förvarad i lådan af hans kista, och öppnade dörren, för att kalla in den gamla uppasserskan. Trogen och oskiljaktig från sin post hade hon nu, då vårvärmen någorlunda medgaf det, etablerat sig i den trånga farstun och satt på trappan i solskenet, så väl för att vara till hands, som kanhända för att med ögat njuta i fullare mått, då naturen i så många andra afseenden gjort henne död för sin skönhet och sina fröjder. Hon tycktes förstå sin herres vinkar och kom, efter en handvändning, med tvenne glas på en bricka. Herr Roman fyllde sin väns glas till randen; för sig sjelf islog han blott vatten, som han blandade med några droppar vin. Sedan han anmanat kandidaten att dricka ut, begynte han den enkla teckningen af sina öden under de sistförflutna åren, med lifligaste deltagande åhörd af herr Lager, som icke uraktlät att ur hvarje mening hemta en dyrbar amunition för de bataljer, han förutsåg att han åter snart skulle komma att leverera mot allt hvad ensidigt och förvändt fans till i verlden. II. Herr Romans färd till Major A-sköld. 1. Huru som herr Roman träffar sin goda kund, tiggargossen Gabriel (Pater ignotus). — — Sålunda nalkades herr Roman, välbehållen fast långsamt, den sista stationen af vägen. Emedan han nu hade gripit sig an och beslutit att resa direkte in till den 
 
 
 
 
 142 förnämsta och, som han derföre tyckte, pålitligaste man på orten, en gammal major af förra seklet, i afsigt att af honom skaffa sig de upplysningar rörande —a, dem han hade af nöden, ärnade han här söka sig en skjutsbonde, som icke blott skulle hitta vägen till major A-skölds afsides belägna boställe, utan äfven kunna till efterrättelse lemna några notiser om hans lynne och lefnadsordning i allmänhet. Herr Roman var under sina sexåriga ensliga funderingar blefven för mycket metodisk, för att våga gå lös på hufvudtexten så utan alla kritiska apparater och förberedande studier, och om den gamle majoren kände han icke det ringaste utom namnet. Han beklagade nu i sitt sinne, att han släppt bort tiggargossen Gabriel, då denne på sin färd till staden besökte honom, utan att af honom göra sig närmare underrättad om förhållandet, och han höll just på att eftersinna, huru han skulle ställa till för att finna en annan dylik kund, då hans skjutsbonde snärtade till sin häst med pisken, och den late, svettige kampen spände an sina senor och drog släden opp för backen, som glittrade i aprilsolen och nästan snölös stupade ned från gästgifvaregårdens trappa. Herr Roman var aldrig af det folk, som ropa och skria då de komma in på en hållgård, liksom ville de vikariera för kurirklockan, den stund hon tiger. Nu gick han i synnerhet med långsamhet och saktmod tillväga, då han hade den vigtiga uppgiften att utleta åt sig den möjligast bäste vägvisare, som på hållet kunde öfverkommas, och han såg derföre, så snart hästen stannat, åt alla sidor omkring sig och tog konjunkturerna i betraktande. På ena sidan af gården, icke långt från stallet och just vid randen af en ofantlig mullhög, som utan en enda snöfläck rykte i solbaddet, suto åtta eller tio pojkar, alla under ynglinga-åldern och en del helt späda ännu. Blott en hade en kälke att sitta på, de öfriga alla suto på trädbitar, stenar och dylikt, allt efter hvad hvar och en haft till hands. Till sällskap hade de vidare ett par långbenta grisar med spetsiga öron, en seralj höns och några sparfvar, som qvittrade ofvanom dem på stallstaket och gerna flugit ned, om det vågat komma pojkarne så nära. Allt bestyrkte, att den plats sällskapet valt var den varmaste och hvilsammaste, man kunde finna på gården, och det tycktes som bäst hålla på att 
 
 
 
 
 143 göra sin måltid. Så snart herr Roman blef varse denna plantskola, rann det honom genast i hågen, att en af telningarne kunde lämpa sig till hans ändamål; han steg derföre opp ur släden och gick mot stället. Han hade dock icke kommit närmare, än att han väl kunde urskilja hvars och ens af sällskapet anletsdrag, då en af pojkarne, efter en den allra kortaste ordvexling, sprang opp och gjorde ett utfall på en påse, som innehavaren af kälken hade vid sin sida. I ögonblicket var denna opp från sin plats och de båda vederparterne i full strid. Herr Roman brydde sig icke om att störa de båda kämparne, utan stannade helt likgiltigt och beslöt att afbida envigets slut, då han i den ena af parterna såg och igenkände sin lille Pater ignotus. Ja, han blef nästan rädd på dennes vägnar, då han nu betraktade närmare de båda stridande. Motståndaren var en fet, storväxt palt, med hängande kinder och armar som takstockar; Gabriel åter var jemförelsevis klent byggd och liten. Dock hade herr Roman tydeligen märkt, att det var han, som satt på kälken och äfven gaf det första hugget, hvarförutan han nu vid manövrerna tycktes röja en vighet, som i någon mån jemnade hans ställning till den andra. Det första fäktandet gick med hugg och slag. Snart lär dock Pater ignotus funnit sin motparts näfvar för tunga, ty han ändrade stridssätt och fattade med båda händerna tag i hans långa, ljusgula lugg. Den andre drefs af instinkten att bruka samma angrep, och utsträckte sina båda feta tassar emot Gabriels hufvud; men här röjde sig en alldeles olik strid. Vederparten var, att dömma af hans kläder och hull, utan tvifvel af förmögna föräldrar skickad i hållet, och då han hade ett bestämdt hem, der förmodeligen en sorgfällig mor alltid var i tillfälle att ansa honom, hade hans hår blifvit skonadt och växte, såsom sagdt är, långt och ljusgult. På Gabriel åter, som utan mor och far strök landet omkring, hade en vårdande hand, för att göra en tätare skötsel umbärlig, nyligen afstubbat den hvita luggen ända till roten. Väl uppsköt nu på hans hufvud en jemn brodd af hår; men så kort, att ingen af detta klots ursprungliga innevånare kunnat i den få nog fäste, för att uthärda ens den lättaste 
 
 
 
 
 144 fläkt; så mycket mindre var det möjligt för en utländing att der kunna finna någon hållpunkt. Fördelen var derföre en god stund afgjordt på den lille Gabriels sida. Också tycktes han begagna den med förtjusning och ansträngde sina yttersta krafter, för att bibehålla sin motståndares hufvud i den bedröfliga, uppskotade ställning, i hvilken han försatt det. Emellertid är krigslyckan en ostadig gudinna och Gabriel fick äfven pröfva sin del af hennes obeständighet. Ty under det han, ensidigt förfäktande sin fördel öfver fiendens hufvudposition, trängde honom allt närmare in på lifvet, fick denne tillfälle att slå sina väldiga armar omkring honom och kasta honom till marken. Ett högt skratt och starka bifallsyttringar från den nyfikna skaran af åskådare belönade denna lyckliga man- över, och den lilla Gabriels stjerna tycktes vara sjunken, för att aldrig mer uppgå. Dock märkte man snart, att både hopp och mod ännu funnos qvar i honom sjelf, och han grinade blott litet bittrare än förut, då han skyndade att använda sitt sista generaltag, som också blef afgörande. Midt öfver fiendens mun, på ömse sidor i hans feta kinder, högg han fast sin ena hand, hvars klor, lika litet skämda af sax eller knif som någon örnunges i skogen, med lätthet tryckte sig in i det mjuka hullet. Den arme motståndaren uthärdade icke smärtan häraf. Med ett nöd- rop, hvars mesta ljud blef qvar i Gabriels hand, lemnade han både seger och strid och bemödade sig blott om att genom en hastig reträtt rädda sig ur sin förtviflade ställning. Ändteligen lyckades det honom att slippa opp. Men djupa märken efter hvarje finger på Gabriels hand, fyra gemena på den ena kinden och ett korporalsmärke efter tummen på den andra, en högst bedröflig och anklagande min samt tårade ögon bevittnade fullständigheten af det nederlag, han lidit, och lemnade honom icke ens den ringaste möjlighet att, oaktadt hans tillfälliga öfvervigt nyss förut, tillskrifva sig segern. Pater ignotus sprang opp som en il och såg sig omkring, likasom hade ej allt varit slutadt ännu. Då han blef varse en herre så nära i grannskapet, syntes han liksom hejda sig och vilja draga sig tillbaka in i skaran af de öfriga; men snart igenkände han till sin utomordentliga glädje herr Roman, 
 
 
 
 
 145 och hans mod växte i och med detsamma tiofaldigt. "Se så", sade han, "försök nu att röra mig, den som vågar! Der står en herre, som är god bekant till mig, och som nog vet på hvems sida han skall hålla. Vill ni, så skall jag be honom ta en stor piske ur slädan och ge er öfver ryggen med den allesamman". Med dessa stormodiga ord vände han ryggen åt pojkarne och gick till herr Roman. "Tål det icke, höglärde herre", sade han med ifver, "att man plundrar resandes lass här, såsom denne satan nu stulit ur min påse en half pränika och ätit opp den, innan jag hann få den af honom tillbaka". "Hvilket lass är det du menar?" sade herr Roman, "och hvarför håller du ej fred med dina kamrater här?" "Mitt lass, hvems annars", svarade Gabriel, "dender släden, som står der med två säckar på." Herr Roman, så allvarsam han var, kunde icke afhålla sig från att le, då han hörde dessa den lilla tiggargossens förstorande benämningar på sina små effekter. "Om du hade begrepp om sådana ting, min kära Gabriel", sade han, "så ville jag säga dig, att det ges vissa glas, genom hvilka man ser allt mycket större än det i verkligheten är. Ett sådant förstoringsglas är nu din inbillning, eller din sjelfbelåtenhet, då du kan kalla en liten kälke släde, och två små, trasiga påsar, säckar." "Det känner ändå efter karlens krafter", sade Gabriel, "det vet jag bäst sjelf, som släpat det hit ända från staden i detta menföre. Det fins tre par stöflor i den ena påsen, en del med stora jernskollor under, utom strumpor och andra kläder och en stor kapprock, som jag skall låta ändra, emedan jag sjelf är liten till växten och fick den af den längsta student, som fans i staden. I den andra säcken är min vägkost, bröd och ost och nästan ett helt lårstycke kött, som jag fick då jag redogjorde för prosten hvarföre Gud icke skapade verlden på en dag, som var derföre att han skulle få den bra. — Men tillåt icke nu, ädle herre, att man kommer på mig allesamman, utan hjelp mig att jag får mitt lass unnan ur deras händer." "Har du då gjort dem illa, Gabriel?" sade herr Roman allvarsamt, "det är icke rätt af dig, som lefver af andra menniskors godhet, att fara oförlikligt fram och slåss på 10 
 
 
 
 
 146 gästgifvaregårdarne med barnen, då du kanske samma dag viker in på vägen till deras föräldrar och tigger åt dig mat och dryck." "Hvad illa har jag gjort dem, höglärde herre," sade Gabriel litet stött; "fast jag icke förstår latin, vet jag dock ganska väl att man ej gör någon illa, då man består honom kalas, såsom jag har bestått. Men om herrn vill höra allt, så törs jag berätta, att då jag nyss kom hit och gick in i hållstugan, var der ett öfvermåttan stort drickande och glädjen stod opp i taket. Då jag frågade hvad det var, så var det gårdsvärdens namnsdag, som heter Gabriel likasom jag, och han bestod åt grannarna öl och bränvin. Men efter jag hade god lycka i staden, så att mat fans i säcken nog, så tog jag hållpojkarne med mig så många de voro och höll för dem frukost. Och jag gaf dem allehanda god mat och till slut en half pränika på man. Säg nu sjelf, ädle herre, om sådant var illa gjordt? Men då alla hade fått, blef en missnöjd med sin halfva, derföre att en syrsa var ingräddad under den. Jag bad honom med nageln taga ut biten, der hon satt fast; men han ville ha en annan del, efter andra fått sådana, som icke hade syrsor på sig. Då jag icke ville ge, sprang han till och stal min egen halfva, som låg i påsen, och åt opp den, innan jag hann få den af honom. Men fick han sött in i munnen, så gaf jag honom surt utanpå. Nu är jag icke mer säker på detta ställe och tänker vandra mina färde, om allenast herrn vill hjelpa mig och se efter, att man låter mig taga min släde med mig." — Herr Roman var nöjd med förslaget, och inom en stund var öfverenskommelse träffad, att den lilla tiggargossen skulle följa med såsom vägvisare. Hans båda påsor kastades i släden, kälken bands i släptåg efter den, och färden till den gamle majoren begynte. 
 
 
 
 
 147 2. Huru som Gabriel Pater ignotus besvarar herr Romans frågor. Herr Roman hade, då den lille tiggargossen var i staden, icke hunnit göra honom en enda fråga angående hans enskilda små angelägenheter, ehuru mycket han intresserade sig för honom, såsom den enda menniska, med hvilken han på många år haft något umgänge. Han vände sig derföre nu, så snart de kommit ett stycke fram på vägen, med dessa ord till sin följeslagare: "Säg mig Gabriel, hvad jag icke hunnit fråga dig förut, hvarföre var det egenteligen du kom till staden, och hvad har du gjort der hela denna tid?" "Hvad jag gjort der är svårt att säga", svarade denne, "om jag icke säger hvad sant är, att jag tiggt och sofvit; men huru jag kom att fårdas dit, det skall ni få höra. Då jag i vintras gick här och svälte, träffade jag en dag just på denna gästgifvaregård en pojke, som hade varit på förtjenst nedåt landet och tiggt i staden ända sedan julen. Denne var nu fet och lyste i ansigtet och hade haft goda dagar, så att han icke kommit från staden för annat, än för det att han stulit. Men då jag talte med honom allehanda, fick jag höra, att ingen kunde lida nöd på den orten, om han förstod att tigga. Strax tänkte jag på att vandra dit, och jag bad honom undervisa mig huru man borde bära sig åt der. Men han sade, att det icke kunde läras på mindre än två veckor, om man ville veta allt, och lofte att taga mig med sig och lära mig hvad han visste, om jag ville passa opp honom hela tiden och ge honom det bästa af hvad vi fingo och sedan låta honom slå mig vid örat ett slag hvar morgon och afton. Som han var mycket kunnig och kände allt, gick jag in i en sådan öfverenskommelse och följde honom i två veckors tid och lärde mig tigga. Men då jag till slut blef fullärd, lemnade jag honom och gick till staden." "Och för att lära dig en sådan konst," anmärkte herr Roman leende, "lät du narra dig att slita så mycket ondt! " "Aldrig har jag ångrat", sade Gabriel, "hvad jag betalt ut för denna lärdom." "Men jag menar du af dig sjelf kunnat lära dig den 
 
 
 
 
 148 konsten att begära en bit bröd, då du är hungrig." "Herre Gud", sade Gabriel, "hur herrn talar. Ingen konst är det att begära, men att begära så att man får någonting, dertill fordras mera. Om jag ville tala om endast en sak: försök ni att komma in till en mager herre, som ser gul och mörk ut i ansigtet, och tigga gnällande, så får ni se, att han vrider munnen på sned af vrede och ger er snart en knäpp med käppen i stället för en brödbit. Men se, annat är det åter om ni kommer till en fet herre, som är rödbrusig och glad. Står ni då som en mållös stock vid dörren, så bryr han sig ej om att se på er ens eller visar er i köket för att få en kant mögligt bröd. Nej, när man är hos en sådan, så skall man draga hufvudet ned mellan axlarna och taga fart och se'n gnälla till, så att det skräller i väggarna. Då stoppar han fingren i öronen och börjar skratta, så att magen hoppar, och han tycker om en och säger så: "du är en sate att ha ljud du; af dig kan det bli en klockare ännu i verlden." Men när han sagt detta, drar man hufvudet ned ännu djupare och ställer sig till att tigga igen; då får han brådt om efter en slant och ropar: "tig bara, tig bara; nog är det nog! " och så kommer han och ger en sexstyfver och öppnar dörren sjelf för en och höres skratta ännu då man är långt ut på gården. Så är det att kunna tigga, herre; men jag ser att ni skulle komma med tunn påse från staden". Herr Roman fann sig oändeligen road af dessa den lilla tiggarbytingens antropologiska utkast, och uppsköt gerna för en stund sina tillärnade frågor angående majoren, för att i stället få höra mera i det ämne, som var å bane. "Du nämnde ingenting om," sade han derföre, "huru man bör bära sig åt hos den magra herrn, för att få något af honom också?" "Menar herrn det är så lätt," svarade Gabriel, "man kan vara nöjd, om man slipper oknuffad unnan, då man råkar ut för en sådan. Annars har jag alltid brukat fråga mig före af andra, innan jag gått in på ett obekant ställe, så att jag vetat hurudant folket varit. Men ibland har man gått i fällan också. Om man då varit olärd och dum, såsom mången är, som går i lappad tröja och har mössa på hufvudet, så hade man kanske blifvit klämd; men jag brukte aldrig tigga då, utan jag bjöd mig ut i tjenst. "Vill inte herrn ha någon som 
 
 
 
 
 149 löper på ärenden och blankar stöflor?" sade jag och såg orädder ut. Den ena kunde då ropa: "Nej! packa dig ut;" men den andra, allt som det ville väl till, blef mildare och svor: "Så, så, för fan, ser man då en gång en af er, odjur, som vill företaga sig något." Och då han sagt detta, kunde han väl kasta en slant eller par mot dörren och ropa: "Der! gå dina färde nu! " Jag har också fått en hel tjugufyra skilling hos en, som var en hög herre och argare än alla andra menniskor; men det gick med konst." "Nå, huru gick det?" frågade herr Roman småleende. "Jo," sade Gabriel med icke ringa allvar, "tre gånger var jag vid porten och vände om; men den fjerde växlade jag mig en tolfskilling för slantar och gick in. Men jag passade på att det var morgon, så att han icke kunde hafva hunnit få någon förargelse ännu. Först blef jag kall om hufvudet, då jag kom in i den granna salen. Men den store herrn satt i kammaren innanföre vid ett bord, som var fullt med papper, och han vände ryggen åt mig och hörde ingenting. Då tordes jag icke dröja, utan jag tog godt mod och gick fram ända till honom och lade sedeln på bordet midt för hans näsa. Strax sköt han stolen tillbaka och ropte: "hvad är det, hvad vill du här?" och han såg, vet ni, helt häpen ut. Men jag bugade mig ända ned till golfvet och sade: "nådige herre, jag har hittat en sedel i farstun och törs ej behålla den." Då jag sagt detta, såg han på mig en lång stund med förundran, och jag märkte att hans ansigte blef helt vänligt. "Har du hittat den i farstun?" sade han slutligen, "du är ärligare än mången med guld på rocken, min gosse, var sådan så länge du lefver! " Och strax tog han en tjugufyra skilling ur en sedelpacka och lade den på tolfskillingen och sköt dem till mig och bad mig gå. Men efter han var en så godsinnad herre, fast vi icke voro alls bekanta, gjorde det mig ondt i sinnet att bedraga honom och jag kom i håg gamla Elsas ord, hvad hon sade, när hon klippte mitt hår, då jag skulle gå till staden. Derföre lät jag den stora sedeln ligga och tog min tolfskilling allenast, och höll fötterna färdiga att springa, och bekände, att jag ljugit. Då trodde jag visst, att brandstaken skulle slippa ur vrån; men den höge herrn rörde sig icke från sin stol, utan såg mig blott mycket vänligare an och frågte mig allehanda. Och då vi talat en stund tillsamman, gaf han mig sedeln ånyo och 
 
 
 
 
 150 rörde vid ett snöre, och strax klang det i farstun, och en annan herre kom in och ställde sig vid dörren. Men den höge herrn vinkade åt honom och bad honom föra mig i köket och låta ge mig mat och sade, att jag hvar middag skulle få komma tillbaka och äta med tjenstefolket, hur mycket jag ville. Och jag åt der om middagarna, så länge jag var i staden, och fick varma rätter till öfverflöd, så att jag icke aktade mat, utan endast penningar, hela tiden. Och jag slöt opp att gå till fruar och pigor och hänga i kök, der man mäter ut en brödbit åt tiggaren, likasom om man mätte en pannkaka, och der man kan få en smäll med trasan, om man råkar komma in med smutsiga fötter, och jag gick i stället till studenter och unga herrar, som hafva penningar nog och icke låta slanten ligga i fickan, tills den nöter sig ut. Och på detta sätt hade jag goda dagar och lefde så, som jag väl aldrig kommer att lefva mer." Härvid drog han en lätt suck och tystnade. "Men då du hade en sådan lycka", invände herr Roman, "hvarför blef du ej qvar i staden. Gjorde du kanhända också ett skälmstycke, så att du nödgades rymma undan; ty jag ser att du är en stor skalk." "Nej", sade Gabriel Pater ignotus, "jag kunde lätt hålla mig och behöfde inga göra; men när det blef vår, och solen började lysa varmare och snön smalt, fick jag ledsamt att vandra mellan väggarna i staden och längtade till bekanta trakter tillbaka." "Och nu har du väl", anmärkte herr Roman deltagande, "varit så klok och sparat åt dig något att lefva af här på landet, efter du tiggde med så stor framgång i staden, eller huru?" — Gabriel log litet och svarade: "Hvad jag har, har jag i varor i mina säckar, dit jag brukade kasta in bröd och annat skräp, som jag ej brydde mig om den tiden, jag lefde bland herrar. Men eljest har jag ständigt tyckt om hästar och åkt gerna, då jag fått, så att jag icke har några penningar i behåll mer, emedan jag kastade ut hvad jag fick åt folk, som lät en åka för betalning." Med dessa ord tog han herr Romans stora läderpiske, som ordentlig och gagnlös låg bredvid ägaren i släden, reste sig opp mot kusksätet, lutade sig öfver den drömmande skjutskarlen och gaf hästen, som i ordets egentliga mening gick i sömnen, en snärt mot sidan 
 
 
 
 
 151 med det eftertryck, att så väl han som kusken sprutto upp af förskräckelse och började tänka på sin tjenst. Gabriel åter satte sig ned igen, såsom om intet förefallit och mumlade blott sakta mellan tänderna: "man kommer ju icke ur en fläck! " Herr Roman, som i anledning af sin lilla följeslagares orimliga misshushållning haft en hop faderliga förmaningar i beredskap att gifva honom, rycktes af den ökade farten från sina funderingar åt detta håll och påmintes om det egentliga ändamålet med gossens medtagande. Han åtnöjde sig derföre med en kort klagan och öfvergick genast till frågor om den gamle majoren. "Hvad skall det blifva af dig med tiden, arma barn", sade han, "så öfvermodig, lättsinnig och oförståndig som du är! Håll dig nu stilla och lät pisken ligga och säg mig, om du känner major A—sköld och kan beskrifva för mig hurudan han är?" "Om jag känner honom?" sade Gabriel. "Han har alltid hyllat mig nästan som om jag varit en af hans bästa hästar." "Ett eget sätt att hylla! " mente herr Roman, "men säg mig, hvad plägar han mest göra om dagarna?" "Blåsa af välmåga, höglärde herre, och svära med tjenste- folket." "Har du någon gång sett honom sysselsätta sig med läsning i bok?" "Många gånger har han opp almanackan och funderar i den." "Men säg mig hur tar han mot främmande, då någon helsar på honom eller eljest kommer som resande?" "Det beror allt på den, som kommer till honom. Med några hinner han, med andra hinner han icke. Men vill ni, höglärde herre, så skall jag undervisa er, hur ni skall ställa till, för att få honom till att fira er, som om ni vore den högste herre i hela landet, eller den gamle generalen sjelf, som var här i vintras i två dagar, och som han firade så, att han svor åt hushållerskan, om han ens såg betjenterna och kusken vara så nyktra, att de kunde stå på fötterna." "Låt höra, huru skall jag då bära mig åt?" "Ingalunda se lärd och latinsk ut och tala orimliga ord, som också klyftiga hufvuden icke förstå, än mindre sådana, som haft bättre saker att tänka på. När ni kommer på gården, så håll er först till hästarne, som ständigt pläga löpa 
 
 
 
 
 152 ute och äro tama som hundar. Om den gamle herrn sjelf kommer ut på trappan, er till mötes, så låtsa ej märka honom ens, och bry er ej om att helsa, utan gå strax emot den närmaste hästen, och locka honom till er, och klappa honom på halsen och stig ett steg tillbaka och gapa på honom som med förundran. Strax skall ni få se, att den gamle herrn kommer ned till er, och ber er vara välkommen och skiner i ansigtet, som om ni gifvit honom hästarne till skänks. Se'n behöfver ni icke annat än höra på hvad han talar, ty för honom räcka orden till, såsom han sett mycket i verlden och varit med öfverallt. Om ni gör på detta sätt, så skall ni vara så välkommen, att ni skall bli nödgad att dricka till sent på natten och ännu andra morgonen få börja på nytt, redan innan ni hunnit opp ur sängen. Men ett skall ni akta er för, att ni icke slår till hästarne om de vilja hoppa opp emot er och smekas, utan väjer blott sakta unnan, ty de äro icke vana vid slag, och den gamle herrn tar hellre sjelf mot ett hugg, än han tål att man slår dem. Gör ni blott så, som jag säger, ty på detta sätt har jag sjelf fått mig mången kaka bröd af den gamle herrn, fast jag icke är annat än en fattig pojke, som en hvar kan skuffa och kasta som han vill. Sjelf tänker jag dock icke krusa denna gång, så länge jag har något qvar i mina påsar, emedan jag varit ond på majoren ända se'n i vintras, då jag gick till staden." Det hördes på den lilla tiggargossens ton, då han sade detta, att han gerna ville komma fram äfven med orsaken till sin vrede, och att han blott afbidade en fråga, för att göra sig så mycket mera vigtig. Herr Roman märkte detta och gjorde honom det nöjet att be honom förklara anledningen till sin förtrytelse. "Ja," sade Gabriel, "då jag sista vinter kom hit en gång, fick jag hänga i stugan från morgonen till middagen, utan att finna ens som hönorna ett korn att äta. Så satt jag och hungrade och såg drängar och pigor äta och glädjas, och ingen got akt på mig, och sjelf var jag den tiden försagdare än jag nu är, så att jag höll ut och sade intet. Ändteligen då folket ätit middag räckte en piga åt mig en half kaka hårdt bröd, som blifvit öfrig. Men då jag började äta af den och bet häftigt till, såsom jag var hungrig, skrattade de andra i stugan och liknade mig vid en vargunge, som sväljer otuggade bitar. Derföre gick jag ut på gården att äta i fred. 
 
 
 
 
 153 Men då jag kom ut, sprang den vilda fålen, Svalan, som aldrig födes med annat än hafre och skiner på långt håll af fetma, emot mig och ryckte brödbiten med våld ur händerna på mig. Jag var då mycket mindre än jag nu är och hade litet sett i verlden, så att jag blef sorgsen och ref mig i hufvudet och gret. Men då kom den gamle herrn ut på trappan i fullt skratt, så att hans feta mage hoppade af glädje, och han ropade mellan skratten: "aha! Gabriel, blixtra mindre med brödbiten nästa gång! Märk opp, min gosse, der råkte du en som kan kuppa transporterna," och dylikt, som skar mig i sinnet. Så fick jag gå hungrig från gården, och gick af förargelse icke mera dit tillbaka, och skulle ej heller fara dit nu, om jag ej behöfde komma och visa er till rätta, höglärde herre." ....................................... 3. Major A — sköld och hvad med honom sig tilldrager. Under sådana samtal mellan herr Roman och hans språksamma följeslagare tillryggalades småningom vägen. Den stora, ödsliga, enformiga tallmon, öfver hvilken man hittills farit, upphörde nu, och vidsträcktare utsigter öppna- de sig för ögat. Snart började man öfverskåda sträckor af odlade fält, der den ljusgröna vårbrodden leende uppsköt på fläckar mellan de sjunkna drifvorna. Långt bort skimrade det ännu snöhöljda träsket i brytning mot svarta skogar på dess andra strand, men öfver det hela låg ett tycke af trefnad och bördighet, som lät en ana närheten af en herregård. Den lilla Gabriel gjorde sin följeslagare uppmärk- sam på, att man redan från höjden af nästa kulle kunde se den gamle majorens boställe. Herr Roman föll i djupa betraktelser. Ändamålet med hans resa, farhågor för utgången af densamma och tusende andra föreställningar sväfvade för hans sinne, och under allt detta sökte han sammanbygga sig en ide om majorens person af det snäfva och stympade timmer, Gabriel under det sista samtalet släpat ihop åt honom. 
 
 
 
 
 154 Den gamle ärade majoren A—sköld — för att lemna herr Romans karaktersbyggnad i sitt värde — var en äkta finsk krigare ifrån affärerna år 88. Född till soldat af en far, i hvars lefnad krigsåret 1741 utgjort en dylik epok som krigsåren 1788 och 1789 i sonens, tidigt vand att svära i skolgriller och preceptorer, klar nog i sin naturliga blick och skonad från alla intrasslade förhållanden, var han icke mångfaldig och månglärd, men var med hela sitt väsende hvad han var. För honom var verlden icke, hvad den för så många af oss är, ett virrvar af krafter, en oupplöst gåta af motsägelser. Den gestaltade sig för honom i former, i två stora, enkla, klara former, i den ena såsom arme, i den andra såsom boställe. Öfver dem båda erkände han en Gud, hvilken han dyrkade hvarje söndag, öfver hvardera särskildt en halfgud: äran och penningen. Äran hade armgen under sig och hade föga att säga på bostället; penningen styrde bostället, men var blott ärans vederlike vid armgen. Ingen- dera af dessa former älskade han framför den andra, och i allmänhet ägde de, i hans uppfattning, en sådan likhet sinsemellan, att öfvergången från den ena till den andra i många fall blef nästan omärklig. Såsom man under kriget kunnat kalla honom en husbonde för sitt kompani, så kunde man nu i freden kalla honom en kapten för sitt husfolk. I fält hade han haft troppar af ryssar att kämpa med; på sina åkrar och ängar hade han nu icke mindre skarpa fiender att bekriga, stenar och stubbar, hagel, frost och regnskurar. I hvardera förhållandet var också hans befäl detsamma; icke öfverherrens, som kommer som en främling och blott kan ge allmänna befallningar, utan öfverherrens, som för gamla, kända, förtrogna underhafvande i striden och derföre kan ge hvarje sitt ord den mest enskilda syftning. "Gå på," sådant var hans kommando i affären, "gå på, Matts Skytt, och smyg dig icke bakom tallstubbarna; du kryper icke på tjädrar här, som du är van att göra i ängsbackarna der hemma. Se opp, Jöns Hane, du hvilar dig icke mot lian nu, lättinge, ser du icke att ryssen sigtar på dig! Kika icke i fänghålet, Lustig, dit ryms du ej att krypa unnan! Hvar är Karl Rask, är han skjuten re'n den arma Kalle, efter han ej syns i ledet? Se så, håll ut, alla man, så att ni orkar taga en sup till qvällen. Jämra dig icke, gamle Pistol, utan tig stilla 
 
 
 
 
 155 tills du får dö, och sörj icke för Anna och barnen, alltid skall jag få någon utväg för dem." Så hade han kommenderat i bataljen; på ängen, på åkern var hans språk detsamma: "Här ut, och hjelpen Johan att rödja opp granstubben. Skall han ständigt vara ert tryne och böka ensam! Gapa ej efter regndropparna, Daniel, här regnar inte bränvin i våra trakter, utan se efter att du får höet in i ladan. Krafsa bättre opp kokorna, Sanna, och skrapa ej åkern så sakta, som du skrapar fästman, då du kammar honom om söndagarna! Svetten står dig i pannan, gamla Flink, hvila dig du, och låt de yngre släpa. Vår Herre hjelper väl spanmåln in, dig förutan." Så uppfattade han, genom en omedveten naturlig ensidighet, om man så vill kalla det, hos de två skilda förhållanden i lifvet, med hvilka han fått göra bekantskap, en sådan syskonlikhet, att de aldrig kunnat hvarken splittra hans håg eller dela hans tycke. Det ena hade alltid varit nog att ersätta det andra. Aldrig hade han under kriget saknat jordbrukarens lugn, aldrig under det sednare krigets för- ströelser och faror. Sjelfva den största olikheten, som äger rum emellan krigarens och egendomsherrens vilkor, den nemligen, att den ena hvarje ögonblick måste sätta sitt lif på spel, då deremot den andra har tillfälle att undvika till och med en knäpp af ett hagelkorn från molnen, var blefven helt och hållet obemärkt af vår hjelte, af den enkla grund, att han aldrig kommit att tänka på förlusten af lifvet såsom något vigtigare än förlusten af en rågskyl eller en hösåta, som icke hunnit inbergas i behörig tid. Han hade i detta afseende alltid liknat den gamle soldaten bland hans vapenbröder, som då han kände kulan pipa genom sin hatt, aftog densamma, betraktade hålet och sade med harm: "Se den förbannade hunden, som förderfvade mitt nya kiver;" utan att med en enda tanke besinna, att det dock var en lycka, att icke besagde hund förderfvade hans gamla panna, som han den gången var hardt nära att göra. Nu, då den gamle majoren vid sin annalkande ålderdom såg kriget med sina bilder och minnen träda allt längre och längre bort i fjerran, begynte man kunna märka hos honom en grad af förkärlek för sitt dagliga umgänge, sin husgud, penningen. Dock bibehöll han alltid en känsla af subordina- tion för den militäriska äran och gjorde ännu åtminstone en 
 
 
 
 
 156 honnör för densamma, hvarje gång den viste sig för hans tanke, om han än, såsom afskedad, icke mera ansåg sig förbunden att af den emottaga direkta befallningar. Kommo derföre någon gång i hans föreställning de båda notabiliteter- nas ordres i bestämd stridighet mot hvarandra, rättade han sig alltid för äran och frågte penningen, huruvida han icke finge göra än mer för sin gamle, aktade öfverherre. Med en sådan verldsåsigt och ett sådant lynne tilltog han i välmåga och, såsom den lille Gabriel uttryckte sig, blåste af fetma. Läsaren kommer snart att göra bekantskap med den gamle krigaren sjelf och blir då satt i tillfälle att iakttaga de enskilda drag i hans personlighet, hvilka i denna allmänna teckning af densamma icke kunnat få rum. Herr Roman satt ännu fördjupad i betraktelser, då han plötsligt väcktes af den lilla tiggargossens gälla skratt, som med den skalkaktigaste skadefröjd tillika utropade: "se der, herre, se der är han sjelf, och Svalan har velat taga lifvet af honom med smek." En tafla af den besynnerligaste komposition mötte här herr Romans öga. Ett stycke nedanför den backe, hvars höjd man just nu hunnit, och blott ett käppkast åt sidan från vägen, syntes en oformlig figur, i blå rock och med galonerad mössa, stå på högsta kammen af en sten, som, ensam och liksom ditslungad af en jättearm, låg vördnads- bjudande qvar på den vida slätten. Man hade varit frestad att taga hela gruppen för ett kolossalt monument, om icke personens rörelser och hans äfven på afstånd synbara, våldsamma flämtning vittnat på en gång om hans lif och om den otroliga ansträngning, det kostat honom att hinna sin plats. Men framför honom, vid foten af stenen, rörde sig med ännu större häftighet en smärt, mörkbrun, glänsande fåle, som det tycktes, nyss kommen till fulla måttet af sin växt. Det eldiga kreaturet syntes vilja storma fästningen, kastade sina framfötter högt opp mot toppen af stenen och gjorde då och då en utflygt i blixtsnabba krökningar på slätten, för att åter med fördubblad ifver vända om till sin stormpunkt och börja ånyo sina försök. Herr Roman gissade utan möda, att han nu såg framför sig den gamle majoren sjelf och hans favorithäst, transport-kupparen, den vilda fålen Svalan. Obegripligt föreföll det honom likväl, att den 
 
 
 
 
 157 värdige mannen, som i sin hand bar en käpp af ett väldigt spanskt rörs dimensioner, icke kunde afvärja de vänliga anfallen af en ung fåle, hvars största ifver lätteligen varit afkyld med ett enda slag. Men den lille Gabriel gaf honom snart förklaring i saken. "Märk efter, herre," sade han, högeligen lycklig vid åsynen af allt detta, "märk och se, hur han svänger käppen. Nu vill han skrämma henne på allvar; men hon vet nog med hvem hon har att göra. Nu skulle han stå der till sena qvällen, om ingen kom emellan, och icke nännas slå henne så hårdt, att ens en fluga kunde dö under slaget. Men låt oss stanna litet, så vill jag gå och hjelpa honom derifrån." I detsamma tycktes den gamle majoren sjelf vinka åt de resande, och herr Roman lät hästen stanna. "Nu får jag betala henne för brödkakan," mumlade Gabriel sakta, tog pisken och gömde den med den slugaste försigtighet bakom sin rygg sålunda, att den ena ändan af skaftet nästan nådde marken, medan den andra, som en grenadierplym, sköt opp bakom hans hvita lugg. I sådant skick började han vandra varsamt fram till stället, och för att än mer dölja sin afsigt tog han redan på afstånd en menlös ton och tilltalte den gamle majoren: "det blir hjelp snart, högädle herre; bry er icke om att slå henne med den grofva käppen, jag skall nog få henne bort på annat sätt." "Se Gabriel! " utropade den gamle, som med verklig fägnad igenkände den lilla tiggarungen, "har du en bit bröd, min gosse, så locka henne till dig och gif dig se'n att springa unnan hemåt, så följer hon nog. Den fördömde Stall-Johan har förderfvat kreaturet och lärt henne att springa ned folk, emedan han aldrig nänts ge henne hela kakan på en gång, utan gömt ena hälften i fickan, till dess hon velat hoppa i hjel honom. Nu tror hon i sin galenskap, att hvar och en går med bröd i fickan och vill gömma det undan." Så långt hade den ärade majoren hunnit, då Gabriel nådde sin utsedda punkt. Utan att förlora ett enda ögonblick framdrog han nu pisken, svängde den ett hvarf öfver sitt hufvud och applicerade med yttersta kraft den långa snärten omkring fålens bakben, just der han visste skinnet vara finast och hullet ömtåligast. Det eldiga kreaturet, som aldrig i sina dagar erfarit minsta smärta, drog sig vid slaget ihop som en mask, sänkte sig ned på bakfötterna, och gjorde ett 
 
 
 
 
 158 konvulsiviskt språng opp tillbaka, nästan i jemnhöjd med stenen. Olyckan till råga på allt hade fogat, att snärten trasslat sig i snara kring fålens ben; hvarigenom denne hindrades att i jemnvigt återvinna marken. Det störtade med en tung suck mot jorden, låg en stund orörlig liksom hade den dött af fallet, men spratt häftigt åter till, sönderslet snaran, sprang opp och flög pilsnabbt af mot vägen och längs vägen sedan i samma sträckning hem. Den lille Gabriel hade med glädje och förskräckelse åsett denna verkan af sitt slag. Han stod orörlig qvar på sitt ställe och vaknade ej ur sin häpnad, innan han hörde tätt bredvid sig den gamle majorens rasande och stumma flämtning och kände hans väldiga händer trefva efter ett fäste i hans korta, oåtkomliga lugg. Då vaknade hos honom besinningen af hans egen våda, och han dröjde ej att i blinken slita sig lös och, så fort hans snabba fötter buro, skynda tillbaka till släden. Kommen dit, tog han utan att säga ett ord sin kälke och sina påsar och ilade bort på en biväg, lemnande herr Roman qvar, för att så godt han kunde ställa majoren till freds och under så oblida förhållanden börja sin bekantskap med honom. Bref från afskedade majoren, possessionaten A—sköld till hans son under 1808 års krig. Min k. son. För ditt sednaste från — — tackar jag. Huru de femtio riksdalrarne blifvit slut redan, måste jag säga att förundrar mig. Matts Muskött, som hemtade bre vet, säger att kriget gått baklänges. Han satt här i går aftse och pratade sju stugor fulla. Det är synd med Matte stackare, att han mistat handen. Han har nu fattigdomen öfver öronen och den der gamla modren dessutom till påhänge. Att du utmärkt dig vid affär och skjutit den der dryga sergeanten i hälen, så att han släpade foten efter sig, är mig kärt. Du skrifver ej om 
 
 
 
 
 159 det var med refflan eller damaskan, icke heller huru långt hållet var; men jag gissar att det väl gick till ett par hundrade steg, eftersom kulan sänkte sig så betydligt. Eljest då vi sist pröfvade dem på ridörren på hundrade alnar, slog ingendera under. Om du sjelf kunnat skaffa dig en liten rispa, min kära Kalle, hade det alltid varit dig till någon rekommendation. Jag säger blott efter åttationio års kampanj hur de blessera- de officerarena hade mycket bättre konjunkturer än vi andra. Det hette bara: de skola få, de skola få, som blifvit bräckliga och lytta (salig konung Gustaf hade bort komma ihåg att den friske ej äter mindre än den sjuke); men så hette det då, och så fick A—n sitt Taipale till boställe, fast han var yngre i tjensten än jag. Hvad hjelper det att han säger att Taipale ej är bättre än Juva? Hvarför byter han icke med mig? Men så ofta det derom blir fråga heter det alltid: jag är van der och har arbetat der och dylikt, som är idel tomma undflykter, ty hans ställe är bättre. Jag har femton tunnors höstsäde, och han aderton och bättre skog; jag vet att han står i accord med T—i-herrn om såg-stock till flere hundrade riksdaler, som jag icke hugger in från Juva busk-tallarne. Nu hörs Tobias hosta i salen, och jag måste höra opp på en stund; han kommer aldrig med godt. • I går hann jag ej med någon fortsättning. Tobias är en hundsvott, som låtit ena notkiln, som sattes ny i föråras, ruttna opp, att den skall vara skör som ett fnöske. Jag vet ej huru jag skall få den i ordning. Det vet jag, att torpar-spåna- den räcker inte, och hvad gamla Elsa spunnit i vinter förslår knappt till ett spindelnät, emedan hon nu börjat bli lam i högra armen, så att vår herre må veta huru allt slutas. Jag har fått höra att Bengt Dragon brukar sporra Noppan och rida på skryt; när du kommer öfeer honom, skall du låta ge honom sina 25 på ryggen, så får han känna huru sporren smakar. Jag visste att Bengt var en slyngel och hade ej satt honom för rusthållet, om han ej lofvat fara vackert och se'n varit klen till växten och lätt på hästryggen. Nog har han annars kurage och står för en man, så liten han är, så att Adlercreutz kunnat låta bli att skratta, då Bengt inmönstra- des och syfta på mig då han sade åt officerarena, att A sköld kunnat skicka oss en karl, som vägt helst så mycket som hans ena ben, så hade armeen fått en — 
 
 
 
 
 160 reputerligare dragon än denne, och mera dylikt, som han väl låtit bli att yttra under åttationio års kampanj, då han var ingen bättre karl än jag. Stora herrar växa nu som gräs. Jag skall säga dig, min kära Kalle, att Malla på Näs nu väger sina hundrade tusende riksdaler, ja med intressena inberäknade mycket mer, som var det jag förnämligast ville låta dig veta, samt att det vore bäst för dig att söka dig löjtnants afsked, efter som kriget går skralt och utsigter till framkomst i militärväg äro dåliga. Hvad jag sade dig om Malla, då du var hemma sist, må vara som osagdt; hon hade då knappast den kjol hon gick i, och hvem visste annat än att hon skulle föra fattigdom och elände med sig dit hon skulle komma. Nu är det annat, se'n arfvet kom; min kära Kalle, om du ledsnar vid affärerna är det väl inte värdt att sträfva och riskera lif och lemmar, utan sök dig ett hederligt löjtnants afsked, så är det mycket bättre att lefva hemma. Du kan ju söka dig en god egendom i grannsocknarna. H—ga-herrn stormar på och lefver stort som förr, så att jag gissar H—ga snart blir till salu; det är ingen munsbit det vet jag, fast det är vanskött nu. Jag ville önska jag hade det i händerna, så sant tjugu torp skulle vara der i stället för tolf, och åkern ge tionde kornet i medeltal. Hvad är det nu? då torparena göra dagsverken när de vilja, och herrn flackar landet omkring, och gärdesgårdarne ligga som om lian skrapat af dem öfverallt. Det var en förargelse att resa der förbi. Han låtsar ha gårdsfogde der, men det är en suput, som drar dit inhysingar och landstrykare, så att gården hvimlar som af ohyra. Nu kommer jag ihåg att här var en, som gaf sig ut för student, och talte hvart annat ord latin; han tycktes ha afsigter på Malla, — kan väl tänka han fått lukten af penningen — jag har se'n fått höra att han gifvit sig i tjenst som under-officer vid B — Det talas hit och dit om hans frieri; men du kan skrämma af honom, han ser mig ej så farlig ut. Jag mins under åttatiåtta års krig skrämde T—felt Flincken bara med hotet om duell, så att den andra passade vackert och låddes vara liknöjd. Hvar och en visste likväl att han gerna tagit Ulla S — — om icke sabeln varit i vägen. Den andra har henne nu och fick med henne W — la gård, som är värd femti tusen riksdaler vänner emellan, ja väl mera. Dina gamla svarta kläder och den gröna surtuten lära väl knappast 
 
 
 
 
 161 duga mer, om du kommer hem som civil. Du kan köpa kläde i någon billig stad der du far igenom. Skräddarns Lasse är nu tillbaka kommen ifrån Åbo och har lärt sig bra. Han kommer nog att stå sig här på landet, han har gjort åt mig en ny frack och en sommarrock, och jag vet ej om jag varit så nöjd med några kläder som med dem.. Det är inte värdt att du låter skinna dig af någon stadsmästare; man vet nog huru de förstå att taga för sig. Lasse är en stadig gosse, som vet att hushålla och spara. Han sitter hela dagen med nålen i hand då andra unga slyngar flyga byn omkring. Jag mins ej om jag sagt dig om Bengt Dragon, att om du kommer öfver honom, skall du låta ge honom sina femti rapp, emedan han rider som en turk med Noppan. Lofva honom mera till om han ej bättrar sig, och att han skall få mig att göra med när han kommer hem. Låt mig höra hvad höpriset är kring W — och der du färdas, och om man frågar efter spannmål. Jag sitter här med storängs ladorna fulla och har ej sålt en kappe ännu ur mellanboden. Gud vet hur säkert det kan vara att ligga med förlager, fast det heter att allt skall betalas. Ännu har ingen rysse visat sig här. Kabasoff låg dock vid kyrkan redan med par hundrade kosacker. De voro der öfver natten och hafva handlat en häst af Kulju Nisse. Nog hade väl vi äfven fått påhelsning, ty de ströko fram förbi vår byväg; men jag skickade om natten ut Wira Anders med tre af drängarna och lät dem slå ned småskogen vid skilnaden just invid stora vägen, så att vår väg blef öfvertäckt med trän, och såg ut som ett svedjeland. Kulju Nils, som de hade till vägvisare, har sagt se'n, som jag fick höra, åt kyrkfolket: "Nu tänker visst Juva-herrn bli rik på allvar, då han börjar svedja till och med på landsvägen." Jag har skrattat så att magen velat spricka åt Nisses enfald. Helsa har jag, Gud ske lof, temmeligen, och växten är försvarlig, men de eviga transporterna taga alldeles hullet af kreaturen. Det är ändå drägligare nu än i våras. Tänk nu på, min kära Kalle, att lemna kriget, eftersom vår herre må veta huru länge Malla är ledig mer. Jag har ej velat tala med henne ännu, i väntan på att du sjelf skulle komma hem och göra början. Vinkar har jag ändå gifvit på långt håll. Penningen lockar nog hit friare snart om du ej skyndar. Jag skickar dig nu femtio riksdaler åter, som måste räcka en vacker tid, då du har din lön 11 
 
 
 
 
 162 dessutom. Gamla Elsa kommer just nu oppkrasslandes och ber helsa dig. Hon påminner om ett par glasögon, som du loft köpa åt henne. Glöm ej att köpa dem, hon skyllde i går på ögonen också, att hon ej ser flagen ens mer då hon spinner och att allt är som en rök för henne. Vår Herre lär väl snart lyfta henne bort från andra menniskors nacke. Diana har ingen nöd, ty pigorna mata henne, så att hon knappt orkar röra sig. Gud vet om det blir jagthund af henne. Håll dig raskt min käre son, och vår Herre må vara med dig önskar din etc. P.S. Se efter att Erik Pik ej handteras strängt då han skall lära sig exercera; gif honom en sup när han kommer med brefvet. IV. Duellen. Herr Roman vaknade tidigt följande morgon och var genast vid ett ovanligt godt lynne. Han talade mycket om fältlifvet i allmänhet, berömmande den fria sorglösa ställ- ning det födde och öfvergick snart till några vinkar om de gamles sätt att strida till häst, i början dock helt försigtigt och liksom experimenterande huru vidt hans anti-arkeologis- ka vän skulle vara hugad att fördraga det. Herr Lager hade dock nu för ingen del i verlden velat störa hans lyckliga stämning, då denna nödvändigt skulle utöfva ett så algöran- de och fördelaktigt inflytande på utgången af den föreståen- de striden. Han beslöt fast mer att visa sig intresserad af herr Romans förklaringar, och då detta under fortgången af talet blef honom omöjligt, att åtminstone med tålamod uthärda dem. Mer behöfdes också icke för herr Roman, som på länge icke sett sin vän så medgörlig. Visserligen, mente han, hade nu en stor förändring tilldragit sig i hela hans väsende och han tillskref den ingenting så mycket som det friska, verksamma och ombytliga lifvet i fält. Att han i denna stund skulle ställa sig i ordning till en duell, var 
 
 
 
 
 163 någonting som han för ett halft år tillbaka icke trott om det än förespåtts honom af en auktoritet lika trovärdig som de Sibyllinska böckerna. Emellertid kunde han icke säga, att det nu föreföll honom alltför vidrigt. I synnerhet gladde det honom, efter saken nu kommit till denna punkt, att tvekampen skulle ske till häst. Han hade alltid ansett detta stridssätt ädelt och upphöjande. Också hade redan hos de gamle rytteriet ett särdeles anseende. Hvar och en visste hvilket aktadt stånd eqvites voro i Rom. Caesar till och med tyckes liksom skilja mellan homines, det är vulgus peditum, och eqvites, då han säger: capti milites eqvitesque produce- bantur. Sjelf hade han gerna sökt sig in på någon kavalleri korps om det icke blifvit för dyrt. Och hvad den vidlöftiga munderingen beträffar ogillade han den såsom för kostsam och i många afseenden umbärlig. Han tyckte t.ex., i allmänhet icke om bruket af sadlar i fält. "Vid hastigare volter och om det gäller en fiffigare svängning under fiendens sabel är sadeln," mente han, "ett slags häftyg, som höjer ryttarn från sjelfva rörelse punkterna, gör hans sits mindre fast och säker, oberäknadt den vigtiga omständighet, att det fina växelförhållandet mellan hästen och hans beherrskare derigenom till en del upphäfves. Ty betsel och sporre, hvad äro de ensamma betraktade såsom medel att regera ett stolt och ädelt djur, i jemförelse med snart sagt hela menniskokroppen, som om sadel icke brukas, är i den omedelbaraste beröring med kreaturet." Han påminte sig lifligt den ojemförliga säkerhet och lätthet hvarmed han i sina barnaår handterade sig på ryggen af de obändigaste fålar, än skönt han satt der på så tunn stoppning som han sjelf bar och blott någon gång kunde breda under sig sin sommarjacka, om hästen hade alltför skarp ryggrad. "De gamle," fortfor han och hans anlete lifvades än mer, "voro häri våra mästare och de förkastade bruket af sadlar. Deras ephippia var blott ett slags tegmen eqvi ad mollem vecturam paratom, som Nonius säger, ett täcke för att rida mjukare. Också försakade de sadelns bihang, stigbygeln, ty deras stapice eller stapedce eller astrabo, astrabarice voro sednare i trots af Galeottus Martius, som vill finna dem äldre. Hela denna bråte af remmar, spännen, dynor med mera, huru svårt är det icke att underhålla allt sådant i fält och hvilken 
 
 
 
 
 164 förfärlig oreda, ja fara för lif och välfärd, åstadkommes icke om någon enda rem sviker! Min bror kan väl anse detta öfverdrifvet, men gif blott akt på dem vi hafva omkring oss här. Se efter huru det står till med de arma karelska dragonernes sadlar och min bror skall finna, att hvar och en skinnbit på dem har tre gånger flere sömmar nu, än den ursprungligt haft. Hvad kan sådant hålla? och att sätta nytt i stället, dertill skulle fordras större förråd af läder än armeen nu äger, då den ej ens är i stånd att få sina trasiga stöflar halfsulade. De romerska ryttarne voro verkliga centaurer, fastvuxna vid sina hästar. Lättbeväpnade, rörliga, täckta blott af sina små sköldar höggo de in på fienden, antingen såsom slagtordningens vingar, flyglar, alve, eller också någon gång per vias, då de voro uppställde bakom triarios, hvilket hände så ofta infanteriet hade skyddade sidor och strids- fältet var för trångt för en acies dilatata. Men jag glömmer mig sjelf och ber min bror förlåta att jag tröttar hans tålamod med några erinringar från en tid, för hvilken min brors lynne är mera kallt än mitt"._ Denna sista vändning i herr Romans demonstrationer var en följd af den oro, som begynte varseblifvas hos hans vän. Kandidatens goda föresats höll på att svigta för chockerna af det lätta romerska rytteriet; han märkte det sjelf och steg opp för att skaffa sitt tålamod ett understöd, som så väl behöfdes. I denna afsigt gick han till sitt instrumentskrin och framtog en rostig såg, hvars fläckar han ville afskura med aska och ylle. Utan att ännu hvarken neka eller uppmuntra herr Roman att fortfara, försökte han till en början styrkan af det ljud han möjligen kunde frambringa medelst gnidningen, och då han tyckte detta någorlunda tillräckligt för att öfversusa herr Romans lugna framställnin- gar, fick han mod att till och med ägga hans språksamhet. "Hvad är det du säger om de gamle," sade han, med lappen färdig doppad i aska och hållen öfver sågen, "att de brukade blott lätt beväpnadt kavalleri? Jag, till och med så litet jag brytt mig om dem, mins dock att jag läst om ryttare, som hade harnesk till och med på sina hästar." — "Se så," tänkte kandidaten då han uttalat dessa ord, "ryck nu fram med nya trupper bäst du vill", och i samma ögonblick tryckte han med lappen och började arbeta så 
 
 
 
 
 165 mycket han krafter ägde och lyssnade på det skärande ljudet, som om det varit den skönaste musik. Herr Roman åter drog sin mun till ett lyckligt smålöje, redan på förhand öfverskådande det vidsträckta fält af klassiska distinktioner, som kandidatens inkast öppnat för honom. "Min bror menar," började han, "de så kallade cataphracti eller loricati, med anmärkning dock, att med cataphracti före- trädesvis som det tyckes menades ryttare, som med häst och allt voro bepansrade; sådana omnämnas visserligen ofta af auktorerne. Antiochus hade vid Magnesia sextusen sådana, tretusen på hvardera flygeln, och man måste medge att de vid detta tillfälle gjorde god tjenst. Ty då hans qvadrigce armatce i första linien, hvilka först kördes mot romarene, blifvit bragta i största oreda af Ecemenes, som kände detta krigssätt och lät kretensiske slungare och lätt rytteri anfalla hästarne med stenar och spjut, drogo de med sig i villervallan större delen af venstra flygeln och då var det det tunga rytteriet, eller dessa cataphracti, som först höllo stånd. Med samma utmärkelse öfverändakastade de tretusen på högra flygeln, under konungen sjelf, romarenas både fotfolk och ryttare, så att de så när tagit lägret af krigstribunen Marcus /Emilius, M. Lepidi son, som några år derefter blef pontifex maximus. Men märk väl hvad som sedan följde. Så snart M. Amilius hotat att låta sin reserv nedstöta dem som flydde och fått dem att hålla stånd, slog han cataphracterna tillbaka med konung och allt. Det som tilldrog sig på den andra flygeln är än mer talande. Ty då romerska rytteriet högg in på de tretusen der, så grepo en del af dem till flykten vid första chocken. Alii fusi sunt, alii propter gravitatem tegumentorum oppressi heter det och man ser deraf att deras tunga rustning var dem till mera skada än gagn. Men med allt detta voro också dessa cataphracti icke romare, utan Gud vet hvilka daker, meder, elymeer och caduceer, så att man orätt skulle sluta af detta och dylika ställen hos de gamle, att romarene själfve begagnade ett så beväpnadt rytteri och desse voro dock mästare öfver alla i krigsyrket. Perserne brukade dem mycket och kallade dem clibanarii, lika så sarmaterna — som man ser af Tacitus — och att de hade sin vigt, då de kunde utveckla sitt egentliga disciplintim pugnandi, är obestridligt. 
 
 
 
 
 166 Heliodorus skrifver om dem, äfven som Nazarius, ty värr har jag glömt stycket, visar både deras fördelar och sättet att omintetgöra deras anfall. Det var deras sak, såsom han uttrycker sig, ut cum aciem arietassent, gnisslingen tvingar mig att tala hårdare än min vana är, tum impressionis vim servarent et" "Håll upp och tala dig icke till lungsot", skrek herr Lager, i hvars öron herr Romans mordiska citationer nu började skära sig in, oaktadt ljudet af gnidningen; "ansträng dig icke så mycket eller måste jag upphöra med mitt arbete. Men se der kommer man med din häst, låt oss gå och se på den." Med dessa ord steg kandidaten opp och gick ut, glad att i nödens stund hafva fått en så god förevändning för sin brådskande flykt. "Et et et" upprepade herr Roman några gånger ännu, men tystnade, då han såg sin vän afviken och följde honom genast med det lugna harmlösa leende, hvarmed han vant sig bära sina stora motgångar och som nu äfven vid små obehagligheter aldrig felade att infinna sig. Adjutanten H. hade kommit sjelf för att sekundera herr Roman vid den förestånde duellen. Han red på en af general Döbelns reservhästar; sin egen hade han låtit springa ledig vid sidan. Den var bestämd för herr Roman och med all omsorg utrustad. Hästen syntes vara helt ung och hade ännu icke vänjt sig från en viss kitslighet som är vanlig hos de ädlare af slägtet de första åren, och som röjde sig äfven nu, då han stannat, i en bångstyrig kastning med hufvudet och otåligt skrapande med framhofven i sanden. För öfrigt var han af en hög och spenslig växt och bar väl icke skarpa kännemärken af någon bestämd ras, men dock omisskänne- liga af en ädel härstamning. Herr Roman blef glad då han såg den stolta, eldiga skymmeln och hörde att det var den, han skulle komma att begagna vid sin förestånde strid. Han tackade adjutanten med utsökt artighet och tillade "att man vid anblicken af en häst, sådan som den han haft godheten erbjuda, kunde få en föreställning om, hvarföre Plato ansett det hafva utseende af förmätenhet att vara till häst och hvarföre flere af Roms kejsare inskränkt bruket af sådana, såsom bland andra Valentinianus och Valens, hvilka medgåfvo det blott åt få — — - - — 
 
 
 
 
 167 utmärkta personer. "För min del", slöt herr Roman, "beklagar jag blott att min ringa vana vid ridt gör mig ovärdig, ja kanske helt och hållet oskicklig att begagna ett så ystert djur och ber om tillstånd att försöka en liten utflygt på förhand, för att se, om jag ens kan hålla mig fast på ryggen." "Försök blott i Herrans namn, min bror", svarade den glade adjutanten, "och hvad de kejserliga inskränkningarna beträffar, så må de hafva angått sådana bönder, som de hade till undersåtare, och icke för kongl. majestäts blåa gossar, som vi äro. Jag skall hålla i kapson så länge, men var hastig att kasta dig opp, eller kan du komma på näsan tillbaka". Herr Roman gjorde ett försök att stiga opp, men med tillräcklig betänksamhet för att i grund misslyckas. Den yra fålen kände knappt hans händer på ryggen, innan han ryckte sin sida inåt med sådan energi och fart att herr Roman förlorade stigbygeln och i fallet så när hade fyllt adjutantens spådom. Men antingen han nu kände en liten förtrytelse öfver sina båda vänners sjelfsvåldiga skratt som alldeles icke sparades, eller var blefven vis af skadan; det vissa är att han i ögonblicket förnyade försöket med en vighet, som man knappt skulle tilltrott honom, och satt, innan man tänkte det, i sadeln. Den vilde fålen drog sig tillsamman och de spensliga lemmarnas muskler svällde, som om hvar och en af dem varit i uppror mot ryttaren; i samma ögonblick gjorde han en sats, stegrade sig och stod vägande på de krampaktigt ansträngda bakfötterna. Herr Roman höll sig dock i sadeln, ehuru med möda och ehuru han måste taga sin tillflykt till några handgrepp, som icke hörde just till det fina af ridkonsten. Men snart öfvervann han de första svårigheterna, lät den bångstyriga fålen känna sporren och ilade af utåt vägen med en sådan fart, att väl ingen af alla hans oskiljaktiga kunder från romarverlden i dessa ögonblick hann följa honom. Ju längre han aflägsnade sig, desto säkrare syntes hans hållning bli, och då han kom tillbaka, var han redan så pass herre öfver hästens rörelser, att han till och med lät den sträcka två eller tre turer kring gården, till uppbyggelse för de Rothska långluggarna, som voro förlagg- da i denna del af byn och mangrant krupit ut ur sina varma 
 
 
 
 
 168 pörten för att begapa detta ovanliga skådespel. När han ändteligen höll stilla nära sina båda vänner, var han helt varm af ridten och hans sköna anlete var lifvadt och hade färg. "Du rider, d—n i mig! som en gammal husar, så lärd du är", sade adjutanten, "jag vill blott be dig icke klämma fötterna så fördömt inåt, att du trycker stigbygeln in i sidan på hästen". "Min ovana vid sadeln", svarade herr Roman, i det han torkade svetten af sig, "gör att jag bär mig afvigt åt ty värr, och jag är skyldig lyckan tack, att det ej gått mig värre. Men vore det icke tillåtet, att alldeles lemna hela denna vidlöftig- het, och i stället bruka blott ett enkelt ephippium; jag tror att jag på detta sätt skulle slå mig ut något bättre". "Hvad är det han menar för ett satans fippium" frågade adjutanten herr Lager, "har du någonsin hört af en sådan sadel?" "Han har fått i sitt hufvud," svarade kandidaten brum- mande, "att det är osäkrare att hafva sadel, än att vara utan och vill rida barbacka som en hållpojke; fast det här gäller en duell på sabel och ej på läderpiske, men han är sig lik." Adjutanten brast ut i ett hjertligt skratt. "Nej, min vän," sade han, "vi äro inga sådana riddare här i verkligheten, som de, du läser om i dina böcker; det ville bli en vacker figur, att se dig komma på bara hästryggen i fänriks uniform och med sabel vid sidan". "Hvad detta beträffar," sade herr Roman med godhjer- tadt allvar, "så vill jag för ingen vigtigare sak än mitt eget lif ingalunda handla emot bruk och anständighet. Det är i alla fall bättre, om någon af oss skall falla, att ödet träffar mig; ty huru litet mina dagar äro värda vet jag, men jag känner ej värdet af min motståndares". "Låt oss nu förfoga oss till mötesplatsen medan tid är", inföll herr Lager förargad, "ty dröja vi längre här blir det än värre. Jag är viss på att får vår gode vän fundera en stund ännu, så hittar han på någon auktor, som bjuder honom dö som en hund för denne storpratande dragon-kornett, utan att ens höja sabeln till sitt försvar". Kandidaten besörjde i hast om sina kirurgiska verktyg och då herr Roman, som han sjelf förklarade, allaredan var 
 
 
 
 
 169 cinctus et paratus och den utsatta timmen instundade, begåfvo sig alla tre till fots till mötesplatsen, ledande hästarne vid tygeln. Man hade med flit undvikit att medtaga någon betjent, för att icke ge saken offentlighet. Platsen, der striden skulle gå för sig, var en liten skogsäng, belägen knappast en åttondedels mil från byn. En smal biväg längs sidan af en brant bergsträckning ledde till stället. Kedjan sänkte sig småningom och fortsattes slutligen blott af ett smalt stenröse, bevuxet med täta buskbjörkar, mellan hvilka den obanade vägen lopp ut till mötesplatsen. Då våra hjeltar hunnit förbi den omtalta bergskedjan och blott af den smala björkskogen skildes från ängen, hörde de tydligt menniskoröster från detta håll och kunde snart äfven urskilja orden: "Men att du tog Erkefart och icke Makalös, min kära Kalle, var dumt, Kalle; det är, Kabasoff anfäkta mig! visst. För allt hvad jag väntade godt af den hästen i början, har han blifvit trög och vill till höger, han vill till höger, Kalle, och det tackar han Tobias för, som red in honom som en slyngel." "Att s'ta far orkar prata! " svarade en annan röst "är det första gången kanhända som jag duellerar från Erkefart. S'ta far hade bort se oss vid L—, då vi klubbade pikfolket och skrämde —f sjelf, så att han drog mustascherna under ögonbrynen och ropte padi! padi! Då sköt jag också en ryttare i hälen, så att han släpade foten efter sig." "Hör ni?" sade adjutanten åt sitt sällskap och stannade tillika, "hör ni, der hafva vi dem. Låt oss icke brådska, vi hafva tid ännu att lyssna en stund." Såvida adjutanten gick främst med sin häst, behöfdes icke bifall af hans följeslagare, utan båda voro nödsakade att stanna och afbida hans framryckande. Samtalet på ängen fortfor: "Var det en sådan du sköt, min gosse, det var bra, min gosse; men hur såg du att han släpade foten efter sig, då han var till häst?" "Att s'ta far kan prata! Menar s'ta far att man hinner hålla reda på allt så noga midt under brinnande affär. Men hvad lider tiden, här tycks ingen ha lust att komma. Har du klocka på dig, broder Strålsvärd?" 
 
 
 
 
 170 "Snart en qvart öfver slaget." "Den fege bokmalen! S'ta far trodde att han skulle ha kurage att se en blå husar i synen, blott för det han tordes lönnskjuta på Kabasoff; men jag skall säga pappa att vi här icke äro några pikenerare och veta hvad de duga för. Man har sjelf gifvit en sådan ture ett minnesmärke, som jag menar han skall halta af, så länge han lefver. Men hvad säger du, broder Strålsvärd, hvad hinner klockan?" "Ah, den är väl redan mellan tretton och fjorton minuter öfver; kanske anse vi duellen afgjord och bryta opp." "Alls icke ur en fläck! Man är ingen narr heller, att man skulle brådska unnan, och dessutom skulle jag ha god lust att litet klappa bokdammet af den der lärda studenten. Men hur länge skall man stå här och vänta på honom. Hvad säger pappa?" "Det är rätt Kalle att du har mod, min gosse, och kan bli het i en hederssak. Jag mins mig sjelf i mina unga dagar, såsom då jag kom i träta med C—stedt, som se'n for till Sverige och blef rik, då jag inte gaf mig tid att dra värjan en gång, utan slog honom med knytnäfven i pannan, så att han föll och passade. Men hvad tycker löjtnant Strålsvärd; jag börjar längta efter en bit att tugga. Om gamla seder stå fast, jag menar krigsbruk och krigsreglor, så har Kalle nu hela äran och kan gå när han vill, efter som den andra passat och ej törs komma. Och sanningen att säga är jag nöjd att det gått som det gått, att Kalle först är under tak och att den andre sluppit med blotta skammen, efter han räddat mig undan Kabasoff och är mig kär nästan som om han vore min egen son. Och efter du fört dig opp som en karl, Kalle, så ger jag dig Makalös till alldeles egen och tar Erkefart hem med mig, ty jag tänker ej kasta ut skjutspenningar onödigt- vis, utan vill fara med egen häst. Du kan få den se'n tillbaka, min gosse, blif inte ond, Kalle, du vet att Erkefart är en stock att rida på och vill till höger, lika hvad du må säga deremot. Och nu bryta vi upp, gode herrar; se så, mina vänner, jag går förut! Men hvad kan det vara för folk, som rår om den här ängen? En förargelse är det att se dem låta björken krypa ända in på gräsvallen, som om höet kostade ingenting i vårt land." Vid dessa ord såg man major A—skölds kolossala figur 
 
 
 
 
 171 hvälfva sig fram mellan buskarna på stigen. Han bar i handen en nyss skuren grof käpp af en, som nu tjenstgjorde för hans i den Kabasoffska vefvan hemglömda spanska rör, och gaf med förargelse under gåendet ett slag och ett annat åt de onyttiga qvistarna, som man låtit frodas på en användbar mark. Men han hade icke tagit många steg, förr än han blef varse det antågande motpartiet, och den trefliga hjorden af hans tankar, som nyss börjat sprida sig kring åkrar och ängar, fick en brådska dädan, som om den stött på en varghop. "Hvad är detta?" sade han med en liten anstöt af besinnings-hostan, "gode herrar, mina gode vänner, det är re'n för sent. Under åttatiåtta års krig, vet jag, var duelltimman fataljetimma, såsom vid Anjala krånglet, der man fick en utmaning på halsen, det minsta man lät bli att förstå deras halfva ord. Der behöfde man icke stå och vänta, och ingen sade att man passat, om man gick bort på slaget, så snart kontraparten icke var precis. Jag säger blott min mening, gode vänner, och vill icke blanda mig i saken vidare." "I detta fall," sade adjutanten leende, "är det väl bäst att vi vända oss till parterna sjelfva. Hvad säger kornett A—sköld?" "Hvad jag menar?" svarade kornetten med en ton, som röjde en liten öfverraskning, "jag tror blott att man icke är någon poltron heller och har sett en motståndare i synen förut. Jag menar att adjutant Rask skall icke hafva glömt ännu hvad —f skrek, då han såg oss vid — och derför tycker jag som andra tycka; låt gå eller icke." "Och hvad min vän Roman beträffar," fortfor adjutan- ten, "så lär det ligga honom särdeles om hjertat att få duellen i gång, emedan han, som blott skrämt Kabasoff och icke —f, har mindre reputation att riskera än kornett A sköld. Eller huru Roman, vill du vända om?" "Omständigheterna tillåta det icke nu," svarade denne, "ty ehuru jag kommit hit hvarken af lust till mord eller sjelfmord, får jag dock icke blottställa mig för misstydnin- gar, der det är så sannolikt att de icke skola sparas." Af hela detta svar, i synnerhet af den bestämdhet och hastighet, hvarmed det gafs, såg man att herr Roman icke med — 
 
 
 
 
 172 likgiltighet åhört samtalet på ängen, utan var, hvilket på många år icke inträffat, verkligen förtörnad. Emellertid hade den gamle majoren sjelf praktiserat sin stora kropp, icke utan mycket väsende och brak, genom buskaget till det ställe, hvarest utgången af öfverläggningar- na nu höll på att bestämmas och stod pustande bredvid herr Roman i samma stund denne slutat tala. Så algörande han än yttrat sig, uppgaf dock major A—sköld ännu icke hoppet att kunna få hela saken afgjord i godo och utan all risk för sin Kalle. Han fattade derföre herr Romans hand och upptog dennes argumenter: "Misstydningar, säger ni, min gode vän; att man skulle kunna beskylla er för någonting, om här ingen duell blir af, menar ni? Hvem skulle vara så galn, då han fått höra hur det gått. Nej, min gode vän, så här skall man säga: gossarna hade nog haft lust och stodo röda i kammen som två tuppar; men då kom gamle A—sköld och gjorde inpass, såvida det varit en liten konfusion i tiden och han ville ha duelltimman till fataljetimma efter gammalt bruk. Och hvem kan undra öfver honom, då den ena var hans son och den andra var honom nästan lika kär, ända se'n den Kabasoffska skjutsen, då han tog gubben af pikfolket. Och derför kan ni skiljas åt i godo nu och ingen skall säga att ni passat." "Gör ingen annan det", svarade herr Roman, "så har jag anledning att förmoda att kornett A—sköld icke skall underlåta det, och jag får be er, mina herrar, ge mig rum att komma ut på mötesplatsen." Den bestämdhet, hvarmed detta uttalades, afkortade alla vidare underhandlingar och ögonblicket derpå stod hela sällskapet på ängen. Då den gamle majoren såg, att alla försök att afböja duellen numera skulle vara utan verkan, gick han fram till sin son och fattade hans hand. Sjelfva scenen var sådan, att de öfriga tillstädesvarande icke utan deltagande kunde betrakta den, så besynnerlig den än var. Den gamle mannen syntes vilja pålägga sig en lugn och högtidlig hållning, men hela hans väsende var för litet vandt att bli beherrskadt, för att icke alla föresatser till trots följa sin gamla natur, och redan innan han kom till ord, hostade han flere gånger och fick tårar i ögonen: 
 
 
 
 
 173 "Min son", sade han, "du går nu i en affär, der utgången beror af vår Herre; kanske då jag nästa gång fattar i din hand, är den kall. Men lappri, min gosse, fäll inte modet för den ovissheten, det kan också hända att du kommer med ära ur spelet och att alltsamman aflöper med en lätt rispa. Hundrade gånger såg man sådant under sista kriget och här kan i alla fall icke passas mer, se'n saken kommit så långt. Jag vill sjelf se på dig, Kalle, hur du reder dig, och hoppas att ingen skall neka mig såsom far att blifva här. Och nu ber jag Gud beskydda dig och icke lemna mig, gamle man, som en stubbåker, kal och kraftlös qvar, se'n han skurit bort dig, som var min frukt och prydnad. Men då det går deran, Kalle, så håll dig till venster och fånga opp huggen med din sabel och ryck icke opp hufvudet på hästen, för att mota dem, såsom jag en gång såg Freudenfeldt göra och förderfva ett kreatur, som kostade honom öfver tvåhundrade riksda- ler. Och hvad jag sade dig om Erkefart, min gosse, skall du ej lägga på sinnet nu, ty om jag tar den stocken af dig, så skall jag i stället skicka dig Svalan, som nu står der hemma vid hafre-koppen och är lika fet och ändå smal om lifvet som en jungfru. Gud välsigne dig, Kalle, och gifve dig framgång; jag måste nu tala ett par ord med din motpart." Härvid släppte majoren sin sons hand och vinkade åt herr Roman att komma närmare. "Min gode vän", sade han, "jag har en sak att be er om, och det är att ni ej står Kalle precis efter lifvet, så vida här ingen lifssak är i fråga, utan allenast en liten heders-affär vän- ner emellan. Och derför när ni hugger, så måtta ej åt hufvudet eller ansigtet, såsom om ni skulle törsta efter er kamrats hjertblod, utan sök armarna, sök armarna, min vän; de äro också lättare att träffa, ty hufvudet vill hvar och en akta. Åttatioåtta såg jag Jägerström tappa en duell, så flink han var att handtera sabeln, för ingen annan orsak än den, att han i sitt raseri sökte hufvudet. Han slogs då med Skrecken, som hvar och en känner, och den andra tog opp hans prim-hugg, tills han fick ge honom en knäpp tvärs öfver högra handlofven, och så var det förbi. Jägerström ville sedan påstå, att den andre haft bleckhufva på hufvudet. Allt annat! Men min gode vän, efter ni är en förståndig man, som läst böcker och vet mycket och dessutom frälst mig ur 
 
 
 
 
 174 Kabasoffs klor, då jag var på vägen att tillsätta klippingen, så visa mig den godheten att icke hugga Erkefart. Jag behöfver den sjelf till min hemresa och det är i alla fall ingen stor ära man vinner, om man söker bringa den andra på fall derigenom att man gör hans häst vild. Trafvenhjelm skall hafva fått sig en stut med flat sabel för en sådan bragd, fast han aldrig ville tillstå det. Och så önskar jag att Gud — uh — håh — må välsigna er också och låta er — uh — håh — åh den förskräckliga hostan! " Gubben hade verkeligen velat önska herr Roman allt godt, men fann vid detta tillfälle i hastigheten ingenting, som ej skulle varit hans son till ondo i samma mån, som det gagnat den andra, och han retirerade derför visligen till besinnings-hostan, dragande sig under skygden af den tillbaka till en mossbevuxen sten vid sidan af ängen, på hvilken han omsider satte sig ned, för att åskåda striden. Emellertid hade de båda motparterna satt sig opp på sina hästar. Herr Roman syntes lugn, ja till och med glad, om man kunde taga för ett uttryck af glädje det leende, som fäst sig kring hans läppar. Hans blick var ovanligt klar och ljus, hans själ tycktes hafva genombrutit och skingrat det lätta töcken, som eljest oftast låg i hans öga. Han höll sabeln blottad i sin hand, men nedfälld mot högra stigbygeln. Hans häst stod skälfvande af begär att få sträcka ut och lyfte otåligt än den ena foten, än den andra. Ett stycke derifrån hade kornett A sköld kastat sig opp i sadeln och satt nu nästan bortskymd af sin väldiga hästs hufvud och hals. Erkefart, hvars stolta namn eljest af majorens finska tjenstefolk var ändradt till det visserligen hvardagligare, men dock vida lämpligare namnet Erkkivaari (fader Erik), gjorde ingen min af att vilja ändra den värdiga, imponerande ställning han antagit, utan stod fast och högrest på sina säkra fötter, blott då och då framsträckande hufvudet, liksom för att pröfva huru vidt ryttarens hand var mäktig att hindra honom i de rörelser, han kunde få lust att företaga. Kornetten åter höll sig ingalunda lika orörlig som sin häst. Så mycket han kunde skönjas bakom Erkefarts stolta hufvud, tycktes han hafva tusende saker att ombesty- ra och jemka, för att göra sig beredd för striden. Då och då ropte han med hög röst och bad herrarne dröja en — 
 
 
 
 
 175 handvändning med stridstecknet, deremellan talte han ifrigt, ehuru saktare, med sin sekundant. Af dessa dialoger kunde dock det öfriga sällskapet icke höra annat, än de esomoftast framstickande termerna: "man är ingen poltron heller, och man har icke glömt ännu hvad —f skrek." Ändteligen blef kornetten dock färdig. Sekundanterne drogo sig åt sidan och fattade posto nära den gamle majoren. Adjutanten Rask höll sin hvita näsduk lyftad i handen; då den skulle falla borde striden börjas. En allmän tystnad rådde. De båda motparternas ögon voro orörligt fängslade vid duken; den gamle majoren sjelf lättade med begge händerna sin tyngd från stenen och steg opp. Näsduken föll. "Se så i Guds namn ränn ut Kalle och tag fart," skrek den gamle majoren i sin extas oförmögen att hålla sig tyst och neutral, "parera första hugget, min gosse, och var icke het." Så långt hade major A—sköld hunnit, då en blick på de stridande gjorde honom mållös af förskräckelse. Erkefart, som efter några nitiska hopp framåt såg den andra flyga sig rakt inpå lifvet, gaf böfveln att lita på kornettens parerande, utan blef ond, tryckte hufvudet mot brickan och svängde i trots af töm och betsel sin breda gump mot den anryckande motståndaren, färdig att klappa till med sin väldiga hof, så snart denne skulle komma inom skotthåll. Den arme kornetten, som på detta sätt emot sin vilja fick lof att taga emot fienden med ryggen, hade ingen annan utväg, än att draga hufvudet med mellan axlarna och vänta dödshugget. Men herr Roman kastade sin häst litet åt sidan, flög som en pil förbi sin rival och fattade åter posto på behörigt afstånd från honom. När major A—sköld såg denna lyckliga vändning af saken, fick han åter ljud: "Der, Kalle," ropte han med glad ifver, "hade du varit såld, Kabasoff riste mig, om den andre vetat att hugga till. Men se, han kommer igen; passa på, låt inte hästen vända, han vill till höger säger jag, hugg honom med venstra sporren, med venstra sporren, min gosse. Så, nu går det, se opp! — — Nå Gud förbarme sig, herr Roman, min gode vän, slog icke ni örat af Erkefart?" Så bedröfligt var verkligen förhållandet. Herr Romans hus:, som lik en blixt slog ned mot kornettens hufvud, 
 
 
 
 
 176 parerades af denne så, att det slintade ned på Erkefarts öra, hvilket lätt som ett kålblad klipptes af just vid roten. Den gamle majoren fick dock icke lång tid att gräma sig öfver detta sin favorits missöde, ty den smärta, som såret förorsakade hästen, och de kolossala språng, som deraf de första ögonblicken föranleddes, påkallade gubbens upp- märksamhet och omtanke för hans kära Kalle, och han började genast ropa fram sina goda råd: "Du kan sluta, Kalle, när du vill och ingen skall säga att du passat för det, ty här är förfall med din häst. Nej, min gosse, sänk sabeln mera, sänk sabeln, om han kommer, eller står du öppen för en ters." Mera fick vår vördnadsvärde major icke tala, ty nu ansåg adjutanten Rask det vara hög tid att yrka på neutralitet. "Men för tusende djeflar, herr major", sade han i det han steg fram till gubben, "det är emot reglorna att tala i spel. Låt parterna svara för sig sjelfva och ge inga råd hvarken åt den ena eller andra. Och hvad kornettens häst beträffar, behöfde han en liten oppfriskning och hejdar sig igen." "Söta vän", svarade major A—sköld och fattade bevekligt adjutantens hand, "ni talar som en ung man och har icke sett på alla orter huru seden är. Huru menar ni det gick till åttatiåtta? Jo, Winster, som lärde officerarena fäkta, steg opp på ett högt bord i rummet så ofta det blef försök af, och skrek så att andan ville gå ur hans hals än åt den ena, än åt den andra huru han skulle parera stötarna. Gick sådant an der det var lek blott, och man icke hade hvassare vapen än floretter, så skall det väl vara mycket mer på sitt ställe här, då man fäktar med slipade sablar och menniskolif är i fråga. Var derföre lugn, min unge vän, och om ni har ett godt råd att ge någondera, så skrik fritt ut det — men i himmelens namn, hvad fattas Kalle! " Vid dessa ord såg man den gamle framstörta blek och förvirrad till stället, hvarest de båda stridande ett ögonblick förut åter sammanträffat. Han ankom just i lagom tid, för att ur herr Romans armar emottaga sin son, som under fallet från hästen liflös blifvit uppfångad af sin motståndare. Sällskapet samlades genast omkring de båda. Herr Roman steg ned från sin häst och stod sedan orörlig på samma ställe. Kandidaten Lager framtog med bestyrsamhet sina 
 
 
 
 
 177 kirurgiska instrumenter och började undersöka den sårade; men den gamle majoren gaf luft åt sin sorg och talte under tårar och snyftningar: "Der ligger du nu, Kalle, slagen i förtid som en omogen äng, och jag gamle man får stå här med blödande hjerta och se på. hvart mina förhoppningar farit. För dig har jag sparat och trälat, för dig har jag byggt och satt i stånd, så att du kunnat hafva fullt opp, då jag en gång lagt ögonen till. Hvem båtar nu allt detta? För din skull, Kalle, lät jag sätta opp storåkers gärdet af sten i fjol, och nu skall snart en främmande gå och fägna sig deråt och säga: "der kastade gubben också ut stora penningar på gamla dagar, som om ett trädgärde icke hållit hans tid ut; men bra är det att gubben slog sig lös." Så skall en främmande säga och gläda sig åt min svett, utan tack. Oh, herr Roman, min gode vän, jag skyller icke er för något, men se der har ni huggit honom just i halsen och sökt lifvet, fast det likväl ej var annat än en liten heders-affär vänner emellan! " "Jag ber er vara lugn och stilla, herr major", sade kandidaten Lager, som nu hunnit öfvertyga sig om sårets beskaffenhet, "här är ingen fara, ty hugget har träffat axeln blott och epåletten har fått det mesta." "Gifve Gud att så vore, min gode vän", svarade den gamle majoren tyglande, "men ni är en ung man och ser icke allt. Ni skulle hafva hört hvad doktor Bäck sade om halsskarfven, att det var ett af de farligaste ställen. Han var väl ingen riktig doktor, men förstod allting och hade botat många mennis- kor." "Hvad rör det oss, herr major, huru farlig halsskarfven är? Det är nog att jag säger att här ingen fara är." Med dessa ord trodde kandidaten sig hafva afvisat alla vidare invändningar; men den gamle majoren var icke slagen än. "Om det vore så väl," sade han, "att alltsammans skulle stanna vid en liten rispa, men min gode vän, annat mente den, som sade att den stora halspulsådern lopp just på detta - f arkiater." ställe, och det var Bjerken, som sedan ble "Och om Bjerken sagt det tusende gånger", sade kandi- daten otåligt, "och varit arkiater redan då, så har han talt osant. Men om herr majoren vill stå här och citera auktoriteter, så hade det varit bäst att kalla hit en annan 12 
 
 
 
 
 178 läkare, och icke mig." "Vår Herre bevare mig", sade majoren förbluffad, "jag har aldrig velat citera, än mindre har jag nå'nsin gjort det. Men efter ni säger att hugget gått in i axeln, min gode vän, förlåt att jag talar såsom jag förstår, så måste väl bitar tagas ut, ifall benpipan är skadad, såsom jag såg lifmedikus Pollet göra till och med om det icke gällde mer än ett afskjutet finger. Se'n brukade han värkstillande plåster, så framt det ej fans alablad att krama saften ur eller stekta strömming- ar. Blif icke ledsen, min unge vän, jag säger blott hvad jag sett gamla, kunniga läkare göra och mången finna sig väl af ."... Denna den gamle majorens välmenta medicinska utflygt afbröts just då den var på vägen att mörda kandidatens tålamod. Kornetten slog opp sina ögon och kom till ord: "Man är icke poltron heller", sade han med matt röst, "och ingen skall säga att man passat. Men det var ett fukshugg och intet riktigt hugg, det vet jag, och så kan det hända den bäste att man faller." "Jesus," sade den gamle majoren i sin ytterliga glädje, "hvad kan icke sådant hända lätt! Men bry dig inte derom, min kära Kalle, utan bjud bara till att komma till lifs du, så kan du göra om saken med en annan häst än Erkefart, som hela tiden ville till höger och var bångstyrig som ett vilddjur. Hvad skulle det icke vara lätt för din kontrapart, min gosse, att knäppa dig, då du ej fick göra annat än hålla på tömmarna. Men likafullt, Kalle, var du på vinsten hela tiden, ända till dess jag råkade i tal med herr adjutanten och icke hann se hur den andra fuksade till dig." "Att s'ta far orkar prata! " började kornetten och syntes hafva än mer att säga, men tillslöt i detsamma åter sina ögon och föll i en lätt vanmakt. 
 
 
 
 
 179 Tillrättavisning och grundlig vederläggning af Helsingfors Morgonblads ofog mot frami. Öfverste-Löjtnanten B— sköld, jemte bref till redaktören, som skall lära honom mores äfvensom jus fasque, af God Ärlig Soldat. Denna "tillrättavisning", ett skämt infördt i Helsingfors Morgon- blad snart efter det major A—skölds bref der stått att läsa, föranleddes till någon del af ett då nyss utkommet häfte: "Anmärkningar och nödvändiga anteckningar m.m. af G. Adlercreutz," på hvilket ock ofta häntydes. Min herre! Bäst jag kommer hem från en promenad till häst, och min hustru ännu håller på att lösa bältet af mig, hör jag, att posten anländt, och frågar efter lösväskan. Karlen hade ännu icke varit inne i stugan, kan jag tänka, och fått sig sin välkomning, så att jag får vänta en stund, och då han ändteligen visar sig är det icke vår gamle Johans yngre son, som är den vanliga brefhemtaren, utan hans äldre, som är ett olycksbud, och som jag hundrade gånger förbjudit att röra väskan med sitt minsta finger. Det kläckte i mig, då jag såg honom komma, och jag slängde redan knif och gaffel på tallriken, i afsigt att ge honom sin postlön med käppen, då han med många ursäkter och på min hustrus förböner denna gången slapp. Emellertid visste jag redan hvad jag hade att vänta, och jag bad min hustru lösa remmarna i full föresats att äta min frukost i ro, lika hvad som kunde hända. Det första, som kom, var den hugneliga tidningen från min gårdsfogde på Sotaniemi, att min nya ria brunnit. Nå, tänkte jag, der torde dock ännu finnas några tallar qvar sedan sista sköflingen, för att få en ny uppbyggd. Jag kastar ögat på mina tidningar. Der läser jag att brädpriset är i fallande. Jag skjuter dem med förtrytelse undan och öppnar åter ett bref, hvari jag trugas med icke mindre än laga rättegång för ett ofall, som jag hade med närmsta gästgifvares häst, som blef 
 
 
 
 
 180 halt under min resa nedåt. I mitt tycke hade detta kunnat vara nog för en gång. Men nederst på botten af väskan ligger ett pakett från min son, och då jag bryter det, faller mig i händerna en obekant pasqvill, hvarpå står öfverst Helsing- fors Morgonblad. Men jag vill anföra min sons ord, för att visa er, min herre, hvad folk, som tyckes böra förstå sig på lagen, mena om ert brefuppsnapperi. "Nu," skrifver han, "f-år jag berätta min far att vår gamle granne, aflidne B—sköld, vunnit celebritet efter döden och kommit ut i tryck. Min far behagade genomögna hosföljande tidningsblad. Att namnet blifvit litet förändradt, nemligen till A—sköld från B—sköld, kan väl icke bortblanda målet och verka eleutererande, såvida det lagligen och i vittnesväg kan bestyrkas att förutnämnde aflidne 1:0 lefvat under många af de förhållanden, som omnämnas i brefvet, och 2:o varit till sin karakter i allmänhet sådan, som han i samma bref visar sig, så att den uppgifvne brefskrifvaren A—skölds identitet med meranämnde B—sköld icke kan bli svår att få utredd. Nu ville jag råda den gode herrn, som ger sig att utan vederbörligt begifvande publicera privata bref och ge offent- lighet åt enskild mans familje-förhållanden, att nästa gång titta litet djupare i lag och författningar och ställa sig tryckfrihets-förordningar och gällande censur-stadgar till efterrättelse. Vi hafva på qvällstunderna, då vi varit lediga från protokollet, agerat ifrågavarande mål för ro skull, och jag ville, åtminstone för min del, anse det för kinkigt att uppträda såsom ifrågasatte svarandes fullmäktig. Eljest och i afseende å kinkigheter, ber jag min far icke taga sig allt för djupt af mina kärleks affä — — " — — Detta sista hör icke till saken; men det kan vara nog med hvad som är sagdt, till att visa er, herr tidnings-redaktör, hvad lagklokt folk tänka om edert företag att rycka fram med oskadliga menniskors enskilda förtroenden och faderliga råd. Och nu frågar jag med hvems lof ni offentliggjort min gamle, redlige väns bref — ty att ni ändrar namn och skrifver A för B och sju för tu, slår icke dunst för någons ögon — ja, och gjort det så att ni tillsatt sådant, som aldrig kunnat stå i brefvet, hvilket jag åtar mig att bevisa. Blodet steg mig i ansigtet af harm när jag läste ert ofog och mig rann i hågen hvad Döbeln vid Lappo sade åt en af armeens pennfäktare: "det är lättare, herr 
 
 
 
 
 181 kommisarie," sade han, "att plumpa ut sjutton tusen dj-la bläckhorn öfver papperet, än att spilla en enda droppe blod på slagfältet." Så sade han sedan han genombrutit fiendens venstra flygel, och den andra om aftonen satt och häcklade Fieandt, för det han utan ordres bröt ut och tog 52 fångar. Men Döbeln tillade: "hör jag er en gång till skjuta skarpt på mina officerares rykte, skall jag låta förnagla er mun med en spik, som skall räcka er ända ned i halsen." Han mente ingenting mer och ingenting mindre än att han ville stoppa honom värjan i gapet. Och nu ville jag önska att en Döbeln lefde ännu, som kunde säga detsamma åt er. Jag tycker åtminstone att då man tjent sitt fädernesland med ära, borde man på gamla dagar vara fredad för chikaner af sådana, som icke dragit annan plit än pennan och icke kämpat vid annat bröstvärn än skrifbordet. Hvad min gamle vän säger till sin son i hemlighet, skall sådant dragas fram för allmänheten och bli en visa i hvar mans mun? Om också det råkat blifva yppadt för er, hade ni bordt hålla det inom er; men jag brukar här med skäl Adlercreutz's ord i hans anmärkningar mot Holmens krigshistorie: "dessutom synes mig tjenstförrättande regements-presten Holm icke hafva fått någon del i brigad-chefens förtroende." Eller när, hvar och af hvem, som dertill ägt rättighet, har brefvet blifvit eder meddeladt? När, hvar och af hvem har ni blifvit anmodad att deri göra ändringar och tillsatser? 0 tilltag af djerfhet och ofog! må man icke här med Adlercreutz utropa: "bevare oss Gud för slika predikanter! " Men att ni, min herre, gjort ohöfviska tillsatser och ändringar, såsom jag sagt, det ärnar jag nu bevisa. För det första har ni tillåtit er att nedsätta min aflidne väns väiförtjenta rang, förvärfvad genom många vedermödor och genom hans vid Walkiala och flere andra ställen gjutna blod. Är det sålunda som en ärlig mans bemödande att tjena fäderneslandet skall belönas, att man kallar honom major, då han med ära bär sitt af öfverheten beviljade öfverste- löjtnants afsked? "Försynen hade," att tala med den Holmska vederläggaren, "kanske icke begåfvat honom med så stora egenskaper, som herr Holm, men han älskade äran, fäderneslandet och sanningen öfver allting annat och hvarje ögonblick var han färdig att uppoffra lifvet för dem." Men så 
 
 
 
 
 182 är det: när fänrik Hjelmman efter affären vid Alavo fick svärdsordens medalj välmeriterad, mente furir Westerlund i sin talträngdhet att det kunnat vara nog med en simpel rekommendation, hvarföre den andra lönte honom så, att han kom med hufvudet förut i en vattenpöl på Alavo prestgård, som ännu låg qvar der efter det svåra regnet. Jag ville önska att mången annan afundsam och missnöjd menniska finge samma tillrättavisning. Man må le mera än harmas öfver er tillsats, angående de femtio riksdalrarne. Aflidne B—sköld var visst den man, som skulle hafva gråtit öfver en sådan summa; han som satt med kapitaler som gräs och ständigt ville att hans son, som var den ende, skulle visa att han hade ett ryggstöd i sin fader, som kunde vinkas på! Hvarför också Sandels skall hafva yttrat, att vid hela vestra armen icke fans någon annan än unga B—sköld, som förstod att arrangera en frukost. Således synes här, min herre, att ni nedsatt summan till denna lumpenhet förmodeligen för att roa er och andra på den gamles bekostnad. "Ni har här velat vara en hänförande målare," såsom Adlercreutz säger, "men har glömt att utan riktig hållning ingen målning duger." Men icke nog dermed att ni nedsatt min aflidne väns rang och sökt insinuera mot honom misstankar om en lumpen karghet, ni har äfven velat beröfva honom det, som mer än titlar och band pryder den gamle krigaren, jag menar ärliga och välundfångna blessyrer. Ty hvad annat än detta åsyftas, då ni inflickar i hans bref en historie, som aldrig kunnat stå der, om de olika vedergällningarna efter åttatiåtta års krig och låter honom säga: "huru de blesserade officerarena hade bättre konjunkturer än vi andra," liksom hade han sjelf kommit helskinnad ur leken. Och dock såg jag med egna ögon honom bära ett märke i pannan efter ett pikstygn, som slintat långs med hårfästet och varit på vägen att bräcka benet sönder. Han bar också sedan sitt hår oppstruket mot andra sidan, så att blessyren kunde ses, förmodeligen emedan han ej blygdes att visa den och således icke haft någon orsak att låta påskina för sin son att han hörde till de oblesserade. Men jag säger som det står i boken: "hvad rör sådant en tjenstförrättande regements-prest?" Om man också medger, att gubben hade den svagheten, 
 
 
 
 
 183 att vilja hafva sin son hem från kriget för att få honom gift, icke med Malla på Näs, hvilket namn ni uppgräfvit ur er egen lumpna hjerna, utan med ett annat aktningsvärdt fruntimmer, så hade dock icke bordt utelemnas hvad som säkert stod i brefvet, nemligen att unge B—sköld skulle söka afsked om sådant gick an och med hederns fordringar lät sig förenas. Ingen, som kände min aflidne vän, kan ett ögonblick tveka att detta eller något dylikt uttryck stått i hans bref. Men hvad frågar min herre efter några ord mer eller mindre, allenast ni får tillfälle att tillfredsställa er smädelust! Litet längre fram i det så kallade brefvet står det, såsom vore det min gamle väns egna ord: "Dina gamla svarta kläder och den gröna surtuten lära väl knappast duga mer, om du kommer hem som civil. Du kan köpa kläde i någon billig stad der du far igenom. Skräddarens Lasse är nu tillbaka från Åbo och har lärt sig bra. Det är icke värdt att du låter skinna dig af någon stadsmästare etc." "Här," säger jag med Adlercreutz, "kan min vedervilja mot alla smädelser icke längre återhålla rätta benämningen å författarens yttrande, nemligen att detta var en äkta Holmisk Lögn." När skulle då min aflidne vän hafva skrifvit något sådant och nekat sin son att låta göra sig ordentliga kläder, likasom hade han ibland oss på vår landsort kommit att vistas bland bönder? Allt detta måste derföre räknas blott till smädelsens utgjutelser, som ni låtit fritt utströmma, i förmodan att den bortgångne icke mera i lifvet ägde några vänner, som kunde eller ville försvara hans hittills obefläckade namn. Hvilket skulle bevisas. Detta kan nu vara nog till att ådagalägga halten och karakteren af ert förhållande i afseende å oftanämnda bref. Jag vill blott tillägga att, då jag läste hvad deri förekommer sagdt om Bengt Dragon, jag lät uppkalla Bengt, som nu sitter i min stuga och binder not, och uppläste för honom på finska innehållet. Hör nu' huru till och med en gammal enfaldig soldat bar sig åt. Då han hörde sitt ärliga namn skändas i offentligt tryck blef han så utom sig, att han skrattade af harm och tog sig bakom örat med en dyr ed och sade: "hvad fan kan detta vara?" "Ja Bengt," sade jag, "så lönas vårt spillda blod;" hvarpå han slog om till förakt och 
 
 
 
 
 184 mente: "låt dem skrifva, det går icke på lifvet ändå." Till slut vill jag säga er, min herre, att jag icke tänker kasta ut postporto för något nytt bref, ni må skrifva härom hvad ni vill. Jag vet väl att om det gäller pennan, kan ni fäkta sju gånger omkull mig; men jag kommer ännu i håg den Döbeln'ska förnaglingen, som sker med ett annat instrument. Också har det ännu icke fallit mig ur minnet hvad den tappre kapten Malm vid Kuopio sade till en fiendtlig kanon: "Glaffsa du," säde han, "vi skola med Guds hjelp snart täppa munnen på dig." Derföre är det bäst, att ni af er sjelf håller inne härefter med edra otidiga smädelser. Men kan ni icke tiga, så tänker jag göra det, ty ni har i alla fall orätt. 
 
 
 
 
 EN UNG FRUS SVAR PÅ MAGISTERNS PRISÄMNE: "VILKOREN FÖR ETT LYCKLIGT ÄKTENSKAP" (Med anledning af ett sällskaps-skämt.) 
 
 
 
 
 
 
 
 
 187 Ett lyckligt äktenskap är utan all fråga en af de sällsyntaste företeelser på vår jord. Man har funnit detta längesedan, man har klagat öfver att en institution, som bordt blifva mensklighetens sällhet och lycka, tvärtom blifvit dess plåga och sorg, och man har gjort sig mycken möda för att utforska orsakerna till ett sådant förhållande. Hvad har man funnit? Det låter otroligt, men är dock en sanning, att menniskan aldrig röjer större förvirring i tankar och åsigter, än när hennes vigtigaste angelägenheter äro i fråga, när det gäller saker, till hvilkas utredande klarhet och besinning mest vore af nöden. Hon liknar i detta afseende seglaren, som i lugnet styr säkert, men i storm och oväder, bland bränningar och grund, förlorar både besinning och roder. Ännu en gång, hvad har man funnit? Låtom oss kasta en flygtig blick på de resultater, till hvilka forskningen öfver detta ämne hittills kommit och utöfver hvilka den föga lofvar att hinna. Man skall häpna, det är sant, öfver deras otillräcklighet, deras klena grunder, och ännu mer kanske öfver det förtroende, den belåtenhet, med hvilken de det oaktadt blifvit omfattade; men man skall tillika medgifva, att det varit män, just män, som uteslutande både framställt dem och beundrat deras sanning. De flesta äktenskap, säger man, afslutas utan kärlek. Verkeligen? Det är ju förskräckligt! Efter en mer än sextusen årig erfarenhet af kärlekens blomsternatur, är man enfaldig nog att ej på denna eviga grundval bygga äktenskap- lig sällhet. Men vi tale allvar. Kärleken, denna späda stråle, som knappt räcker till att förgylla en morgongryning i en flickas hjerta, den skulle äga tillräckligt ljus för att bibehålla äktenskapets himmel blå och klar, för att genomtränga de stundliga ledsamheternas, omsorgernas, bekymrens mörka schakter och daga dem! Hvilka anspråkslösa fordringar! En känsla, som är finare, ömtåligare än liljan, af den vill man fläta en boja som skall oupplösligt fästa vid hvarandra tvenne varelser, så olika, så oförenliga, så motsatta som en man och en qvinna. Man brukar länkar af jern för att sammanhålla sten med sten, träd med träd, ting som dock äro af samma art, och man menar att kärlekens veka stängel skall kunna fängsla qvinnan och hennes himmelska syften vid det grofva jordiska stoftet — en man! 
 
 
 
 
 188 Dock erfarenheten bevisar här mer än allt annat. Man vet att af tio äktenskap åtminstone ett afslutas af kärlek; hvaraf kommer då att af tusende sådana knappt ett skall kunna finnas, som är rätt lyckligt! Och detta endas lycka, är den så afgjordt en följd af kärlek? Det är ganska säkert att man vid närmare skärskådande skall upptäcka helt andra orsaker än den uppgifna och i allmänhet finna, att alla dessa teorier om kärlekens vigt i äktenskapet endast äro hugskott af hjernor, som fått för mycket sjelfförtroende för att kunna låta bli att söka sanningen, och för litet ljus för att finna den. Långt mera sken af verklighet har det skäl till äktenskap- liga missförhållanden, som man uppsöker i makars vanligtvis alltför olika ålder. Mannen med sin tröga, oböjliga natur behöfver hinna åtminstone fyratio år, för att komma till den sjelfständighet som fordras för att i någon mån kunna bära det ansvar han såsom husfader påtager sig. Och detta är i synnerhet fallet i vår tid, då med ökade fordringar svårighe- ten att fylla dem ökats. Qvinnan deremot är redan vid sexton år alltför mogen för sina åligganden. Är det under då att olikhet i ålder oftast skall komma att äga rum makar emellan, särdeles som mannen är försigtig nog att uteslutan- de hålla sig till de unga, emedan han genom en slags instinkt tyckes finna att qvinnan, som redan såsom ung är honom vuxen, skulle såsom äldre vara honom för mycket öfverläg- sen. Att således olikhet i ålder måste förefinnas inom de flesta äktenskap är obestridligt; men en annan fråga är om af den verkligen kan uppstå något ondt? Kan deraf uppstå något ondt? Denna penna skall aldrig fläkta vind åt en sådan mening. Ser man icke öfver allt i naturen ungdom och ålderdom invid hvarandra i frid och endrägt? Äger ett missförhållande rum mellan musslan och den späda perla den sluter i sin famn, mellan det gråa urtidsfjället och morgonens unga flamma, som leker kring dess klyftor? Och (örlikes icke den vintervana mosstufvan i våra skogar med sin sommarbrud linnean, som spirar vid dess barm och ger den färg och doft? Men äfven inom det menskliga lifvet, hvilken mängd af sköna förhållanden knyta icke der olika åldrar med hvarandra! Vi behöfva blott omnämna den innerliga, kärleksfulla förening som äger rum 
 
 
 
 
 189 mellan föräldrar och barn, mellan de äldsta och yngsta medlemmarna af en familj, mellan den vördnadsvärde farfadren och hans sonson, som jollrande sitter på hans knä och leker med hans silfverlockar. Minskar väl skilnaden i år mellan alla dessa styrkan af det band, som förenar dem? Och denna olikhet i ålder skulle då ensamt vara olycks- bringande inom äktenskapet? Borde den icke snarare anses vara förlikande, förbindande och förenande, då just genom den, enligt hvad nyss antyddes, en vida väsendtligare skilnad upphäfves, jag menar skilnaden makarna emellan i vetande, i klokhet och i förstånd? Ännu finnas omständigheter, som allmänt och med skäl anföras såsom störande äktenskaplig sällhet, nemligen ma- kars skiljaktiga karakter och lynnen. "Välj dig en hustru som med dig öfverensstämmer i böjelser och tycken." Hvem har ej hört denna visa regel tusen gånger upprepas? En ganska ringa sak, omöjligheten att finna en sådan, den vill man icke fatta eller erinra sig. Man går icke utom sin egen erfarenhet. Jag, menar man, har valt miste, må en annan akta sig för ett lika fel. Men vid allmännare efterforskning hör man samma föreskrift, samma klagan af alla. Ack, de arma männerna, hafva de då en sådan otur? Millioner välja, ingen lyckas i sitt val. Saken gäller dock blott att finna en sympatiserande hustru. Finnes då hos qvinnan ingen möjlig- het af sympati? Hvem vågar neka det, men — hon kan blott icke sympatisera med mannen, det är saken. Säg till den fula nattfjäriln att han söker sig till maka en blomma, som är lika grå och grof som han, förmana vintermolnet att välja till följeslagarinna genom rymderna en stjerna, hos hvilken det finner öfverensstämmelse i mörker, osäkerhet och snö. Hvar skall den arma fjäriln finna en sådan blomma, hvar molnet en sådan stjerna? Hela olyckan är den att qvinnans natur lyfter henne inom sferer, himmelsvidt skilda från dem, i hvilka mannen lefver och suckar. Man ser väl icke med det sinliga ögat de vingar hennes ande förlänar henne; men att de finnas erkänner redan det kalla förståndet, som så gerna kallar henne flygtig, erkänner ännu mer inspirationen, som ständigt ser sina högsta idealer i qvinnogestalt bevingade. Må konstens skapelser vittna. När ser man väl bland dem 
 
 
 
 
 190 flygande karlar, om man undantar Tiden, åt hvilken man gerna parodierar vingar, för att beteckna att mannen icke en gång med sådana kommer fortare fram. Allt sammanstämmer således i erkännandet af att qvinnan till hela sin natur är ett annat, ett lättare, finare, mera eteriskt väsende än mannen, och emellan dem vill man dock antaga en sympati såsom möjlig. Resultaterna af alla deras bemödanden, som hoppats finna en sådan, må vara tillräckli- ga för att bestämma vår öfvertygelse i detta afseende, och skulle det oaktadt någon ännu bjuda till att söka öfverens- stämmelse hos en qvinna, kan man icke annat än önska honom helst den lycka vid företaget, att tröttna så fort som möjligt. Och med allt detta är dock äktenskapet en sublim institution. Af de antagna trenne hufvudvilkoren för dess sällhet, nemligen: kärlek, likhet i ålder, sympati, är den förstnämnda blott ett sken, den andra indifferent, den tredje omöjlig att finna; men ändå är äktenskapet anbe- faldt, och anbefaldt till makars inbördes lycka! Äkten- skapet måste alltså kunna skänka sällhet, hvaraf kommer då att sådant nästan aldrig inträffar? Det ges blott ett skäl härtill, men detta skäl innebär allt. Det beroende, i hvilket man och hustru stå till hvarandra, är i omvändt förhållande af hvad det borde vara. Förändra det, ordna det tvärtom, och man skall gifta sig till sällhet, äfven utan tycke, utan sympati, och med hvilken ålder som helst. Kärlek, likhet i år och känslor, alla dessa vackra fraser gälla intet; det finnes blott en fast och osviklig grundval för äktenskaplig lycka: erkännandet äfven härvid af naturens visa lag, fastställandet af det högres herrskar-rätt öfver det lägre, intelligensens öfver materien, det himmelskas öfver stoftet, fastställandet af qvinnans absoluta välde öfver mannen. Brusar en storm, eller är det ljudet af myriader manliga stämmor, som uttrycka sitt ogillande, sin förtrytelse, sin harm! Stilla! Vi skola gå tillbaka till tidernas morgon och inom dess lugn uppsöka de besvärjelseformler, som kunna dämpa stormen och nedtysta fördomarnas rop. Hvad är det vi se! Naturen stadd i sitt daningsarbete, uppstigande från sina första råa former till allt högre och högre bildningar. I kedjan af dessa skapelser, fullkomligare ju 
 
 
 
 
 191 längre aflägsna från begynnelsen, hvem möter oss först, mannen eller qvinnan? Hvem? Mannen. Vi stanna med beundran framför honom, vi se i honom den första varelse, som lyfter sina panna mot himlen och skönare, friare, stoltare än djuren betraktar sin verld. Men med allt detta fins dock ett något som stör oss ännu. Fullkomlig är han icke, han uppnår icke ens, i alla partier, naturföremålens daning och färg. Hans blick är sträfvare än gazellens, hans hy förlorar i jemförelse med rosens, hans lemmar sakna vågliniens rundning och han skrämmer oss med sitt skägg. Har naturen nått sitt mästerskap, har den slutat nu? Nej! Vi spörja ännu en oro, en kamp, ett sträfvande, det är något som saknas ännu, vi räkna stunderna, och — qvinnan framstår för vår häpna syn. Himmel, tillhör detta väsende din jord! Alla mannens fel äro aflägsnade, nya, osedda, oanade skönheter hafva intagit deras ställen. Gazellens öga har fått en själ, rosens rodnad värmes af ett hjerta, vågen lyftes af en älskande barm, och naturen, skönare sjelf genom sin förtjusning, sjunker i skådning af sitt verk och ser framför sig nu vid sidan af sin tistel-menniska en — mennisko-blomma. Dock, man skall kalla detta svärmeri. Vi vilja hejda fantasiens lek och vädja till förståndets lugna, ojäfviga bevisning. Det är qvinnans välde öfver mannen vi yrkat, ligger detta hennes företräde i naturens mening eller icke? Huru lyda de ord, som gifva oss nyckeln till hennes skapelse: "Det är icke godt att mannen är allena, jag vill göra honom en hjelp, den sig till honom hålla må." Äga dessa ord vittnesbörd? Man har aldrig nekat det; men hvilken tydning har man vågat gifva dem, då man ur dem, velat sluta till mannens öfverlägsenhet. Är det den hjelpbe- höfvande eller den hjelpande, som är den öfverlägsna? Mannen, nyss danad, slog upp sitt öga mot den unga skapelsen och stod der häpen, rådvill och omöjlig; hvilken hög öfverlägsenhet i denna hans ställning! Han var ensam, kanske var detta hans olycka. Nå väl, en man till och allt hade varit hulpet. En man till! Ack, det hade varit att skapa två hjelplösa, i stället för en. Nej, han behöfde hjelp, och hjelp kunde blott ett väsende af högre daning skänka. Ingen man, en qvinna var det som skapades till hans bistånd, hans 
 
 
 
 
 192 stöd; och då hon bjöds att hålla sig till honom, var det blott ett bud till en varelse med vingar att icke sväfva bort från en vinglös. Men — skall man invända — "mannen är qvinnans hufvud och hon skall kalla honom herre." Ja, hon har i honom ett tungt pund att släpa, det är visst. Det är icke så utan skäl man yrkar att qvinnan har ett svagt, ett dåligt hufvud, om man yrkar det i denna mening. Dock, hon eger en tröst: "hon skall kalla honom herre". Hon är icke förbunden att benämna honom med det fina, täcka, blott för jemlikar passande ordet Du; hon behöfver icke sänka sig så lågt, hon får alltid hålla honom på ett litet alstånd, alltid vara litet främmande, hon bör, då hon tilltalar honom säga "min herre", det är förtroligt nog. — Förgäfves skulle man här anmärka att man och qvinna säges vara ett. Meningen med dessa ord är uppenbart ingen annan än den, att qvinnans valör genom tillskott af mannen icke ökas så mycket att de båda tillsamman kunna sägas utgöra ens ett och ett halft. Man har tvungit oss att vädja till det kalla förståndet. Dess bevisning förefaller sträf, vi kunna ej hjelpa det; det är nog, blott den är bindande. Vi vilja utsträcka den längre och undersöka närmare de grunder, som berättiga oss att yrka att qvinnans väsende är ett högre, ädlare än mannens. Att redan det mer artistiska i hennes daning ger henne ett företräde har här förut blifvit antydt; men till detta företräde medverkar en kanske ännu vigtigare omständighet, det ämne nemligen, hvaraf hon skaptes. Mannen, heter det, bildades af jordens stoft. En tung, mörk, af ingen lefvande ande förmedlad materie utgjorde den grundmassa, hvaraf han gestaltades. Huru litet det i honom inandade lifvet skulle förmå röra och beherrska ett så beskaffat ämne, kan man utan möda finna. Hans väsende måste alltid bibehålla ett stoft-tycke, en smak af jord, hvaraf den himmelska ton, som anslogs att klinga inom honom, nedtynges och smittas. Denna bristfällighet var kanske den hufvudsakligaste som aflägsnades vid bildandet af qvinnan. Till kropp åt henne togs icke ler, icke sand, icke mull; nej, hon formades af ett refben ur mannens bröst, ett stoft ännu, det är sant, men ett stoft, som genom sin närhet till lifvet och andens boning inom hans barm blifvit företrädesvis förmedladt och föräd- 
 
 
 
 
 193 ladt. Hvilken olikhet i stuffer att bilda af, hvilken skilnad mellan en kall, liflös massa jord och ett ämne taget från grannskapet af ett menskligt hjerta, ett ämne, som detta hjertas pulsar värmt, dess suckar höjt, dess alla känslor genombäfvat. Efter denna framställning af menniskans uppkomst och det inbördes förhållandet mellan mannen och qvinnan, borde väl ytterligare bevis för den sednares höga företräde vara obehöfliga. Dock, fördomarna i detta afseende äro djupt rotade, vi få icke tröttna att undergräfva dem. Omständigheterna, skall man säga, må hafva varit de uppgifvna vid menniskans första daning, men vid hennes fortlefvande i tiden hafva de helt och hållet förändrats. Välan, vi skola då betrakta henne i några de vigtigaste epoker af hennes utveckling och efterse om naturens ursprungliga mening med hennes tillvaro vidhållits, eller blifvit öfvergifven. Främst, huru visa sig omständigheterna vid det stora tillfälle, då menniskan kastade sig ur oskuldens i kunskaps- begärets armar; hvilken gick då främst, mannen eller qvinnan? Vi vilja öfverlåta åt andra att prisa eller beklaga följderna af detta fall, vi våga icke närma oss ett så ömtåligt ämne; för oss är det nog att blott betrakta de yttre tilldragelserna vid detsamma. Frågan gällde om naturens ädlaste varelse skulle evigt stanna qvar i sin lyckliga omyndighet och bibehålla besittningen af sitt inskränkta paradis, eller öfverlåta sig åt egna krafter, blifva ett sjelf, träda ut i okända rymder och under sorger och pröfningar småningom genom förstånd och hjerta bilda en större, rikare lustgård af den jord, hvars kulna tomhet hon först skulle mottaga i utbyte mot hvad hon förlorade. Att välja var icke lätt, det fordrades förmåga att beräkna fördelar och olägenheter, mod att försaka ett närvarande godt för ett framtida möjligtvis större. Då det blifvit en öfverlägsen makt medgifvet, att i detta afseende göra det första menniskopa- ret framställningar, hvem af de båda tilltrodde han denna klokhet, detta mod, till hvem vände han sig med sin underhandling? Fäste han ens ringaste uppmärksamhet vid mannen, var det icke qvinnan, till hvilken han ställde sitt tal, åt hvilken han räckte kunskapens äpple och för hvilken han 13 
 
 
 
 
 194 utlade dess egenskaper? Och hon å sin sida, med hvilken beundransvärd hastighet uppfattade hon icke skälen för och mot, med hvilken beslutsamhet var hon icke färdig att smaka den förbjudna frukten? Hon röjde tanke, hon röjde mod, hon afgjorde mensklighetens öde; mannen var blott en åsidosatt åskådare utan begrepp om hvad som föregick, gapande af barnslig förvåning, tills hans förmyndarinna medlidsamt stack en bit af äpplet i hans mun, och han bet till. Huru litet han förstod den sak som var i fråga, finner man af hans beteende efteråt, då han fick emottaga förebråelserna för hvad han gjort. "Säg ingenting åt mig", menar han då, "jag är oskyldig, qvinnan var det som gaf mig äpplet, jag gjorde intet ondt, jag åt blott." Men kvarföre hon lät honom dela detta äpple, se der en omständighet, som, ehuru icke direkt hörande till frågan om hennes öfverlägsenhet, är lika svår som intressant att utreda. Gjorde hon det af den hjertliga godhet som är qvinnan egen, var det för att få honom att forma sin mun till ett vackrare uttryck än den vidöppna förvåningens, eller var det kanske för att visa den främmande, att hennes man kunde helst så mycket som äta? Möjligtvis medverkade alla dessa omstän- digheter, men utan tvifvel är man berättigad att bland motiverna för hennes handling föra äfven det afseende hon, såsom förnuftig varelse, fäste vid eget bästa, och hvad kunde väl då för henne vara mera kärt, än att få sin misslottade man helst en smula visare? Att med utsigter att sjelf oupphörligt fortskrida i upplysning, i bildning och vetande nödgas tänka sig vid sin sida såsom följeslagare genom tiderna en sådan simplicitet som mannen, föreföll henne naturligtvis högst skrämmande. Ty, för att till ett slut på denna afvikelse omnämna blott en omständighet, huru kunde hon väl med likgiltighet tänka på en framtid, då qvinnan en gång skulle uppträda i parisisk drägt vid sidan af en man i parad... Vare härmed huru som helst, det vissa är likväl att qvinnan vid den största verldshändelse som timat varit mannens målsman, haft hufvudrollen och utfört den med undransvärd förmåga. Om — jag säger om — menskligheten i utbyte mot sin lott att endast kunna mottaga, fått den att äfven kunna gifva, om samma mensklighet, i stället för en 
 
 
 
 
 195 omedveten oskuld, fått förståndets gåfva att urskilja och begripa, i stället för ett begränsadt eden, en omätlig jord till sin boning, och om den derjemte äger hopp att genom tålamod och trofasta ansträngningar kunna skapa af denna jord ett paradis, rikare, klarare, mera eget än det ursprung- liga, så är det qvinnan den har att tacka för alla dessa fördelar. Då vid menniskoslägtets fortskridande efter egen riktning dess afvikelse från det rätta, det goda, det egentliga blef mer och mer i ögat fallande, och behofvet af en tillrättaförare, en räddare i och med detsamma uppklarnade i dess medvetande, åt hvilket håll vände det sina längtande blickar, huru väntade det att denne räddare skulle komma? Vi skola låta en af forntidens ädlaste nationer, det folk, som skönast representerade menskligheten vid den tid då behofvet af dess räddning begynte blifva tydligt, besvara dessa frågor. Grekerne äga bland sina myther en, som talar om en väntad befriare, och denne, säger samma myth, skulle födas af Zeus och — qvinnan. Genom den djupa skådning in i lifvets innersta, hvaraf de oaktadt hedendomens mörker voro mäktige, insågo de klart att mannen, såsom vid mensklighetens afvikelse, så äfven vid dess tillrättavisning, var af alldeles ingen betydelse. Till moder — trodde de — kunde räddaren äga en jordisk qvinna, till fader, nej, dertill var en jordisk man alltför simpel, dertill fordrades den högste af deras gudar. Hvad plats de i denna sin föreställning medgifvit qvinnan fordrar ingen vidare utredning, och man behöfver blott erkänna att deras myth blifvit en verklighet, för att finna att verldsordnaren sjelf inrymt åt qvinnan en högre, ädlare, gudomligare natur, än åt mannen. Vi kunde utsträcka dessa betraktelser längre, men vi hejda oss sjelfmant här, innan vi möta förhållanden, hvilkas helgd, mäktigare än de anfördas, skulle bjuda oss att stanna. Med det ljus som Kristendomen spred öfver verlden klarnade också för mensklighetens ögon mer och mer qvinnans högre bestämmelse: Den faktiska historien för oss i detta ljus allt närmare det tidehvarf, som företrädesvis kallas den sublima entusiasmens, sjelfförsakelsens, bragdernas, ärans, och för hvart steg vi taga se vi qvinnans majestät stråla i högre och högre föklaring. Vi stanna ändtligen vid en 
 
 
 
 
 196 tidpunkt, vi stanna vid den med tjusning och undran, då för en ide, för himmelskt vek för att hafva kunnat framspringa ur annat än ett qvinligt hjerta, för helgden af en graf, myriader kämpar i harnesk och hjelm med svärd och lans rycka ut till ett aflägset land, för att under en brännande sol, i oupphörliga strider, i sorger, i brist och nöd blöda och förgås. Och då vi fråga, är deras hem så tomt, så glädjelöst, att intet band fäster dem dervid, och öppna furstens eller riddarens borg för att blicka in och se efter, möter vårt öga en himmelsk skönhet, som han lemnat qvar, en gemål, en älskarinna, som leende fäster hans drag på duken och flägtar en tår från sin kind. När var väl mannen mera man, när framstod han i högre, stoltare, mäktigare gestalt än just vid denna tid, och det var då en vink, ett ord, en blick af qvinnan utgjorde hans lag. Det var då, när han med hela sitt väsende ställde sig i beroende af henne, när han förgudade henne, han sjelf blef en halfgud. Sitt lifs rikaste stunder, sin äras soldagar, dem genomlefde han då — såsom qvinnans slaf. En annan tid har kommit, andra förhållanden inträdt, mannen har återtagit sitt välde, hvad har han vunnit derpå? Hans öde påkallar vårt medlidande, vi skola vara skon- samma. Vi betrakta honom i hans lif utom familjen, i något af de otaliga lägen, i hvilka hans embete, hans tjenst, hans behof af förströelse försätta honom. Han må synas i salong eller ko- ja, han må arbeta i stoft eller diamanter, är han blott bland främmande visar han dock alltid ett ljusare drag, en skymt af belåtenhet, någonting som vittnar om att han icke finner sig fullkomligt illa. En ren och klar glädje söker man väl hos honom förgäfves, men likväl är det som om äfven det ringaste rassel af den boja, som pligt eller etikett pålägger honom, vore för honom kärt och hugnande, vore en hemlandston, som återförde hans tankar till den lyckliga tid, då han ännu fick låta bli att råda sjelf, fick bero. Den vackra min han antar inför verlden, det blida leende han visar, då han tilltalas af en obekant, den beställsamma ifver, hvarmed han sysslar i sitt värf, äro derföre långt mindre att betraktas såsom tomma hycklerier än såsom uttryck af det välbehag han känner vid att nödgas visa dem. Tvång, tvång, se der hans trefnad, beroende, se der den luft, i hvilken han andas 
 
 
 
 
 197 lättast; derföre då man ser den skinande panna, med hvilken han bär samhällslifvets ok, vore man stundom frestad att tro honom vara ett afundsvärdt barn af lyckan. Men han beträder sin boning, han öppnar hemmets dörr, och huru förändrad synes han ej i samma stund. Hans blick röjer missnöje och skygghet, ett moln drager sig kring hans ögonbryn, hans hufvud sänker sig djupare, och han tyckes spana öfverallt för att finna ett föremål att kasta sitt tunga lynne öfver. Ordningen i hans rum, anrättningarna vid hans bord, hans maka, hans barn, hans tjenstefolk, ingenting är honom helt och hållet i lag, och sjelfva saknaden af en anledning till utbrott öker blott tyngden af den åskluft, som synbart hvilar öfver hans inre. Hvarför mulnar han i den helgedom, der han ensamt borde finna dager för sitt jordiska lif, hvarför andas han tyngst i hemmets atmosfer, då just denna borde skänka honom den vederqvickelse han behöf- ver för att uthärda i den yttre verlden? Hans rynkade panna, hans mörka obelåtenhet, hans otåliga nycker i kretsen af dem, som företrädesvis äro ärnade till hans glädje, huru vill man förklara alla dessa företeelser? Är han en tyrann, är hans väsende förstockadt, är han af naturen elak? Långt derifrån! Han är from, han är medgörlig, han är god, han är ofarlig som ett barn, blott han får vara hvad han är ärnad att vara. Men han är kastad ur sin ursprungliga ställning, han är olycklig, det är allt. En förvänd uppfattning af hans bestämmelse som man, se der hvad som under tidernas lopp småningom försatt honom i det läge hvari han nu befinner sig, i det bedröfliga öde att möta blott harm och otrefnad der, hvarest han ensamt bör och får söka sin sällhet. Ute är han slaf, en slaf under sina åligganden som medborgare, en slaf under sällskapslifvets lagar, och så kalla, så likgiltiga för hans väl dessa herrskare än äro, känner han sig dock lättare af att lyda dem. Hemma åter der han borde få vara slaf under ett varmt, för hans bästa ömmande väsende och sålunda i fullt mått njuta fröjden af att subordinera, der fordrar fördomen att han skall vara herre. Beklagom honom, han är olycklig. Om mod består i känslan af att vara på sin rätta plats, huru vill man väl fordra att han skall vara annat än modstulen i ett hem, der det åligger honom att herrska. Icke var det på honom naturen vid skapelsen intryckte 
 
 
 
 
 198 prägeln af sitt mästerskap, han var blott dess gesällstycke; icke var det han som vid mensklighetens vigtigaste vänd- punkter förde dess talan, han var från början van att låta tänka för sig, att följa blott, och nu fordrar man att han i sitt hus skall tänka för andra, skall gå främst. Herrskarbör- dan var icke ärnad för skullror sådana som hans, så väldiga de än i det yttre synas, det tunga ansvaret af att vara herre nedtrycker honom, och den i sig sjelf medgörligaste, ofarligaste varelse under solen blir tvär, orimlig, ja tyrannisk blott derföre, att han nödgas befalla öfver den, som naturen ärnat honom att lyda. Men detta missförhållande skall det väl någonsin upphöra, och i sådant fall från hvad håll har man att vänta förändringen? Det är mannen, som företrädesvis känner olägenheterna af den skefva ställning han intagit och som således borde vara den förste att rätta den; men förgäfves torde man vänta att han skall taga ett steg i detta afseende. Han skall sucka under sitt ok, utan aning om en möjlighet att afkasta det, såframt icke qvinnan här, såsom vid alla de stora katastrofer, som förut afgjort mensklighetens öde, tager initiativet. Hon har tagit det redan, hon har i våra dagar börjat sitt verldsarbete för en emancipation, som mannen blindt beler utan att varsna de frukter, han en gång ur den skall upphemta. Vi kalla den qvinnans emancipation, den borde heta mannens, ty det är för hans befrielse från bördan att herrska, som qvinnan arbetar. Om hon skall lyckas är en oviss sak ännu, så länge hon ställer sina anspråk så lågt att hon blott fordrar jemlikhet med mannen; men hennes framgång skall blifva otvifvelaktig, om hon allenast träder naturens mening närmare och begär absolut herrskar- rätt för sig sjelf. Äfven mannen skall i sådant fall lättare begripa sitt bästa och sjelfmant medverka för en sak, som uppenbart afser hans fördel. Och när i tider, skönare än våra, qvinnan åter, ute som hemma, länkar händelsernas tömmar och mannen utgör blott anspannet för den char, i hvilken hennes ideer genomkretsa verlden, då skall man icke fråga mer hvilka vilkoren äro för äktenskaplig sällhet, emedan man i palats och koja skall se förverkligadt det enda vilkor som betryggar den, detsamma, som redan här ofvan nämndes: qvinnans obestridda öfvervälde och makt. 
 
 
 
 
 SMÅSTYCKEN UR EFTERLEMNADE SKRIFTER 
 
 
 
 
 
 
 
 
 201 universitets lifvet Examens funderingar. Från Helsingfors Morgonblad 1832, N:o 36. En ovanlig liflighet råder för närvarande i universitetets litterära sträfvanden. Snart sagdt hvarje dag förefaller en examen eller ventileras en disputation. Den till midsommarn utsatta filosofie-magister-promotionen har i synnerhet bragt akademiens medlemmar i rörelse, denna termin gör i alla afseenden skäl för namnet af en promotions-termin. Redan vid nyårstiden börjades som vanligt tentamina. När kandi- dandernes antal är så stort, som det nu varit och oftast är kort före promotioner, fästes vid detta de unga kämparnes uppbrott till storm mot parnassen den högsta vigt, såväl af lärare, som studenter. De förra skola nemligen hålla sig redo, att under dagliga anfall med tankens och lärdomens svärds- egg försvara det klassiska berget för ovärdiga eröfrare, eller åtminstone från dess mest helgade platser utstänga medel- måttan, af de sednare åter fins knappast någon, som ej sänder en slägtinge, en vän, en bekant till den vådliga striden. Man tar för flere månader afsked af sin kamrats tätare umgänge, och vill blott efter hvarje af honom ålagd tentamen tillåta sig att stjäla några timmar från hans studier, för att tillfredsställa sin nyfikenhet om den framgång han haft och om de planer han vidare uppgjort. Denna mera stränga samvetsgrannhet modifieras dock under loppet af terminen, och timmen räknas icke mer så dyr mot slutet, som vid begynnelsen af pröfvotiden. Snart börja äfven hos kandidanderne skilda lynnen, som den allmänna enthusias- men först jemnat, tydligare och tydligare framsticka. Under det den ena för hvarje aflagdt prof ser blott på det, som dernäst förestår, och sålunda stilla, men säkert nöter bort hindren för sitt ändamåls ernående, mäter den andra hela summan af de mödor och svårigheter, han har att bekämpa, och försummar att undanrödja dem delvis, emedan hvarje del förefaller honom så obetydlig mot det hela. Den förra vistas trygg i sin kammare och hör och hörsammar punktligt den väckande kurirklockan, som hvarje afton uppgilras, för att med gräsligt oljud följande morgon förkunna den tidiga 
 
 
 
 
 202 stunden för uppvaknandet; den sednare åter vandrar oroligt omkring, grubblar öfver hvarje förlorad stund och kan ej resolvera sig till att begagna den han äger. Under allt detta växer ifvern och väntan äfven hos dem, som utan att sjelfva sträfva för den betydelsefulla examen dock med deltagande följa dem som göra det. Ser man några träffas, sent eller tidigt, inom eller utom hus, så hör man ingenting annat än de fiffiga frågorna: hvad fick han, och hvad fick han? har du varit hos den eller den? Såg han bra sned ut? Huru många har du qvar? Är det sant att han kniper sig flere laudatur? Jag undrar hvarföre gubbarna voro så förb. knappa mot dender? Hvem skall man få till primus här? o.s.v. En omständighet öfver hvilken man ej nog kan förundra sig är den skarpsynta säkerhet, med hvilken hvarje examinands möjliga framgång på förhand afgöres och bedömmes af hans såväl bekanta som obekanta kamrater. Häraf uppkomma elementer till en opinion, som snart i sin fullhet utbildas af vissa ex professo röstmätare, på hvilkas noggranna pröfning och säkra afgörande en hvar sedan tryggar sina bedömman- den. Sådana opinions ledare äro merendels veteraner i den studerande korpsen, erfarne män, som många tider på året raka sig åtminstone lika ofta som de öppna en bok, och för öfrigt äro goda hufvuden, med klokhet och insigter, ehuru icke egnade att i examinationsväg lysa. Lika den grekiske Nestor hafva de lefvat med flere generationer redan och sett dem lemna, om icke lifvet, så dock universitetet, men sjelfva stå de ännu der qvar såsom grånade heroer och trotsa tiden. De förhoppningar, som ramlat eller varit på väg att ramla för dem sjelfva, se de nu med innerligaste förnöjelse segra igen med hvar och en, som underkastar sig eller består ett prof, för hvilket de sjelfva länge fasat, och de fägna sig, som kusken åt smällen, vid hvarje tentamen, som en medbroder genomgått, vid hvarje röst, han tillkämpat sig. Det är otroligt hvilken vidsträckt och noggrann kännedom desse förstå att skaffa sig om hvarje talang, hvarje anspråk, som bland de tenterande kan finnas. Känd eller okänd, vän eller trätobror, ingen undgår deras oväldiga granskning, mönstring och dom. Kommer man in till en sådan kännare och frågar honom om det antal bifallsröster en blifvande kandidat kan hafva att förvänta, så kan man lita på, att han 
 
 
 
 
 203 först sätter med mycken betänksamhet pekfingret mellan näsan och ögat, genomgår ännu en gång i tankarna en hundrade gånger förut uppgjord kalkyl, och sedan, eho den omsporde vara må, lemnar en fullständig och säker uppgift ej blott om hans högsta och hans lägsta, utan dertill ännu om alla de möjligheter och fall, under hvilka ettdera af dessa eller något mellan dem liggande tal komme att utgöra det bestämda resultatet af hans studier, hvad deras examens- giltighet beträffar. Sålunda kan man få på punkten uppgif- vet hvad den eller den läste till den eller den examinatorn, hvad och huru mycket han kunde behöfva läsa till, för att bli säker om den röst, vid hvilken det nu väger, huru mycket man kan räkna på den enas eller andras utseende, sätt att vara och att komma fram med sina kunskaper, på hans kredit hos de examinerande, hans hufvud, hans ålder och tusende andra omständigheter. När derföre ett examens-ut- slag skall fällas och en sådan granskare ställt sig i främsta linien bland åhörarena, så må det falla precist och snörrätt så, som han uträknat, ty skiljer det med en röst mer eller mindre, så mulnar hans anlete, och han väntar blott på att komma ut i korridorerna för att med ett spe-leende missnöje ge luft åt dessa ord: jag undrar hvilken af gubbarna som klunsat nu? — Underdånigste Rapport till Hans Maj :t Cupido den Ende, alla hjertans Konung och Sjelfherrskare, min Allernådigste Herre, gifven den &c. — — 1828. Helsingfors Morgonblad, 1832 N:o 5. Enligt Hans Majestäts befallning gjorde jag mig färdig att belägra och intaga fästningen Marieborg. Till den ändan sammandrog jag de trupper, jag har äran kommendera, och hvilka då voro detacherade på smärre, diverse expeditioner, enliga med fälttågets först fattade plan. Sedan styrkan var samlad, och nödiga anstalter till belägringen träffade, 
 
 
 
 
 204 uppbröt jag, marscherade i god ordning fram och slog läger nästan inom fiendens portee. För att ej lemna goda medel obegagnade afsände jag öfverste Bön, såsom parlamentär till fästningens kommendant med uppdrag att på billiga vilkor föreslå kapitulation. Men denne hade knappt hunnit under vallarne, då han, tvärt emot folkrättens och krigets lagar, möttes af en liflig musköteld, underhållen af fänriken Skratt's pluton, som då innehade utanverket Sockermund. Illa sårad lyckades den gode öfversten draga sig tillbaka. Genast beordrades majoren och riddaren von Öga att rekognoscera terrängen, hvilken med största nit fulländade sitt uppdrag och kom åter med den underrättelse, att platsen vore lättast angripen på venstra sidan, och funnes der ett lämpeligt ställe för artilleriets verksamhet. Till följe deraf öppnades tvenne löpgrafvar på de utanför belägna fälten, Pappas vänskap och Tants grace, genom hvilka vi fingo ett godt tillfälle att nalkas fästningen. Generalen af artilleriet och riddaren Narri posterades på en kulle i nejden och började snart en välriktad kanonad med femtio löften och hundrade eder, hvarjemte den unge skicklige officeraren Smicker med god framgång sökte med raketer antända de bräckliga trädhus, i hvilka till platsens olycka alla dess förråder af fåfänga svagt försvarades. Allt lofvade den bästa framgång. Redan var en betydlig breche öppnad i muren, och stormningen var utsatt till följande dag; då det genom våra förposters oaktsamhet lyckades den förslagna drottningen modren, att till fästningen insända sine begge erfarne gunstlingar, verklige kammar-herrarne Råd och Warning, hvilka med otrolig verksamhet i nattens mörker anbragte en mina under vår artilleripark, som vid dess antändning till en betydligare del sprängdes i luften. Härvid beklage vi i synnerhet förlusten af den förtjente generalen Narri, som, öfverhöljd af spillror och sår, der slöt sin hjeltebana. Oaktadt denna motgång beslöt jag dock att våga en storm, i synnerhet som brechens iordningställande med största ifver bedrefs af de belägrade, och som en väntan på nya subsidier varit för oss både vådlig och tidsödande. General-majoren friherre Wrede utsågs att börja attacken på brechen, hvilken han äfven med några regementer lätta förbannelser inom några minuter gjorde sig mästare af. I - - 
 
 
 
 
 205 denna afgörande stund kommenderades general Famn att föra hufvudstyrkan i elden, hvarpå den tappre krigaren med sin vanliga force i anfallet frambröt med general-löjtnant Brösts division mot framsidan af fästningen, i det han detacherade de begge öfverstarne bröderne Arm 1 och 2, understödde af tio sqvadroner fingrar, att kringränna flan- kerna och ryggen. Allt detta verkställdes inom ett ögon- blick, och fästningen var nu innesluten och anfallet på alla punkter förfärligt. Utgången tycktes dock en stund oviss, till dess det lyckades den djerfve fänriken Suck att helt ensam intränga i hjertat af fiendens försvarsverk och der sätta eld i ett krutmagasin, hvars antändning förorsakade besättningen den största förvirring. Allt vidare försvar upphörde, och fästningen gaf sig snart på nåd och onåd i våra segrande händer. Den förlust Eders Majestäts trupper vid detta vigtiga tillfälle lidit är obetydlig; ofantelig är deremot fiendens. Hvad vi under träffningen förlorat förtjenar knappt omnäm- nas; deremot sörje vi tröstlöst den förtjente generalen Narri, som för alltid är borta. — På fiendens sida är general K öld, som försvarade brechen, tillika med hela hans division i grund förstörd. Kommendanten grefve Förnuft befinner sig fången hos oss och torde snart sluta sin bana af en svår kontusion, som han fått i hufvudet. Öfverste-löjtnanten Blod, som förde befälet öfver en odisciplinerad trupp passioner, och som under belägringen skall uppfört sig något tvetydigt, gaf sig med glädje i vårt våld. Kammarherrarne Råd och W arning har man låtit springa öfver klingan. På eröfrade förråder och krigsredskap, som äro otaliga, har en fullständig förteckning ännu ej inlupit. Stora magasiner af nybakade smekningar hafva vi funnit, äfvensom vi strax på vallarne af utanverket Sockermund tagit hundrade kyssar. Härom skall i min nästa underdåniga rapport lemnas specielare uppgifter. Jag kan ej underlåta, att vid detta tillfälle lemna Eders Majestäts trupper det förtjenta loford, att hvar på sin plats, såväl under hela kampanjen, som i synnerhet på denna ärorika dag, visat prof på det största hjeltemod och det berömligaste nit. Framför allt får jag äran omnämna generalerne Famn, 
 
 
 
 
 206 Bröst och W rede, samt öfverstarne Arm 1 och 2, hvilka till sina öfriga dater fogat äran af denna seger, och visat i sin skönaste glans den kraft, den rådighet och det hjeltemod, som karakterisera alla Eders Majestäts förtjenstfulle och tappre krigare. Bland officerare af lägre grader, hafva förnämligast utmärkt sig förenämnde löjtnant Smicker, samt alla ryttmästarena vid de tio sqvadroner fingrar, som understödde öfverstarne Arms attack. Åt den käcke volontä- ren vid friherre W redes kår fanjunkaren Ack, som först besteg muren, har jag i Hans Majestäts namn förärat murkronan, samt åt de raske sergeanterne 0 och We vid samma kår hvar sitt kors. Fänriken Suck, som var den tappraste bland de tappre på denna dag, och som så mycket bidrog till stridens lyckliga utgång, är nu ryckt undan jordiska belöningar; men till ett minne af hans bragd vill jag underdånigst föreslå, att hela hans familj blefve adlad, såsom alle utmärkte i Hans Majestäts tjenst. Men det vore utan slut att uppräkna alla de, som vid detta tillfälle förvärfvat sig anspråk på Eders Majestäts höga nåd. Det skall bli mig den skönaste skänk af lifvet att hafva kommenderat Eders Majestäts trupper, och minnet af deras tappra bedrifter skall aldrig slockna hos mig. Framhärdar &c. &c. — — Kajorna. Då detta stycke skrefs, anade författaren lika litet som kajorna sjelfva den förödelse, som ej långt derefter skulle öfvergå kajornas hela republik, då 1827 jemte staden äfven deras uråldriga hem, dom- kyrkotornet, förstördes af lågorna. Till oberäkneligt antal hade de der haft sin boning och i skaror, liknande väldiga skyar, under stoj och rop kretsat kring tornet hvarje gång klockorna ringde eller tornuret slog timslaget. I. Sistlidne höst lästes i en nummer af vår tidning Vindvisa- ren följande glada nyhet: "Det förljudes att våra vinglösa grannar i staden i några nyligen hållna konferenser förehaft 
 
 
 
 
 207 frågor i afseende å oss, torninnevånare, och redan kommit öfverens i särskilda punkter af saken. Närmare detaljer hafva ännu icke inlupit; dock utgifves det för visst, att debatterna gällt afskaffande af larm och oljud kring våra boningar, en längesedan med rättvisa öfverklagad sak, äfvensom särskilda ekonomiska stadganden, angående ärt- och bön-odlingar i staden. Trovärdiga personer försäkra i anledning häraf, att våra grannar, i betraktande af den långvariga glädje vi gjort dem och deras fäder, samt af vårt städse iakttagna fredliga uppförande och välförhållande, beslutit befria oss från de mest tryckande af de olägenheter, hvarmed vi hittills haft att kämpa. Sålunda vill man veta, att icke blott ringklockor- na, utan äfven slaguret i tornet, för hvilkas omåttliga oljud vi natt och dag varit tvungna fly unnan, med det första komma att bortflyttas till en annan, för dem bestämmande plats. Likaså, då vi ofta haft olägenheter af våra besök på plantager tillhöriga enskilda personer, lär man hafva öfver- enskommit om, att på publik bekostnad anlägga särskilda ärt- och bön-gårdar för vår räkning, en åtgärd, som, om den bekräftar sig, visserligen icke kan kallas för tidigt vidtagen." Allmän var vid förspörjandet häraf glädjen bland oss, fattiga kajor, och projekter gjordes redan till yttrande af vår erkänsla för det deltagande, våra lyckligare grannar ville bevisa oss. Bland annat skulle konserter hållas tre dagar å rad hufvudsakligast kring deras boningar, som mest nitälskat för vårt bästa, kvarföre de yngre bland oss skulle ytterligare inöfvas att bilda en flygande orkester och de äldre ålades att från närmaste tak och andra platser instämma i chorus. Och emedan vi från urminnes tid varit vane, att vid hvarje klockslag flyga ut ur tornet, och sålunda genom vårt sväfvande kring detsamma utvisat för stadens aflägsnare innevånare tidens gång, beslöts att detta förhållande icke heller härefter skulle upphöra, oaktadt efter flyttningen af tornuret intet oljud mer föranledde oss till dylika utflygter. Sluteligen skulle vi bjuda till att städse genom glädje och förnöjsamhet, genom lekar och jubel i vår torftighet ge våra grannar ett efterdöme i tålamod och lära dem att bära lifvets vedermödor utan knot och klagan, Men ju gladare våra förhoppningar voro, desto större blef vår förvåning då vi, i en följande nummer af förutnämnde 
 
 
 
 
 208 tidning, under rubriken; "märkvärdigare tilldragelser inom fosterlandet" läste: "Vid det unga kajan, drängen Gideon Sotnäbb, varit sysselsatt med gödsels utbredande på åkern nedanom Nummis kyrka, skall en okänd luftstrykare, till nationen Hök, hafva skjutit ned på honom och utan gifven anledning börjat misshandla honom med hugg och slag. Flere mennis- kor hade varit närvarande och åsett ofoget utan att genom mellangång afstyra detsamma, kvarföre bemälde Sotnäbb, under fåfängt försökt nödvärn, tillsatt lifvet." II. "Vår vinge lyftas af en flyktig vind och vår hvila är lik hvilan på en svängande flagga," dessa ord af en af våra visa kommo mig i hågen, då jag förlidne höst såg de unga flyga ut under en stormfri solskensdag och jublande mäta rymderna mellan kullarne vid Nummis och domkyrkan, vårt gamla fädernesland, hvarest jag, bräcklige, ålderstigne, satt i min trånga dörr högt opp i tornet, och åsåg de yngres fröjd; men jag tillade: vår glädje är som ljusets glimt på tinnarna, då solen sjunker, och vårt lugn är som lugnet vid storkloc- kan, då väktaren nalkas för att ringa. Hvem räknar våra dagar och hvem skönjer, då han ser vår skara flyga i fjerran, om det är väsenden med hjerta och blod, eller blott skymten af en rök, som af vädret drifves och föres. Ovisst och ostadigt är allt i lifvet, och ro finnes ej och hvila och fasthet, innan vi fått afkläda oss denna mörka fjäderbonad, för att i en mera skinande skrud och med lättare vingar höja oss opp till den stora domkyrkan ofvan molnen, fridens hem, der intet tornur knäpper och skrämmer, och ingen klämtning behöfves, för att kalla fridens skaror tillsammans. — — — — Så säga de mäktige på jorden: "Dragen ut och förgören de torniter och dem som bygga ofvan koppartaket, att deras namn icke må höras i staden och deras röst icke förspörjas från tinnarna, ty de skria ett fåvitskt skri och fräta våra fruktgårdars gröda. Omgjorden eder med stridens vapen, I unge kämpar, I starke lejon i staden, och rycken ut ur 
 
 
 
 
 209 tullarne, att de rofgirigas munnar må fyllas med stoft och våra bön-stänglar fredade varda." Så säga de mäktige; men vi höje våra röster till bön och ödmjuke oss och rope: hvi dödar du fogeln, som svag är, och förföljer din granne, som i luften bygger? Äre vi icke som en af eder, i svaghet, i fruktan, i ängslan och mycken bedröfvelse dageligen förbi- dande ändan. Eller hvem sitter på timvisaren och säger till den som på minutvisaren sitter: Si, jag är stadigvarande och du röres. Dåre, samma knäpp som förer din broder, förer äfven dig; hvi skulle du då förhäfva dig? Eller hvem bygger i solskenet och säger till den, som i skuggan bygger: Si jag lyser och du äst mörk. Du dåre, natten kommer, då din boning varder mörk som din broders, hvi skulle du då förhäfva dig. — Låtom oss öppna krönikan till vår tröst och se hvadan vi komne äro, såsom vår stamfader skrifver: "Vardt tå ett mäkta stort öfverfall i tornet, med nattligt gisslande och fläktande samt blålågor och gastagny, såsom af löfjerskor och tomtegubbar, kvarföre vyrdigste Episcopus sände mig bådh till att jag uppgå skulle, djefvulen och hans anhang att fördrifva, såsom jag väktare var, sägandes sig i en dröm förnummit att så ske skulle. Tå jag sådant vedersaka- de, förmenandes mig, som en ringa tjenare, icke tillständigt vara så stora ting att förrätta och påminnandes tillika om min hustru och många små barn, om mig något ondt vederfaras skulle, vardt vyrdigste Episcopus vred, så att hans hy förvandlades; men han for ut i bannande, talade och sade: så skallt tu och the dina och deras afkomma i evärdliga tider i tornet bygga och bo och skola the glade vara att der en fridsort finna, och skola the lida förföljelse och ängslan för dina tredskos skuld, att thu ohörsam varit och thitt kall förrätta vägrat. Och som vyrdige Episcopus thetta sagt hade, kände jag mine kläder falla af som en dimba och fjädrar sticka fram på min kropp, men jag föll af bäfvan samman såsom en väderblåsa och vardt ringa till skepnaden och vardt en ömkelig fogel af thet slägtet, som kajor kallas. Och jag lyfte mine vingar med sorg och for af till tornet, ther the mina sammalunda förvandlade med jämmer och skri mig till mötes voro. Så är jag fattige väktare min menniskliga hamn förlustig vorden och är iklädd ett fjäderfäs skepelse och är vorden en stamfader för the kajor, som ofvan koppartaket 14 
 
 
 
 
 210 bygga i bäfvan och förföljelse i evärdeliga tider." Så se vi nu, mine bröder, af hvem vi borne äro och att vi af folk komne äro såsom andra. Allt derföre vele vi taga oss tröst till och icke lita på vingarna, utan på hvad vi af våre fäder förnummit hafva, och icke bygga på kajevisdom allenast, ej heller på snabbhet eller på högfärd eller annat flygande, såsom det der intet hjelper, så att vi skulle säga till våra förföljare: skåden! vi sväfva högt i luften och I kr" en på jorden, huru skullen I då hinna oss! utan vi vele ropa till dem: låt det icke vara strid emellan oss och eder, ty vi äro bröder. Si, hvadan är förderfvet kommet bland oss, älskelige vänner, och hvarför förföljas vi? Det vållar vår ondska och vår flättja och vårt skriande och skrålande och vår skörlef- nad och frosseri. Hvarför lefve vi icke som våra fäder, de der i gluggarna höllos och hvarför sitte vi ej i våra hål, med hufvudet mellan vingknotorna, i tålamod och ruggighet, hängande näbbarna såsom de, hvilka i bedröfvelse sitta. Så lefde våra fäder i ödmjukhet och hofsamhet och fog och fromhet, och det vardt dem räknadt till godo, och de hade frid och rolighet, och deras namn har blifvit prisadt och stort ibland de torniter. Men hur braska nu de stora ibland oss och hvad säga våre öfverstar: Vi äro de som väldet hafva, derför låtom oss flyga opp på spetsarna och putsa våra fjädrar att de må skinande varda och lysa för folket. I dårar, jag säger eder: flygen ut till sophögarne vid Nummis och sandhögarne till höger om vägen och tagen mull på edra vingar och stoft på edra hufvuden och kommen så åter till edra nästen och afbiden i saktmod öfvergången af vredens tid. Mine älskelige, jag visar eder hvar lugnet finnes och huru friden vinnas skall. Eller hvem pröfvar stormen såsom den, som högt flyger, och hvem brännes af solen mer än den, som på tornspetsen sitter, der ingen skugga är. Låtom oss taga våra barn i upptuktelse och varna ungdomen, att den må förståndig vara. 0 I unge, hvi prisen I er skarpa syn, och kunnen icke skilja snaran från lockmaten; hvi berömmen I edra vingars snabbhet, när dock kulan snabbare är? Lyften edra ögon och förnimmen hur allt är fullt af lockelse och lusta och svek och arglist och fall och förderf och på sistone döden. Hvi tagen I er då öfvermod på och ropen: Upp, 
 
 
 
 
 211 låtom oss äta att vi må glade vara och låtom oss smaka markens kärnor, att vi måge fröjdas. I dårar, jag säger eder: hållen edra näbbar från ärtplantorna i vester och bönplan- torna i öster, skonen patientian att den ej brister och stören icke kålhufvudena, som i sina täppor frodas vela. Akten eder att icke den saktmodige förgrymmas och hjelten kommer med blixt och dunder till att utrota er och låter sätta ett pris på edra hufvuden och låter mura edra dörrar igen, att I från edra boningar mågen flyktiga varda. Hittills hafva vi jublat och sagt: Skrålom och ropom året om, ty nu är kyrkan upprättad åter och har fått en ny väktare, låtom oss upphäfva fröjderop att det må höras från ena ändan af staden till den andra; men jag säger: den som glader är, han sjunge, och den som jublar, hans rop vare kra, kra och kri, kri; kvad deröfver är, det är af ondo. Blind Måns. Anekdot. Helsingfors Morgonblad 1832, N:o 71. I en af våra småstäder var det, åtminstone för några år tillbaka, sed att allmänt fira midsommarfesten ute i skärgår- den, en af de vackraste man kan tänka sig. Rika och fattiga (ståndskilnaden var nästan ingen) församlade sig, de förra till något litet landthus på en holme, inbjudna af ägaren, de sednare på något skär i nejden, sjelfbedda och med egna tillgångar till förströelser, men med gemensamt syfte att söka munterhet och glädje. Den lilla staden var vid sådana tillfällen ödslig, som en griftplats; men från hamnen allt ut till hafsbandet sväfvade segel, fladdrade vimplar och genljö- do sånger och glada rop. Men ett ännu vackrare bruk var, att den rike gerna då underlättade den fattiges nöjen med någon gåfva för tillfället. Sådana gåfvor borde, enligt seden, så mycket som möjligt få utseendet af att vara som från skyn komna, man skulle dervid akta, att emottagarens fröjd ej blefve smittad af någon sårande tanke på dess beroende af 
 
 
 
 
 212 andras godhet, och man fick afse blott hans tillfredsställelse, icke hans tacksamhet. I staden fans en gammal starrblind man, metare till professionen, som från islossningen om våren till dess sjöarna åter fröso satt ute vid branterna och brottades med abborrar. I stället för hans båda förlorade kroppsliga ögon förde han med sig ett öga i båten, en fyra-, fem-årig gosse, som med en liten åre akterut och ännu mer med kommando- orden "gråa lappen, blåa lappen" ledde den roende gubbens kosa. Läsaren skall likasåväl som den gamle sjelf förstå det besynnerliga kommandot, då det nämnes, att gubbens uråldriga gråa rock hade högra ärmen flickad med en grå och den venstra med en blå lapp. För öfrigt brukade gossen, se'n han ledt gubbens färd fram till bestämda ställen, uttröttad af sina ansträngningar lägga sig ned på aktertoften med knäna vid hufvudet och insomna så djupt, att himmel och jord kunnat byta ställningar, utan att han ens skulle gnuggat sig i ögat. — Det var en midsommarafton. Ett stort sällskap, samladt af en bland stadens ansedde fäder, höll på med sina förlustelser i det gröna, då man blef varse de båda argonauterna, som med sakta rodd skredo fram om udden af en holme i nejden. Innan kort såg man gubben taga in årarne, nedsänka en sten ur båten och klara sina metspön. Gossen satt en stund uppmärksam och väntade att få se ett napp. Då detta uteblef, svek honom tålamodet, han sjönk ned mot toften och förblef liggande der. "Blind-Måns är ute och får ej en stjert i qväll," sade den glade värden, "lägg ut med slupen, gossar, vi skola hjelpa gubben till heders, så att han kan få sig en kaffepunsch, eller par, af sjömanskäringarna på båtskäret när solen gått ned, lägg ut." Slupen var snart i ordning och man skred med slappa segel långsamt mot den gamles metställe. Under vägen uppfans och aftaltes en lätt lek, som man ville anställa med den gamle. Man nalkades. Med de stela ögonen stirrande lugnt framför sig satt gubben och höjde och sänkte sakta sina båda korta metspön, färdig att vid minsta ryck draga opp kroken, och van att med handen allena känna till och med löjans skälmska spel med hans grofva ref. Allt var tyst. 
 
 
 
 
 213 En öfvad dykare bland de unga männerna i slupen klädde varsamt af sig, nedsteg i sjön och samm, utan att väcka ett ljud, till båten. Snart var han djupt ned i vattnet, fattade ett säkert tag i den hålliga refven och drog långsamt, men med omotståndlig kraft hela metspöt nedåt. Ett sådant napp hade gubben i all sin tid ej pröfvat. Det andra metspöt släpptes i ögonblicket, och med båda händerna omfattande det så hårdt anfallna, begynte den gamle använda all sin fiskare-skicklighet för att komma till rätta med besten och få honom opp. Men han hade icke många försök gjort med sin, än indragna än eftersläppta, lina, innan med ett förfärligt slag, så att hela sjön tycktes vilja störta in öfver relingarna, elen förmenta fisken spratt in i båten och, trummande mot bräddarne, hotade att omstjelpa metare och allt. Nu gällde det att sörja för sig sjelf. Med hvardera handen fattande tag i båtens begge sidor satt gubben och balancerade än hit än dit, helt stum, men, som det tycktes, innerligen i sitt sinne bedjande till Gud, att samma troll, som hjelpt besten in, måtte hjelpa den ut tillbaka. " Släpp inte fisken Måns, för f-n i våld, kan du inte kasta dig öfver honom", ropade nu en af gubben välkänd röst, och i detsamma stötte slupen till sidan af båten. "Gud ske lof, att ni kom, käre herre, ty här är, förbanna mig, narri borta; men har ni ingen åre att smörja honom i hufvudet med, eller fösa honom ut helst, medan tid är, ty länge håller jag ej båten oppe mer." Ett låtsadt slag mot båtbrädden återställ- de lugn och jemvigt, och simmaren togs ombord på slupen med pust och möda. "Vill du sälja mig fisken, som den går och står, Måns", frågte den muntre räddaren. "Hjertans gerna, herre, och ge hvad ni vill," svarade gubben nu med bättre mod, "men säg hvad är det för en dj-l". "En gädda, gubbe, sådan, som väl kan vara värd några kaffe-knorrar på båtskäret hvar midsommar-afton, du har qvar att lefva på; här har du ett par goda dalrar att börja med, för hvad hon håller öfver två pund skall jag betala dig, se'n hon är vägd." Hjerteligen nöjd stack gubben med trefvande händer den nya sedeln i sin barm, medan slupen lade af igen, och sällskapet på densamma roade sig åt det lyckade upptåget med en glädje, som blef mer och mer högljudd, ju mer det aflägsnade sig. Gubben åter lättade sitt ankare, uppväckte 
 
 
 
 
 214 med mycken ansträngning den sofvande gossen och lät styra gerad till båtskäret. Men det berättades sedan, att den blinde Måns, då han kommit till ett kaffeställe derstädes, väl druckit den första knorren i ett andetag, men vid den andra emot sin vana hållit opp visst fem om ej sex gånger, medan han mellan hvarje klunk talat om en oerhörd gädda, som han skulle fått med mete om aftonen, och som blifvit köpt för två goda dalrar af den och den, med löfte om mera, när hon hunnit blifva vägd. Dessutom hade han svurit och påstått, att han aldrig varit i en sådan nöd, och bedt någon ung man bland de kringstående se efter hans båt, om den tagit läck, ty besten hade trummat som en sate, och ej som en fisk. ••nnn•••n•.n•nnnnn•nnnn••nn••nnnnn•nn Den sanna olyckan. Helsingfors Morgonblad 1832, N:o 5. För några dagar sedan viste sig på hufvudstadens gator ett beklagansvärdt offer för en sårad sjelfkänsla, en sex- å sju-årig gosse nemligen, på hvilken någon vårdande hand för den stränga köldens skull hängt en ylle-klädning, nog lång för att i det närmaste bortskymma gosse-klädnaden under den. Han hade en duk knuten öfver hufvudet och bar öfverst en mössa, troligen hans enda tröst. Der han inträdde i sitt värf (han sålde svafvelstickor), var det hans första, att söka, så vidt möjligt var, rädda den lilla återstoden af sin i grund skakade manliga reputation. "Nog är jag gosse, fast jag har kjol", var hans första hetsning, och dessa ord beledsagades af en ström af tårar. Denna lilla berättelse skulle icke här fått ett rum, om man ej ur den, då man ur firade fabler blott plär kunna draga en lärdom, kunde leda fulla tvenne, först nemligen: att en persons lidande aldrig bör mätas efter den olycka, som öfvergått honom, utan efter hans sätt att känna den; sedan, att männerne ändå i alla tider och åldrar erkänt och erkänna sitt värde framför fruntimrens. 
 
 
 
 
 215 Liljekonvaljen. 1875. Detta stycke, det enda som af författaren under hans mångåriga sjukdomstid skrefs, upptecknades af honom med venstra handen, emedan den högra var obrukbar. En gång drömde jag att jag var i himlen. Der såg jag alla, kände doften af alla blommor, som voro mig kära förr. Men de jordiska blommorna voro mot de himmelska, som om de vuxit i månsken i stället för solljus. Liljekonvaljen ensam var sig lik, både i himlen och på jorden. Samma oskuldsfärg, samma vällukt der uppe som här nere, men här blott för några dagar om våren, der för hela året om. Parabler. Helsingfors Morgonblad 1832, N:o 43 och 49. Liljan och Myran. I grannskapet af det samhälle, en hop myror bildat i lugnet af en enslig vildmark, uppgrodde en lilja och höll på att ur den bräckta mullen skjuta sina första blad. En af myrorna gick ofta förbi den nyssfödda plantan och gladdes hvarje gång åt dess friskhet och tillväxt. "Se", sade hon vid sig sjelf, "huru skönt är dock ej lifvet, när kraft och helsa genomströmma alla ådror, och hvarje dag ser en ny förkofran." Så sade hon och såg hur de första bladen utbredde sig mer och mer, vidgades och fyllde sitt mått. Emellertid slogo många nya blad ut ofvanom de första, och plantan steg högrest opp från mullen; men myrans öga bar ej längre än till de blad, hon först skådat, och dessa började nu gulna. En dag, då myrans väg åter ledde der förbi, hade en lätt regnskur lossat dem från stjelken, och de lågo nu på marken vissnade och bleka. Myran lade ned sin börda och 
 
 
 
 
 216 betraktade dem en stund, och talade sedan med bedröfvelse: "Hopplösa sträfvan, se här målet för dina ansträngningar; hopplösa lif, se här din gräns! Att uppkomma och försvin- na, kvarföre skall detta vara den lag hvarje väsen lyder, då lifvet är så kort, och döden är så lång, att endast evigheten mäter densamma. Hvar är nu den planta jag såg? Hon var så skön i sin tillväxt; hvad är hon nu? Endast en förtorkad stam, som plundrad qvarstår med sitt intet, endast några vissnade blad, som vinden snart förströr, så att deras spår fåfängt sökas. Lifvets gåta är då icke svår att lösa; dess nyckel är: inte t." Så talte myran och såg endast förstöring; medan plantan, högt öfver henne, rundade en krona af friska blad och bar i toppen en skär blomma, som i ungdomlig fullhet offrade dofter på naturens altare och förkunnade dess höge Danares lof. ••nnnnn^nnnn.~.r.4r.,.n.... Anden. I en insjö högt opp i norden samm sommaren öfver en and. Hon hade om våren blifvit träffad af en kula, och hennes vinge var bruten; men såret hade helnat och hon plågades ej mer, hon njöt hvad den varma böljan gaf och kände ingen saknad. Men småningom blefvo dagarna kortare och nätterna mera kulna. Hösten kom, och träskets stränder slogos vid kallare morgnar af en vågdrifven is. Fogeln skulle flytta bort, men vingen bar ej; och strängare och strängare blef kölden, och längre och längre ut från stranden bandades sjön. En morgon kom en vandrare till träsket, såg det fruset öfverallt och såg anden stelnad och död i en graf af is. "Hvarföre har du ej flyttat", tänkte han, tog fogeln i handen och såg hvad henne brast. Han mindes hur mången sommar hvilat kring hans egen själ, hur mången vinter följt den i spåren, och hur säll den varit att kunna flytta undan dess köld. Han talte blott dessa ord innan han gick: "Flyttfogel, olycklig du, om du med bruten vinge måste se vintern nalkas och ej kan fly till blidare land." 
 
 
 
 
 DEN GAMLE TRÄDGÅRDSMÄSTARENS BREF 
 
 
 
 
 
 
 
 
 219 Första brefvet. d. 20 Juni -36. Medan min gamle tjenare vattnar blomsterparterren och kammar masken af fruktträden, begagnar jag den vackra aftonstunden, för att efter min herres önskan och min årliga vana skrifva några rader med helsningar från oss och trädgården. Jag säger än en gång, hvad jag förut sagt, att jag icke förstår hvarföre m. h. ofta skrifver mig till med önskan att få svar, då allt hvad jag har att berätta rör en liten fläck, som jag med svett och kärlek upptagit, och tre, fyra afskilda personer, hvilkas lif förflyter inom den, utan stora föränd- ringar och skiften, som kunde vara nöjsamma att höra. Dock har jag fattat förtroende för er, m.h., allt sedan er korta vistelse hos mig, då jag ofta såg i edra ögon, att mina blommor voro er kära, och jag är viss att något band knyter oss vid hvarandra. Jag vill då åter börja, utan bryderi, och får blott be er ursäkta, om min fägnad öfver hvarje ringa sak inom min verld narrar mig att blifva för vidlyftig och trötta. Gud ske lof, på tjugu år, eller ända se'n året förr än jag blef min egen, har jag ej sett en vackrare vår än denna. April var väl stormig och regnig, och Maj började med köld, så att jag till och med nödgades täcka drifbänkarne midt om dagen; men så ändrades åter vädret mot slutet af månaden, och det är förunderligt att se, huru allt nu trifves och hinner framåt. Nu vore det tid att besöka oss, för er som älskar våren och det som är i sin växt. Nu stå mina parker här och alla holmar och stränder kring sjön gröna. Tulpanerna hafva länge blomstrat, likaså narcisserna. Äppel- och päronträden hvitna af blommor, och kring allt detta binda sig såsom blåa bälten syrenhäckarne. — Hvarför skulle jag ej hylla syrener- na? De taga för mycket rum, säger ni, och gifva ingen frukt! Det märkes, att sommaren var längre hunnen, då ni var här. Kom nu, så skall ni säga annat. För min del älskar jag dem från barndomen. Deras friskhet (ägnar mig, och deras fägring, blomningstiden, är en frukt för min själ. Men låt oss lemna våra olika tankar i sitt värde. Jag vill nu hellre nämna några ord om de anordningar jag gjort, sedan ni var här, till en del efter edra egna råd och utkast. Jag är väl icke mycket böjd för förändringar, men dels har jag velat göra er ett nöje, 
 
 
 
 
 220 dels hafva omständigheter, dem jag längre fram skall antyda, tvungit mig att gå ifrån mina vanor. Vet ni att ert utkast till det lilla templet på körsbärshol- men tar sig förträffligt ut i utförandet, isynnerhet från Rosas fönster, hvarifrån man, genom hela längden af poppel-allen, ser det höja sig som en stor neckblomma ur sjön. Jag blef mer och mer belåten med er, ju längre arbetet framskred. En vacker början är gjord med vidgandet af utrymmet för köksväxterna, så att jag nu kunnat intaga för fruktplanteringarne hela trakten från den gamla körsbärs- skogen till sjön. Ymparne lofva godt, om jag blott förmår hålla masken borta. Min gamle Anders har de sista dagarne fått ha bestyret härmed. Ännu visar sig blott här och der ett härjadt blad eller en hoprullad löfknippe, men jag mins med fasa de år, då midt under blomningens och fullhetens tid förödelsen kom och härjade grönskan och glansen, öfver- drog med hvit svepning de afklädda qvistarne och lät träden försofva sina skönaste dagar, och såsom stela vinterspöken bortskrämma all glädje af sommarn. Jag dröjer ogerna med minnet härvid, ty af allt i naturen är mig intet så förfärligt, som åsynen af lefvande, oskyldiga väsendens långsamma aftyning och förtidiga död för den frätande tanden af en mask, som de sjelfve medvetslöst skydda och nära. Ack, hvad vore väl lifvet utan kärlek till sitt stoft, hvad är väl plantan, om den icke lätt och gladt bär sina förgängliga blommor och blad? Den täcka löfsaln af alar, som ni inredde vid stranden dit jag nu sträckt fruktplanteringen — jag glömde att säga er det — har jag ej hjerta att rubba. Den står ännu midt ibland äppel- och päronträn, som ett kärt minne af er. Rosa syr ibland derinne och berömmer anblicken af den höga kullen och kyrkan på andra sidan om sjön. För min del tycker jag mindre om detta ställe för det svåra stengrundet der utanför, och det beständiga skrålet af måsar, som alltid äro vana att vistas der. Det är förunderligt huru lätt jag störs af minsta oljud. Kanske kommer denna min otålighet deraf, att jag lefver hela min tid bland deåsa fromma och tysta väsenden, hvilkas högsta skrål är en sakta hviskning, då vinden rör deras svigtande grenar och blad. Vet ni, m.h., ibland ledsamheter, för hvilka icke en gång 
 
 
 
 
 221 vi här äro frikallade, hände oss för några dagar sedan en af särdeles märkvärdighet. Det hade varit klart hela morgonen, och vädret var vackert, utom det att luften var ovanligt qvalmig. Längre in på förmiddagen började moln samla sig och åska höras. Snart mörknade himlahvalfvet helt och hållet, flera störtskurar följde hvarandra, och ljungeldarne blefvo tätare, verkeligen sällsynt täta. Vi suto just och åto vår frukost, jag och Rosa, då den gamle tjenaren kom in. Jag förgäter aldrig hans förstörda utseende. Han hade, såsom jag sedan hörde, länge envisats med att täcka melonbänkarne, och, då regnet blef våldsammare, sökt skygd under en af de större rönnarna vid udden. Hvad skydd skulle dock den kunna ge mot ett sådant oväder? Hans gamla halmhatt hängde som en våt duk i hans hand, då han kom in; sommarrocken slöt sig som ett kålblad till hans lemmar, håret låg spridt och drypande kring anletet, och hans helsning bestod i ett pustande utan ord. De första ögonblic- ken kunde jag ej låta bli att le, men detta förtörnade honom så, att han fick sin tunga lös. "Ja, ja", sade han, "det är lätt att skratta, men nu är det slut! " "Nå, min vän", sade jag och höll mig allvarsam, "tag blott torra kläder på dig, så kommer du väl i skick igen." "Hvem bryr sig om mig", inföll han med stigande förtrytelse; "jag säger att det är slut med mamsell Rosa, Gud hjelpe mig gamle man! Ja, der sitter hon nu ung och röd, men nästa år är det väl annorlunda." "Hvad är detta för en spådom, Anders", sade jag och steg opp, "hvad fattas dig?" Och nu kom han ändteligen fram med saken. Åskan hade slagit ned på Rosas alm, det sköna trädet, som ni mins stod just vid hörnet af byggningen till venster, då man kom in från landsidan, hade splittrat sönder grenarne och bräckt stammen vid roten. Ni kan föreställa eder min ledsnad. Det hade verkeligen någonting ovanligt med sig detta träd. Så ungt ännu, och ändå så yppigt! Stammen så rak och hög, och kronan se'n — kommer ni ihåg att vi just anmärkte hur regelbundet den fyllde sig? Anders har jag sökt trösta så godt jag kunnat. Han tycks sannerligen vara mera bekymrad öfver Rosa, än öfver trädet. Rosa sjelf skämtar ofta .med 
 
 
 
 
 222 honom öfver hans lustiga förskräckelse; men den gamle mannen skakar ännu alltid betänksamt på hufvudet, så ofta det blir fråga härom. Det är skada att han utsatt en så lång tid för sin spådom, ty nu kommer han väl att ända in på nästa sommar förbli vid sin villfarelse. Men ännu en ledsamhet. Jag ser snart ingen annan utväg än att flytta planket, som skiljer min lilla halfö från den öfriga verlden, längre in mot ösidan af näset, emedan den stora vägen, som nu löper tätt förbi det på landsidan, stör mig med sitt damm och sin ständiga oro. Jag vet icke, men jag tycker att de resandes antal ökas år från år. Hvar morgon är jag tvungen att damma och ansa växterna i trakten af stakettet, och får lof att uppehålla mig på detta ställe längre än på något annat i trädgården. Ofta händer det då, att en obekant hejdar hästarne, då han blir mig varse, och begär att få stiga in och bese mina anläggningar; och ehuru jag gerna unnar hvar och en det ringa nöje han kan hafva af dem, äro mig dock dessa besök ej sällan olägliga. Detta är likväl icke hvad som mest besvärar mig. Långt mera störande är mig anblicken af några bland mina grannar, hvilka dageligen, just på morgonstunderna, göra sina promenader här förbi. Jag vore frestad att tro, att samma mask, som de sednare åren skonat fruktträden, nu flyttat sig öfver på menniskorna. Min herre, här lefver en sekt af gudaktiga, tysta, hemska varelser, som räkna det för sin seger, att förkasta jordlifvets fröjder, och som betalat hvad de anse för sin högre skatt med kindernas daggfärg och ögats eld. Hvilket ombyte att från mina friska, glada blommor se ut på dem! Jag kommer ständigt från sådana möten med en nedslagenhet, en tryckande känsla, som följer mig hela dagen, och ofrivilligt hvilar jag med min tanke på det bekymmer jag skulle känna, om jag vore en dessa menniskoblommors högre broder och hade dem under min vård, såsom jag här har stoftblommor- na i min trädgård. Och nu slutar jag mitt långa bref med de varmaste helsningar från Rosa. Hon ber fråga huru blomsterlökarne, som hon sednast sände till er dotter, vilja trifvas och gå. Till hösten lofvar hon ett parti andra. Kanske gör hon dem då sällskap sjelf, om ni tillåter. Hon behöfver se sig litet omkring i verlden; hon är redan sexton år. 0, min herre, hon 
 
 
 
 
 223 var ett barn blott, då ni var här; nu är hon fullvuxen, och hvarför skulle jag frukta att med glädje säga huru skön hon är? Hvad har jag dock sjelf kunnat uträtta till hennes bildning, jag här i mitt dammiga förkläde, med händerna mörka af stoft och hufvudet fullt af bekymmer för mina örter och trän. Hennes mor har länge hvilat i grafven, och jag har blott kunnat se hennes tillväxt och glädjas. Sjelf har hon vuxit upp, utan ledning af en mensklig hand, med den blåa himmelen till far och hemmets lugna blomsterverld till moder. Jag vet ej hvarföre jag med sådan kärlek dröjer vid tanken på henne nu. Kanske ökar saknaden min svaghet för henne, ty för närvarande är hon sedan några dagar borta hemifrån. Hon kommer nu att vistas oafbrutet hos en slägtinge, till dess hon blifvit förberedd till sin första nattvardsgång. Efter tre veckor väntar jag henne tillbaka. Jag kan ej utan blygsel läsa igenom mitt långa bref, som så litet innehåller. Förlåt er gamle vän, min herre, han ger så godt han har och ursäktar sig dermed, att han uppfyller er egen begäran. Förblifver etc. Andra brefvet. d. 16 Aug. -36. Jag har sett dem, sett dem med ängslan, kanske med en dyster aning. Jag har sett dem, dessa mörka skepnader med färglös hy och halfsläckta ögon. 0, min herre, tysta åskmoln hava länge vandrat förbi randen af min fristad; nu har en åskstråle brutit fram ur dem, och min lefnads bästa lycka är träffad och bruten. Kanske för alltid? — Jag — hoppas ännu. Det var en morgon. Rosa var hemkommen dagen förut. Morgonen är min glädje. Jag var oppe med solen, arbetet gick med fart, och mitt sinne bar, såsom blomstren, sin morgondagg ännu. Har ni märkt hur man är till mods, herre, då ens hjerta, liksom biet, tar blott honing ur allt? Jag hade agat några ympar och kom till alhäcken vid stranden, då satt Rosa der. "Rosa, se Rosa! " sade jag. Hon steg upp och helsade god morgon. Jag ville fägna henne med en sysselsättning. "Kom, Rosa", sade jag, "vi skola vattna blomsterparterren; det ser 
 
 
 
 
 224 ut att bli en varm dag." Jag ville gå i detsamma, men jag märkte att Rosa dröjde. Då jag vände mig om, mötte mitt öga hennes. En outsäglig ömhet låg i hennes blick, mulen, skrämmande, plågsam, ty den mildrades ej af glädje nu. Men våra ögon dröjde länge i hvarandra, och jag såg, ryste och teg. Då började hennes kämpa mot gråt, och tårarne seg- rade och bröto sina dammar, och hon föll mig om halsen och jag hörde henne sucka: "0, min far, min far, att ni ändå skall vara så förlorad! " En ljungeld af aning genomfor mig, men jag kufvade mig sjelf och försökte att vara lugn. "Du är sjuk, mitt goda barn", sade jag, "kom, jag vill ledsaga dig in att hvila! " Men Rosa tog ett steg tillbaka. "Sjuk"? sade hon, med en ton emellan stolthet och sorg, "jag har varit sjuk, men blifvit frisk åter. Jag har, som ni, begrafvit mitt bättre lif i ett stoft, som skimrar i dag och försvinner i morgon; nu har jag lärt att lefva ett lif, som inga skiften känner. Min far, har ni någonsin tänkt på Gud?" Jag såg hvad jag förlorat, min själ förmörkades, och jag blef vred. "Göm dig för dagen, maskstungna blomma", sade jag, "du andas smitta öfver mina oskyldiga barn och skrämmer morgonens englar från parken." Jag hann ej bli mild innan Rosa lydde och gick. Men då hon skred förbi, såg jag henne gripa mig med en blick, såsom om hon velat rycka mig in i sitt hjerta. Hon gick sakta den långa gången utföre och försvann bakom poppelhäckarne. Då böjde jag knä, begärde mitt barn tillbaka af Gud och gret. Min herre, friden kom åter och saktmodet, och jag följde Rosas spår. Då jag hunnit dörren till hennes kammare, hörde jag hennes röst. Det var rösten af en bedjande, men den var låg, och en fläkt susade i almens krona vid trappan. En stund förgick, vinden höll andan, och jag hörde ord: "Han, han kan blifva dig ett verktyg; jag är blott en svag qvinna. Tag honom upp i ditt ljus, om du ock skall kasta mig i min natt tillbaka." Mitt hjerta ville smälta af kärlek och sorg. Jag öppnade dörren tyst, helt tyst, och steg in. Rosa hade märkt det, och hon kom mot mig, leende som en engel. "Jag har bedt för dig, min far", voro hennes ord, "och jag har blifvit bönhörd, ty du kommer in till mig och är mild." Jag slöt henne i min famn och kysste hennes panna. Men jag ville icke störa oss 
 
 
 
 
 225 med ord, utan teg och gick åter ut till mitt arbete att söka tröst. Middagstimmen träffades vi som vanligt. Vid bordet förekom ej ett ord om morgonuppträdet. Jag ville undvika och glömma. Rosa talte mycket om sin slägtinge och sin vistelse hos henne: med hvilken ömhet hon blifvit bemött, huru mycket hon fått lära af henne och de ädla menniskor, som hon hos henne sett och lärt känna, huru vigtigt det vore äfven för mig — här tystnade hon och fullföljde icke sin mening. Ve, ve, min herre, att jag så litet sett utåt från min blomstergård, och så litet lärt känna menniskorna och verlden! Ni förstår allt. Jag skickade min blomma bort för att uppammas i ljus, och man har planterat henne i eld. Ingen våldsamhet likväl; jag kufvade mig, och Rosas ord fingo ingen tydning. Hela den öfriga tiden var hon stillare och log stundom ett leende som påminte om förr. Men midt ibland de ljusa skiftningarne i hennes anlete såg jag nu för första gången ett drag, som blott sällan bortblandades, och aldrig försvann, ett drag af lidande och förvissning, likt den första skugga, som mulnar på den hvita liljans blad, och ej engång i skimret af solstrålar upphör att förråda, att blomningen når sitt slut. På eftermiddagen såg jag icke Rosa, men mot qvällen lät jag kalla henne ned i trädgården. Hon kom, jag tog henne vid min arm, och vi spatserade i alleerna, till det mesta tigande. Väl var det min afsigt att tala, men aftonen var för skön och mitt hjerta för fullt. Slutligt kommo vi ned till stranden. För ett år sedan hade jag en dylik qväll stått med Rosa på samma ställe. Allt var lika som då; blott hon — — men jag såg äfven nu på hennes anlet en blink af glädje, då hon kom ut från den skymda gången, och den stora klara sjön, med dess stränder och holmar, och den sjunkande solen, och det gyllne himlahvalfvet öppnade sig för hennes anblick. "Det var här", sade jag åt Rosa, "du engång gjorde mig en fråga, som ännu gör mig glad, fast mycket förändrat sig." "Hvad frågte jag då"? sade hon och såg mig an med förundran. "Litet, ganska litet; det var knappt en fråga, det var en suck, en kort bön. Men du hvilade här, efter att hela dagen 15 
 
 
 
 
 226 hafva sysslat med blomstren i trädgården. Sjelf satt jag nära intill och såg än på nejden och än på dig, ty ni liknade hvarandra då, mera än nu, och likheten gjorde mig lycklig. När då hvarje fläkt lagt sig, och sjön speglade jorden och skyn, och skyn, som en spegel, återstrålade jordens alla blomsterfärger, och solen i famnen af sitt ljus omslöt allt detta, då log du och frågte mig, hvilkendera var vackrare, jorden eller himmelen? Det var din himmelska och oskyldi- ga fråga, mitt barn, och jag mins den än." —• Jag var rörd, och trodde mig hafva träffat Rosas hjerta; men hon tog min hand och sade lugnt: "de voro mina ord i sömnen, min far, glöm dem sedan jag vaknat." Ännu en gång bröt jag tystnaden och fortfor: "Icke ord i sömnen, Rosa; en lofsång var det, sidan som englar sjunga, ty englars gudstjenst är en glädje öfver någonting skönt och sannt. Då kunde din känsla fatta skönheten ännu, och sanningen låg klar för dina ögon, ty den strålade emot dig från skaparens hela verld, och jorden var dig då ljuf såsom himmelen. Hvad äger du nu i stället för hvad du förlorat och förskjutit?" — Men mitt barn svarade mig med den bittra frågan: "För skönheten af en fallen jord, och för sanningen af ett förgängligt grus?" — "För friden i din själ", fortfor jag utan häftighet, "för oskulden i ditt hjerta, och för kärleken till en mild natur?" "Sorgen", sade hon, "öfver hvad jag då var, och hoppet att dock icke blifva förtappad." "Säg", fortfor jag och uppflammade, "skenbilden af en afgud, som din egen tanke fostrat, som förtrampat blom- ningen af din ungdom och spöklik visar på din framtid, såsom på en graf; en afgud, som pekar på den eviges ljusa verld, hans grönskande jord, hans milda himmel, på allt hvad som är heligt och dyrt, dina egna blomsterlemmar, ditt hjertas frid och din faders gråa hjessa, och säger hotande och kulen: se, allt detta är intet, förneka, förkasta, förakta det, om du vill tillhöra mig, mig, för hvilket det, som glöder, älskar, andas, lefver, är en fasa, och hvars rike är den eviga tomheten, der intet väsende lifvar sitt stoft, ingen kraft jublar i seger, ingen svaghet gråter i kärlekens nåd." Jag talte med eld, ty sanningen tände sig till låga i min 
 
 
 
 
 227 själ, och mitt barn gick vilse i natten och skulle lysas tillbaka. 0, min bäste, hvad skulle jag företaga? Rosa gret och bad förlåtelsens herre icke höra mina ord. — Aldrig har det kostat mig mer att segra öfver mig sjelf, än det kostade mig då. Kärleken bistod mig och jag behöll segern. Jag kufvade min vrede — nej icke min vrede — min förtviflan, och sanningens klarhet kom fridsamt tillbaka i min själ. Vid foten af det träd, i hvars skugga vi stodo, växte i sin oskuld en skön, späd, hvit lilja, nyss utflyttad ur sitt drifhus, för att ammas af den friska sommarvärmen, och i frihet genomblomstra sitt lif. Blott en dag, hade den sköna blomman skådat fram ur sin knopp, och ötver sitt anlete bar hon ännu detta skimmer, som tyckes tveka, om det skall höra till jorden eller himmelen, och som gör det omöjligt för ögat, att bestämma hvar bladet upphör, och hvar färgen, daggen, luften, ljuset tager vid. Jag offrade henne för mitt barn, ryckte henne opp ur mullen och skuggan, bortblåste stoftet från hennes rot och fäste henne på en qvist af trädet, med den veka kronan vänd mot solens ohejdade strålar. Jag tog Rosas arm, vi gjorde tyste en vandring kring parken och kommo till vårt förra ställe tillbaka. Blomman hade börjat gulna redan; borta var den sköna glansen från hennes hy, och bladen lågo vissnade i solens ljus. "Se", sade jag åt Rosa, "nyss växte denna blomma lågt, och sträckte sin rot ned i jorden. Och skuggan höljde hennes lif, och stoftet rörde hennes stoft; men bar hon ej mera af himmelen i sitt väsende då, än hon nu bär, och var hon icke min glädje då, i stället för att hon nu är min sorg? Om hon nu med egen makt lösryckt sig från den plats, min kärlek anvist henne, och för att snart renas till idel skärhet, skiljt sig från gruset och lyftat sig opp i solens eld, skulle jag derföre älska henne? Skulle jag icke säga: dö, fåvitska blomma, ty du kan icke lefva så! " "Att dö", sade Rosa leende, "är det ett ondt att dö?" "Att dö", sade jag, "är att födas till lif, att dö är ock att födas till förstöring. 0, min Rosa, att dö såsom denna lilja i går dog knopplifvets död, för att i dag utbreda sin silfverhvita krona, det är att dö, för att lefva i rikare fägring och glädjas i en ljusare verld. En sådan död dog liljan, då 
 
 
 
 
 228 hon bröt sitt fängelse, och hon dog den icke derföre, att hon vissnat i sin knopp, utan derföre, att hon i sitt dunkla hem frisk och trogen vårdat sina blad, tills naturen fann dem mogna att möta dagen. Så dör den, som dör för att lefva. Han brådstörtar icke ur sin knopp, utan han fyller den med skönhet och lif, och sedan bortkastar han icke sina blad, utan han utbreder dem i glädje och ljus." Så talte jag. En stund förflöt i tystnad. Allt var lugnt, högtidligt, väntande. Jag hoppades. — Det är rysligt, min herre, och jag fasar för att nämna det. Mitt barn besvor mitt fadershjerta, att icke förföra hennes svaga, värnlösa själ. Dagar, veckor hafva förflutit, sedan detta uppträde. Rosa vissnar. Mer och mer klar blir mig nu den lära, hvars gift hon insupit, denna varma hjertans mördande förvillelse, att försmå saktmodets frid, och att förbränna sig sjelfva, för att icke kunna klappa i svaghet mer. Är det då icke i svaghet och stoft all herrlighet förklarar sig och lefver, såsom solen lefver med tusen färger i plantornas förgängliga ätt? Hvarför då förstöra en boning, der herrligheten kan lefva i glans och frid? Det är odödlighetens lif de söka, och de kalla sitt jordiska lif en död. 0, min herre, när har ni väntat blomning af en växt, som vissnat i sitt frö? Ni tror på en odödlighet! Är det derföre, att jorden är så mörk, och lifvet här ett intet! Nej, nej, der ör väntar jag en himmelsk verld, ett högre lif, att denna jord är så skön, detta lif, oaktadt sina sorger, så heligt och så ljuft. Jag slutar nu. Hvad skall jag hoppas för mitt barn? Har ni ett råd att ge, så dröj ej. Hösten kommer, och frukterna mogna, har jag sett i förbigående. Skicka mig en bok, hvari man tänkt med frid på något grand af det underbara lifvet. Farväl. Tredje brefvet. d. 20 Juni -37. Min herre, jag skickar er här en dagbok, förd under Rosas sjukdom. Ett och annat fragment ur mina anteckningar torde låta er ana de förhållanden, som ägt rum, och dem jag icke nu kan åter upprepa. 
 
 
 
 
 229 — — Den 1 Januari —37. Falska, blinda lära, att förkasta oskuldens jordiska glädje! Hvad är då denna glädje annat än njutningen af det himmelska, som genomströmmar allt? Gift! När dricker biet gift? — Gif mitt öga ljus, att jag må kunna betrakta mensklighe- ten, såsom jag betraktar ett anlete, och visa mig ett enda drag, som icke kufvas af oskuldens välde och ökar dess lefvande behag. 0, talande bilder af det stora, med edra färger och skuggor, o mina föraktade blommor, af er har jag dock lärt, att lifvet skapar sin skönhet af mörker och ljus. — Fullkomlighet. Fåfängt säger man: det fullkomliga skall blifva. Fullkomlighet finnes i hvarje punkt af tiden, och till denna fullkomlighet hör sjelfva det ofullkomliga öga, som icke ser den. Den 7 Februari. Midnatt. Rosa vakar. På den hvita drifvan ser jag skenet af ljus från hennes fönster. Sjelf har jag tändt min lampa i brist af sömn. 0, strålar på drifvan, vittnen om en ljuskälla ur hvilken J utgått, i er har jag under natten älskat att se bilder af menskligheten, denna heliga strålflod från Gud. Rosa, mit förvillade barn, klandra ej strålen derföre att den gått så långt bort från ljuset; ju klarare den är, desto längre hinner den, och ju längre den hinner, ett desto klarare ursprung röjer den. Låt oss stråla här af kärlek och tro, så skall natten omkring oss blifva dag, låt oss icke bäfvande kasta oss in i vår källa tillbaka, det är att neka henne att äga strålar, det är att neka henne att vara ljus. Den 17 Mars. 'Första vårdag. Solen återtar sitt välde. Luften är genomandad af lif, den har vaknat ur sin dunkla vintersömn och snart skall jorden vakna. Rosa har lemnat sitt rum för första gången sedan länge. Hon har sutit en stund på trappan, hört sparfven qvittra och sett de tindrande dropparne falla från taket. Jag såg hennes blick stråla, jag hörde henne andas med djupa, törstande drag, och jag tror att hon en minut sökte Gud äfven i hans morgonglada verld. 0, sjelfva fröjden, som lyfter andras sinne mot skyn, är för tung för hennes, den minsta dryck ur naturens helsobägare upplöser hennes väsende. Mattad, nästan vanmäktig har hon blifvit återförd på sitt rum. Huru skall allt detta slutas? Den 17 April. Blommor redan! Ett glas med sippor står 
 
 
 
 
 230 på Rosas bord. Förunderligt, ju mer hon vissnar sjelf, desto mer tycks hon åter börja älska friskheten och lifvet. Är det afskedsstunden, som nalkas och gör det försmådda dyrbart igen? Den 25 April. Fjärden är öppen, isen borta. I solgången syntes en tropp svanor glänsa på den klara sjön. De hafva redan lyftat sina vingar och flyttat. Det skönaste blir icke vår hvardagsgäst, det skönaste är en resande, som blott besöker. Den 1 Maj... Hon vill hän, hon vill skiljas. Hvad söker hon? Hvart skall hon fly? Under jorden, bortom skyn, öfver verldars verldar, hvad skall hon finna annat, än hvad hon förskjutit här: en skapelse och en Gud? Ägde jag konstens gåfva, skulle jag sitta vid en sjukbädd och måla för den döende ljufva minnen. Jag skulle visa honom jorden i sitt helgonskimmer, jag skulle låta årets vexlande tider kretsa i skönhet förbi hans öga, jag skulle återkalla i hans inbillning hans barndoms, hans ungdoms, hans mannaålders fröjder, alla de blickar af kärlek han mött, alla de segrar han sett det goda vinna, och så skapa kring honom en sommarverld af ord. I den skulle han slumra in, såsom man somnar en molnfri sommarqväll, glad af den dag, som varit, och väntande en morgon med sol och glädje. Den 28 Maj. Att komma hit, att tränga sig till hennes bädd, för att trösta! Bort, bort, mörka spöken, 'ag känner er tröst! — Det ädlaste, sannaste, heligaste är i örledarens hand medlet. Icke genom det onda, genom det bästa snärjes hjertat. Jag vill teckna en af vägarne; de äro tusende: I hyddan rör sig bland föräldrar och syskon den oskyldiga flickan, och minnes under glada mödor endast dem. Så försvinner dagen, och qvällen kommer, och öfver den stilla nejden uppgå stjernor i glans. En ny verld, full af andakt och frid, mognar derute. Då nalkas (örledaren. Korn, oskyldiga, säger han, att du icke må begrafvas i dina små omsorgers stoft, utan lära dig lefva ett högre lif. Och hon följer, och då hon träder ut ur hyddan, höjer sig månen öfver bergen och gör hennes bygd dubbelt skön. Hennes sinnen stämmas, hennes hjerta vidgar sig af fröjd. Se, säger hennes ledsagare, är icke detta värdt en blick? Och hon ser att han talar sannt. Då gör han sin röst djupare och bestraffar hennes (ordna , 
 
 
 
 
 231 köld, att hon försofvit sin andakt, att hon icke ofta sökt en stund, herrlig såsom den hon skådar nu. Hon skrämmes, ty hennes hjerta är fullt af tjusning, och hon ser hvad hon försakat. Och det lif du nu lefver, hviskar förledaren, och de känslor, af hvilka du genomströmmas, hvem delar dem? Höj ditt öga och se, om bland tusende varelser, som omgifva oss, någon enda lyfter sig upp ur sitt hvardagslif, för att lefva såsom vi. Ser du någon enda vid vår sida? Och hon blickar omkring sig och ser ingen. Då mörknar för henne jorden, och menskligheten blir för henne en böljande ocean utan själ, och hon faller till förledarens bröst och säger: vi stå på en klippa i hafvet, öfvergif mig icke, jag är ensam om jag icke äger dig! — Fåvitska! hvarför sade du icke: ja, den verld du öppnat för mig är helig och skön, men min hydda är äfven en helig verld, mina syskons ögon äro äfven klara, ljufva stjernor, och i mina föräldrars famn lefver jag rikt såsom här; lär mig att älska, icke att förakta! -- Den 1 Juni. Hela dagen blott om sin mor! Med strålande ögon, genomskinlig, nästan förklarad blott om sin mor! Hon var dock ett barn, ett spädt barn när hon miste den dyra, och dock minnes hon allt. "Var hon icke sådan? Gick hon icke fridsam och lugn bland dina blommor, skötte dem och skötte dig och mig?" Frågor på frågor! 0, hon minnes, med kärlek sin mor, och hon glädes åt att hon lefvat, som hon lefde. Hon är räddad! Vågar jag tro att hon -- Jag kallas in till henne. -- Tålamod, försakelse, hopp! Vi träffas ju åter! * * * P.S. Tillståndet här ser ni af medföljande annons, den jag ber er hafva godheten låta införa i någon tidning. Hon hvilar nu på andra sidan sjön. Den klara fjärden, som förut varit min fägnad, är nu en svart, dyster graf, öfver hvilken mitt öga sällan vågar sända en blick. Dagarne äro tröga och enformiga. På skymningen får jag vänta nästan från midnatt till midnatt, det är årstidens skuld, och med skymningen kommer icke alltid sömnen. Sedan ett år tillbaka har jag mer och mer märkt att jag blir gammal, och med åren aftaga krafterna, min herre, och med krafterna lynnet, det är så naturens gång. 
 
 
 
 
 232 Min gamle tjenare åldras liksom jag. För ett par dagar sedan kom jag i trädgården. Han vattnade parterren, men utan omsorg, vårdslöst, vresigt, så att han till och med stötte blommorna med kannan. Jag förebrådde honom det. "Nå väl", sade han, "för hvem vårda vi dem?" Den gamle mannen började gråta bittert, och jag lemnade honom och gick bort. Känner ni någon god, värnlös flicka om sjutton år, som ville äga en far? Likheten! I ungdomen likna menniskorna hvarandra, den ena flickan har alltid något af den andras själ. Förlåt, min herre, att mitt bref blir kort. Det kostar mig mycket att hålla mina tankar tillsamman. — Ännu engång: för ert deltagande hjerta medsänder jag min dagbok, hvari jag antecknat ett och annat under sednaste tid. Då den återsändes väntar jag ett välkommet bref. Farväl! 
 
 
 
 
 BIHANG TILL DEN GAMLE TRÄDGÅRDSMÄSTARENS BREF 
 
 
 
 
 
 
 
 
 235 Till författaren af "Svar till den gamle trädgårdsmästaren." (1838). Med förvåning och, jag måste säga det uppriktigt, med ledsnad läste jag för någon tid sedan ert "Svar till den gamle trädgårdsmästaren," isynnerhet ert postskriptum, hvari ni, af obekant anledning, påstår er vara den, till hvilken min gamle vän skrifvit de underrättelser om sin dotters sorgliga öde, dem jag låtit införa i Helsingfors' Morgonblad och kallat "Den gamle trädgårdsmästarens bref". Då många af mina och den numera aflidnes gemensamma vänner, boende i skilda orter af landet, kännt min föresats att offentliggöra dessa bref, och samma aktningsvärda personer nu öfverras- kas af ett svar, utgifvet för dens, som fått brefven, och fullt af hårda beskyllningar mot den fromme och fridsamme mannen, hvad skola de väl, åtminstone i första ögonblicket, tänka om mig? Att jag genom ett trollslag blifvit helt och hållet förändrad, eller att jag gjort mig skyldig till det svåra fel, att under sken af deltagande hafva låtit den gamle nedlägga i min hand sin bekännelse och sina sorger, för att sedan bryta lös och anfäkta hans vördnadsvärda och skuldlösa minne. Må ni derföre sjelf dömma, om min ledsnad varit billig, och om jag icke haft skäl att så fort som möjligt protestera mot er besynnerliga uppgift, att ni, som skrifvit svaret, äfven vore den, till hvilken brefven varit skrifna. Huru det kunnat falla er in att yrka sådant, förekommer mig verkligen oförklarligt, så mycket mer som stor anledning är att förmoda, det ni alldeles icke kännt den person, från hvilken ni säger er hafva fått brefven. Åtminsto- ne har man i annat fall svårt att begripa er fullkomliga okunnighet om hans redan för en god tid tillbaka inträffade frånfälle. Det är dock vanligt bekanta emellan, att den ena får veta af den andras död, så att, då man ser någon skrifva bref till en, som redan en längre tid legat i grafven, man med allt fog sluter, att förtroligheten varit ringa eller ingen. Också bestyrker ert svar i flere punkter sannolikheten af en sådan förmodan. Ni tyckes nemligen antaga, att min afl. vän all sin tid varit trädgårdsmästare, och vet ej, att han ända till 
 
 
 
 
 236 sitt femtionde år, då hans ålder och andra tillfälliga omständigheter tilläto honom att välja ett oberoende lefnadssätt, varit en nitisk och verksam embetsman i staten. Att jag kallade honom trädgårdsmästare, kom blott deraf, att han i förtroligare brefvexling plägade underteckna sig så. Väl älskade han ensligheten ända från sin ungdom, då en olycklig kärlek var på väg att krossa hans hjerta, och sannt är äfven, att han någon gång fick anledning att beklaga den förlust, han genom sitt indragna lif gjort på verldserfarenhet i yttre mening, men detta störde icke hans lugna verksamhet i ett kall, som var af vida viktigare inflytande i samhället än vården af en trädgård. Han var en vän af blommor, och han var det redan som ung; orätt tror ni dock, att han lefvat ett äkta medvetslöst lif, likasom begrafven i ett blindt tycke för dem. Han älskade dem såsom oskyldiga bilder af den frid, till hvilken han sjelf genom strider kommit, eller han älskade dem för deras anspråkslösa skönhet, eller kanhända mest af det menskliga behofvet att äga någonting på jorden att gifva trefnad och lycka åt. Sådan var han, sådan skall han åtminstone till grunddragen återfinnas i sina bref, dem ni, m. h., verkligen icke haft om händer förr, än ni läste dem i Morgonbladet. Och denna försäkran torde ni äfven utan vidare bevis låta gälla såsom sann, om ni besinnar, huru orimligt det måste förefalla hvar och en, att min vän skulle i åratal underhållit brefvexlingar med en man, som med sådan intolerans betraktar hans åsigter af lifvets vigtigaste förhållan- den. Låt oss derföre komma öfverens derom, att ert postskriptum är allenast en dikt, och att orsaken, kvarföre den icke lyckats fullkomligare, endast är att söka i den köld, att icke säga den afsky, hvarmed ni tror er böra förkasta diktens hela konst, öfver hvilken ni i ert svar, ty värr, uttalat en alltför hård fördömelse. Skulle ni anse mig i mina anmärkningar mot ert postskrip- tum hafva gått till väga med för stor vidlyftighet och ifver, må jag sluta dem med den bekännelse, att jag i denna mindre vigtiga del af min skrifvelse till eder både velat nedlägga och verkligen nedlagt all den lilla vrede, ert svar väckt hos mig, för att icke störas af någon ovänlig stämning vid affattandet af den berättelse och de anmärkningar, jag nu går att framlägga för eder. 
 
 
 
 
 237 Redan länge hade jag fägnat mig åt hoppet att få träffa min gamle vän. En resa, som jag för angelägenheter ärnade företaga till de trakter, der han bodde, gaf mig utsigt att vid förbifarten kunna besöka hans hem, och efter flere års frånvaro åter tillbringa någon dag i hans trefliga sällskap. Budet om hans död nådde mig, innan jag hunnit begifva mig på min färd, men min föresats att ännu en gång se mig omkring i den stilla verld, der den åldrige tillbragt aftonen af sin lefnad, och der jag sjelf fått fägna mig öfver så många angenäma stunder, rubbades dock icke. Vintern hade redan länge herrskat med mörker och kulna dagar; det var afton, då jag nådde min väns boning. Tystnad rådde i nejden; jag hörde blott suset af vinden, som då och då flög med snö genom de kala träden. Jag stannade ovilkorligt en stund på gården och vill icke försöka att skildra de känslor, som i denna ödslighet genomströmmade mitt hjerta. Ingen vänlig strimma af ljus inbjöd mig nu till min väns rum, Rosas kammare var äfven mörk som grafven, och blott i den gamle tjenarens låga fönster såg jag eld. Jag inträdde till honom. Han satt ensam vid sitt bord framför en uppslagen bok, som jag såg vara en bibel. Den gode mannen syntes öfverraskad af ett besök, som säkert var alldeles ovanligt under nuvarande omständigheter; men då han igenkände mig, bröt en tår fram från hans öga, och jag märkte tydligt, att hans röst darrade, då han bad mig vara välkommen. Jag beklagade de förluster, han gjort; han svarade icke ett ord, utan skakade blott sorgligt sitt gråa hufvud och kramade hårdare min hand. Samtalet under qvällen ledde från den ena omständighe- ten vid Rosas och hennes fars död till den andra, och det var mig på en gång sorgligt och kärt att få höra de närmare uppgifterna om båda. Jag hade icke tilltrott den gamle tjenaren den klarhet och verkliga insigt, han under vårt samtal i all sin enkelhet röjde. Väl var det mig bekant, att det förhållande, som ägt rum emellan honom och hans husbonde, isynnerhet de senaste åren, varit mera det förtroliga mellan tvenne vänner än det aflägsna mellan den befallande och lydande; men att han skulle äga bekantskap med frågor, som vanligen ligga helt och hållet utom den tjenande klassens område, var en sak, som jag aldrig kunnat 
 
 
 
 
 238 vänta. Jag tillkännagaf min förundran häröfver och tillade den anmärkning, att jag icke kunnat föreställa mig honom, som jag i min aflidne väns bref sett skildrad såsom intagen af en blind tro på förebud och dylikt, så långt fram om den bildningsgrad, på hvilken vidskepelsen eljest plägar vara hemmastadd. Till svar yttrade han blott, att han på sin ålderdom fått af sin herre inhemta många goda lärdomar, emedan denne icke försmått att i sin ensamhet tala med honom i allahanda ämnen, och i afseende å sin vidskepelse sade han sig redan från barndomen hafva sett och hört omtalas underliga tilldragelser i verlden, äfvensom han märkt, att mången spådom besannats. Jag åtnöjde mig med denna förklaring, och då jag nu erinrade mig, att jag under resan bekommit de båda numrorna af Helsingfors' Morgon- _ a protest mot min väns blad, hvari ni, m. h., nedlagt er skarp åsigter, och tillfälligtvis äfven hade till hands de bref, som föranledt ert svar, beslöt jag att meddela den gamle mannen dessa båda akter, för att se hans sätt att upptaga och betrakta dem. Det vigtigaste af hvad som i anledning häraf föreföll emellan oss, har jag behållit i minnet och ber att få framlägga det i trogen teckning för er. Om ni på ett eller annat ställe finner, att ett hårdare ord undfallit den gamle, så må ni tillskrifva det hans af sorgen och olyckan skakade lynne. För min del underlät jag icke att, så mycket i min förmåga stod, söka mildra hans ifver, så ofta jag befarade, att den kunde förleda honom till något bittrare utbrott, hvilket ni lätt torde kunna inhemta, om ni behagar följa gången af vårt samtal. Jag gjorde början med att uppläsa för den gamle min väns bref. Han åhörde mig med tystnad, och jag visste icke, huruvida han förstod att med djupare deltagande följa de skildringar, som i dem förekomma. Men då jag slutat läsningen och från papperet kastade min blick på den åldrige, såg jag honom sitta i sitt hörn, orörlig som en bildstod, med ögonen riktade mot höjden, medan stora tårar, som i hvarandras spår föllo ned öfver hans kinder, gjorde ett sällsamt afbrott mot hans stela, oförändrade anletsdrag. En stund förflöt, och jag började läsningen af ert svar. Då jag hunnit ett stycke fram, hörde jag den gamle då och då yttra ett sakta ljud af missnöje, och då jag slutat, såg 
 
 
 
 
 239 jag honom stiga upp och med häftighet gå några hvarf fram och åter i den trånga kammaren, tills han slutligen satte sig ned och liksom tröstad sade: "Låt det vara skrifvet. Hvar och en söker sitt bästa på sin väg; men väl gör den, som ej fördömmer." Då jag sålunda såg honom åter lugnad, beslöt jag att, liksom från er ståndpunkt, göra honom några frågor i anledning af min väns bref. Jag började med att antyda ett lätt tvifvel om, huruvida den aflidne ställt menniskans omsorg om sitt eviga väl så högt, som denna vigtiga angelägenhet borde ställas, och sporde honom, om han ansåg något annat än Guds uppenbarade ord vara värdt att älskas och betraktas? Afgörandet af den första punkten hemställde den gamle till den evige domaren; i afseende å den andra utlät han sig vidlyftigare. — "Hvarför," sade han, "skulle den verld, som omger menniskan, så herrlig, hvarthelst hon skådar, vara skapad, om icke äfven den vore värd att älskas och uppbygglig att betrakta? Och hvad är väl bibeln annat, än en förklaring öfver denna verld, i hvilken och öfver hvilken Gud är uppenbar och herrskar? Vi kalla ju bibeln ordet; och hvilken annan mening kan derunder ligga än den, att den innehåller liksom ord till och benämningar på alla de förhållanden, som förefinnas mellan Gud och hans skapade verk? Skulle nu ordet icke hafva sin motsvarighet i verlden, så vore det ett tomt ord och skulle likna ett namn, som icke betecknade någonting i naturen. Om nu så är, hvarför skulle det vara menniskan förmenadt att med kärlek och tröst skåda in i verlden och der finna i verk, hvad Gud i sitt ord förkunnar?" Dessa den gamle mannens åsigter väckte hos mig ett särdeles intresse, och jag önskade att qvarhålla honom än vidare vid samma ämne. "Menar ni då," sade jag, "att blotta betraktandet af verlden och lifvet är tillräckligt för menni- skan till sanningens inseende, och är således ordet öfverflö- digt?" "Ingalunda," svarade den gamle och lade sin hand på den uppslagna bibeln. "Att se in i verlden utan att urskilja de föremål som i den finnas, utan att äga ord och namn för dem, det är som att se in i en sol eller en natt, der allt sammansmälter i hvartannat; derföre säger det uppenbarade 
 
 
 
 
 240 ordet: sådant finnes i Gud och skapelsen, se och förnimm det till din uppbyggelse och frid. Men om jag, som nu allenast upprepar ur minnet, hvad jag ofta hört min aflidne herre säga, och som sjelf är ovan att tala i så höga ämnen, får bruka ett enfaldigare sätt och likna stora ting vid små; så ville jag gifva er i handen denna bok, som innehåller en förteckning på de blommor och örter, som vi alla somrar plägat odla. Om ni nu föreställer er, att ni aldrig sett sådana, och icke heller finge se upp från denna bok för att betrakta dem i sin växt och blomning, så kunde ni läsa, så länge ni lefver, deras namn och skulle dock ingen uppbyggelse och kunskap vinna. Likaså vore det eder onyttigt, att sommaren igenom hålla edert öga på denna trädgård, om ni icke urskilde den ena blomman från den andra, eller, hvad som är detsamma, hade namn på dem och deras egenskaper. Ordet behöfver derföre saken och saken ordet, och båda måste i hvarandra sökas och finnas. Derföre må man icke läsa endast, utan äfven lefva och skåda in i Guds verld, och der se hans ord i lif och verk, i tro och tanke, såsom vi hvarje sommar kunna se orden i denna bok likasom blomstra och lefva i vår trädgård." Ännu ville jag göra ett inkast. "Ni har," sade jag, "jemfört ordet med verlden och sagt, att de båda höra tillsamman, såsom namnet hör till den sak, det betecknar; men säges det icke sannt, att verlden är ond, förderfvad, från Gud fallen? Huru kan den då hafva något gemensamt med Guds heliga ord?" "Man kan," svarade den gamle, "med verlden mena allenast det, som är fallet och förtappadt; men man kan också med den mena Guds heliga och försonade verld, såsom man med ordet kan förstå den döda bokstafven, men äfven andans ord." Så ungefär erinrar jag mig hans uttryck, så förstod jag dem åtminstone. Jag fann, att han såg verlden i ett mildare ljus, än ni tycktes se den, att den för honom var en lefvande uppenbarelse af Gud, likaså helig som det uppenbarade ordet, hvars läror han trodde den i sig innehålla, likasom en sak i sig innehåller alla de sanningar, som om den kunna sägas. Vidare fann jag, att han lika rent och varmt som ni erkände det uppenbarade ordets nödvändighet och trodde, 
 
 
 
 
 241 att menniskan icke af egen makt kunde komma till insigt af det trösterika lif, som i skapelsen möter hennes ögon; men att han tillika ansåg det vara nödvändigt, till vinnande af en sann och båtande kunskap, att med ordets ledning uppsöka i verlden motsvarigheter till de läror, detta lemnar. Ändtligen finner jag såsom en följd af hans satser, att då ordet förkunnar försoningens sanning såsom den högsta, en försoning måste vara till i verlden och i den evigt fira sin höga seger. Frågar ni nu, hvarthän allt detta syftar, så svarar jag: först att bota den förfärliga söndring, i hvilken man råkar, om man antager, att verlden blott och endast står såsom en fiendtlig myndighet mot Gud, och icke besinnar, att försonaren söndertrampat ormens hufvud, det är, brutit verldens makt och gjort den underdånig; sedan att inleda den öfvertygelse, att verlden, sådan den andas omkring oss, är likasom ordet en helig källa till vår frid och förtröstan, endast vi med ordets ljus och försoningens tro i våra hjertan betråkta dess företeelser: och sist att skydda min aflidne vän för beskyllningen att hafva vandrat förtappelsens väg, för det han älskat naturen och gladt sig åt att äfven i dess minsta verk se speglas de stora sanningar, han i fromhet och frid dyrkade. Ser ni, min herre, såsom verlden, tagen i högre och heligare bemärkelse, kan söndras i Gud och verld, så kan äfven ordet söndras i anda och ord. Ty huru se vi alla de föremål, som möta oss, om icke ur dem en strimma af den Eviges ljus strålar emot oss? Jo, såsom mörka och fallna, ofruktbara för vårt högre behof och rika blott på förtviflan och död. Och hvad är för oss bibeln, om icke ur densamma den gudomliga sanningens anda skiner emot oss? Likaså endast en samling af ord, icke mer bidragande till vår uppbyggelse, än de äro det i en ordbok, der de alla kunna återfinnas. Nu är det kristendomens milda och segrande lära, att man icke får slaviskt fasa tillbaka för denna söndring, att man icke får frukta för bibeln, derföre att man i den finner ord, som i och för sig sjelfva och utom sitt förbund med andan vore tomhet och mörker, och likaså icke bäfva för verlden, derföre att den är död utom Gud; utan att man bör tro och med lefvande öfvertygelse bekänna, att söndring- 16 
 
 
 
 
 242 en af försonaren är upphäfven, att det fallnas makt att vara fallet är bruten, ordet såsom stridigt kufvadt och fredligt gjordt af andan, verlden såsom ond öfvervunnen af Kristus. Ock då så är, hvarför skulle man envist vilja se strid och splittring i allt, såsom om ingen seger öfver söndringen vore vunnen, hvarför icke hellre med trons fasta förhoppning dröja vid allt, tills man sett denna seger af detsamma bevittnas? Min gamle vän har på något ställe i sitt bref yttrat, att lifvet skapar sin skönhet af mörker och ljus. Han betraktade blomman i sin trädgård och såg, att stoftet, som ingick i hennes varelse, icke var i en sjelfmäktig, oförenlig strid med ljuset, utan tvärtom i försoning med detta, — och denna iakttagelse, ledde väl den honom till en okristlig tanke? Ett den skarpa söndringens sätt att se jorden är att se henne såsom ett dystert fängelse för anden, ur hvilket denne, blott genom att ändtligen upptagas till en jorden motsatt himmel, kan befrias. Kristendomen erkänner icke en sådan andens träldom, ty den vill hafva vunnit seger öfver fängelsets tvång och gjort det till en glädjeboning. Ett exempel: ni har i ert fädernesland arbetat för hvad ni ansett rätt och godt, ni har der fullbordat ert verk och vill nu komma till en aflägsen del af jorden, för att äfven der uträtta det goda. Då äro de länder, som ligga mellan er och det ställe, dit ni syftar, de haf, som skilja er derifrån, onda tvingande makter, som hämma er frihet, om icke er ande har medel att öfvervinna deras tvång. Akta er då att bäfva tillbaka! Denna bäfvan föder af sig den grymma önskan att en gång se alla dessa länder, alla dessa haf, som ligga i vägen för er goda sak, borta och alldeles upphäfda ur skapelsen och den punkt, till hvilken ni ville vara förflyttad, samman- fallen med den, på hvilken ni befinner er. Hvart skulle det väl leda, om uppfyllandet af en sådan önskan vore tänkbart, hvart, om icke till att upphäfva allt? — Nej, låt er ande fatta sig sjelf i mod och förtröstan, och den skall äga krafter att kufva det fiendtliga i afståndet och dock låta den rika herrligheten, som bildar detta afstånd, vara qvar till er hugnad och glädje. Vill ni nu, om ock endast såsom i en spegel eller ett mörkt tal, se, huru försoningen segrar öfver verlden, utan att tillintetgöra den, ja, utan att göra den till 
 
 
 
 
 243 annat än skönare och mera himmelsk, så betrakta de medel, menniskoanden i lugn och långsam, men evigt säker fortgång funnit och finner att besegra afstånden och dock hafva till sin fröjd i behåll den jord, som bildar dem. Märk, huru en rymd, som fordom antingen helt och hållet gäckade eller med långa tiders tvång belade den menskliga viljan, nu likasom böjd och kufvad åtnöjer sig med offret af några dagars ansträngningar och försakelser, om man ens får bruka så allvarsamma benämningar, om man icke snarare bör säga några dagars segrar. Och sålunda, när skall väl menskligheten upphöra att i stigande klarhet realisera den lära, att menskoanden måste vara jordens herre och icke jordens slaf, taga af den sin glädje och icke sina bojor? Jag nämnde, att menniskans fortgång till frihet, eller om ni så vill, till sitt högre lif, sker i likhet med växtligheten långsamt och utan språng. Här möter oss den bild, min aflidne vän begagnade för att läka sin sjuka dotter; jag menar bilden af liljan, som han lösryckte från jordens stoft och blottade för solen, för att låta den på en gång tillegna sig alla dess strålar, och som vissnade i stället för att fullkomnas. Af edra åsigter följer, och ni torde äfven tillåta mig säga, att ni påstår, det ett sådant blott steg för steg skeende fortskridande till det högsta och till målet är af alldeles intet värde. Ja, de mest beslutsamma bland dem, som dela edra åsigter, kalla det blott synd och skam. Låt oss då närmare betrakta denna sak. Frågan kan i biblisk anda framställas så: hvad är en sann omvändelse? Att omvändelsen är den fallna menniskans återgång till Gud, derom kunna vi icke vara oense. Men nu blir det att betänka, huru denna återgång är för menniskan verkställbar, och huru den visar sig. Er tanke är den, att omvändelsen är half eller snarare ingen, om icke menniskan på en gång flyr till Gud och når honom; min tanke åter är, att den är half och ingen, om icke menniskan flyr till Gud. Skilnaden är här i orden ringa, men i tillämpningen stor och viktig. Föreställ er, att ni aflägsnat er från ert hem och gått vilse, men kommer ändtligen på en höjd, ser ert misstag, ser ert mål och vänder tillbaka med längtan att uppnå det åter. Är då er omvändelse half, derföre att ni ej ögonblickligt kan vara der ni önskar, och äro de steg, ni tager för att hinna fram, utan 
 
 
 
 
 244 värde och förlorade? Ingalunda! Vägen är lång, den måste med tålamod tillryggaläggas. Menniskans väg till Gud är evigt längre; hon kan ej öfverspringa den i en blink, hon måste vandra framåt med ögat på sitt mål, hopp och saktmod i sitt hjerta och med glädje öfver hvarje steg hon gör, om hon icke skall störta med brustna krafter, innan hon hunnit hälften af sin bana. I det hem, från hvilket ni gått vilse, sitter en vän, som ser er återvända. Var säker, att han icke försmår de steg ni gör, utan tvärtom räknar dem alla och glädes öfver hvart och ett, såsom om han redan hade er i sina armar. Så ligger visst i hvarje steg, som menniskan gör på lifvets väg, en hel omvändelse, och hennes varma sträfvande till Gud är af honom icke förkastadt, utan upptecknadt, henne till salighet. Jag återkommer till mitt samtal med den gamle tjenaren, från hvilken jag nog länge varit borta. Den häftighet, den sinnesrörelse, hvarmed min aflidne vän emottog upptäckten af sin dotters själstillstånd, förekom mig främmande för hans karakter. Jag frågade i anledning deraf, om hans förhållande mot den goda flickan icke någon gång varit mindre mildt, än det bort vara. "Han var menniska", svarades mig, "och då han såg sitt enda barn och sin ålderdoms glädje förstöras, kan ingen undra, att hans sinne upprördes. Han hade, så plägade han ofta säga, skickat sin blomma bort för att uppammas i ljus, och man hade planterat henne i eld; han ville se sin dotter ledas till Gud, och man kastade henne handlöst fram, utan att betänka, att hon måste krossas. Jag säger eder, herre, att då detta folk ser en menniska, som lefver som andra, är det dem, som om de skulle se henne gå på kammen af ett kyrkotak. De frukta hvar stund, att hon skall falla och ohjelpligen förderfvas; men de råka så utom sig sjelfva af fruktan, att de ropa till henne icke k o m ned, utan hopp a. Ehuru jag önskat, att den gamle brukat mera blidhet i uttryck, kunde jag dock icke neka, att hans liknelse inträffade med verkliga förhållandet. Det är också afgjordt, om man en gång antager, att ett återgående stegvis från den vådliga ställning, i hvilken menniskan genom sitt naturliga affall befinner sig, icke är annat än synd och skam, att man tillika måste uppmana henne att göra ett språng till den 
 
 
 
 
 245 rätta punkten, äfven då hon derigenom måste helt och hållet krossas. Och med en sådan förstöring menar jag det tillstånd, i hvilket menniskan råkar, om allt, som omger henne i verlden, blir för henne likgiltigt, vetande, krafter, sträfvanden och förhållanden förlora sin betydelse och för henne likasom falla bort och försvinna, och om hon sålunda antingen i sin inbillning •sofver en ljuf sömn i Gud eller, svigtande mellan fruktan och hopp, arbetar ensamt med sig sjelf, af längtan att en gång i honom få sofva. Just i anledning af denna sista tanke frågade jag den gamle mannen, hvad han mente om den oro för sig sjelf, hvaraf den goda Rosa tycktes plågas, och den ängsliga omtanke, hvarmed hon nästan uteslutande sysselsatte sig, jag menar omtanken om, huru hennes räkning inför den evige domaren en gång skulle komma att utfalla, till hennes väl eller till hennes förderf? "Hon var," svarade mig den gamle, "ett godt barn, och frid.vare med henne. Hon var vår glädje, likasom hon hade sin glädje af att tänka på oss och för oss lefva och verka. Ty jag kan säga, att också jag var för henne kär. Sedan blef det annorlunda; hon hann då endast tänka på sig sjelf. Det var icke hennes fel, det var deras, som skrämde hennes oerfarna sinne och genom fruktan lärde henne att bli lika egennyttig som de sjelfva. Men," tillade han med en nästan triumferan- de förtrytelse, "jag hoppas, att det skall gå dem så, som jag hört, att det gått med en annan af deras trosbröder." Denna sista vändning i hans lynne och tal väckte min nyfikenhet, och jag frågade, hvad som då händt denne? "Det var," svarade han halft leende, "en krigare, som drog ut i fält. När striden börjades, öfverkom honom en oro, ingalunda af fruktan för farligheterna, som han borde gå till mötes, utan fastmer af bekymmer om, huru han vid stridens slut skulle kunna inför fältherren redogöra för sitt förhållan- de under den. Han begynte att ängslas, skilde sig från de andra, satte sig ned, betraktade med ömkan sina kamraters käcka framtågande och talte: o trummans och gevärets barn, huru litet besinnen J, att ett ansvar kommer efter striden, och att man måste vara betänkt på att då kunna hafva bestånd. Räkenskapsstunden nalkas: väl den som sett sig före så, att han då icke förkastas. I sådana tankar glömde 
 
 
 
 
 246 han, af ångest för sig sjelf, att verka och handla efter fältherrens vilja, och det säges, att prygel blef den arme mannens lön för hans bekymmer om räkenskapsstunden." Detta utfall af den gamle var både i ton och ord en uppenbar bitterhet, och jag hade önskat, att den verkliga sanning, han uttalade i sin saga, hade tillåtit mig att skarpare beifra det sårande i hans uttryck. Nu måste jag inskränka mig till att blott bedja honom med större skonsamhet betrakta menniskor, som, om de än fara vilse, likväl alltid måste värderas för den värme för lifvets dyrbaraste intres- sen, hvaraf de drifvas och ledas. Den gamle ville icke låta förmå sig att antaga en blidare stämning, och jag kunde icke annat än ursäkta denna hans oförsonlighet, då jag betänkte de smärtande förluster, som stört hans ålderdoms lugn, och dem han nödvändigt måste tillskrifva de personer, mot hvilka han nu var uppbragt. Emellertid ledde mig vårt samtal om försonlighet och mildhet i bedömmande af andra till tanken på ett vigtigt moment i er bekännelse. Jag gjorde mina slutsatser på följande sätt. Om man antager, att hvarje steg, som menniskan gör mot ett högre ljus, utan att genast fullkomligt nå och omfatta det, är, såsom om det icke vore gjordt, utan värde och alldeles icke bidragande till hennes frälsning, så måste man också uttala fördömelse öfver hvar och en, som under sin vandring här icke uppnått detta ljus. Den gamle mannen, för hvilken jag framställde detta resultat, tog med ifver ordet: "Säg icke," började han, "om man antager; man må hafva antagit eller icke, så finnas sådane, som tro sig med all visshet kunna fördömma er och mig och hvar och en, som med oss framhärdar i samma tankar. Jag har hört folk säga, att hedendomen, som funnits förr, än uppenbarelsens ljus kom öfver menniskoslägtet, icke varit annat än en styggelse för Gud, att "--- dock vill jag skona er från att höra flere af dessa skärande föreställningar. Jag vill hellre söka utreda den frågan: huru får menniskan dömma sin like? Det är afgjordt, att, då hon äger förmåga att urskilja rätt och orätt, hon äfven bör och måste kunna bedömma en annans handling eller tanke, huruvida den är öfverensstämmande med det rätta eller icke. Men då denna tanke, denna handling icke utgör den tänkande eller handlande personens hela väsendtlighet, utan blott en 
 
 
 
 
 247 yttring af densamma, så är klart, att den dom, som öfvergår yttringen, icke kan uppsvälja hela väsendet. Och då detta väsende evigt är ett fält för menniskan att uppdaga, så kan hon väl icke tillvälla sig rättighet att dömma öfver annat än det, som hon i detsamma upptäckt, det vill säga: hon kan dömma öfver personens handlingar m.m., men domen öfver personen sjelf måste hon öfverlemna åt Gud. Huru förfärlig är icke derföre föreställningen, att en menniska skulle våga säga åt sin like: du är nu, i detta nu, förtappad! Vi kunna glömma oförrätter, vi kunna älska dem, som gjort oss skada, som felat: huru påminner icke detta oss om, att den felande icke är detsamma som felet, att vi i honom se och i ett sammansmälta djup, hvilka felet icke mäter! Sjelfva språket varnar oss för att fälla en dom, som ett menniskohjerta aldrig bör fatta, en menniskotunga aldrig uttala. Det tillåter oss säga: denna menniska är syndig, men nekar oss att säga: denna menniska är synd. Och hafva vi vågat bruka ett sådant uttryck, så hafva vi tillika uttalat den fasaväckande lögnen, att Gud gifvit väsende åt en synd. Så tillfredsställande det vore för mig att än längre få fortsätta mitt bref, måste jag dock, af billig fruktan att trötta ert tålamod, tänka på att förkorta mina andraganden och vill derföre förbigå det samtal, som än vidare och långt inpå natten ägde rum mellan mig och den gamle tjenaren. Jag finner också, att de vigtigaste satser, i hvilka er åsigt af lifvet blottar en svaghet, redan äro af mig berörda; jag menar den skarpa söndringen, som bortskär skapelsen från ska- paren, det sjelfviska bekymret, som afser blott en egen individuel salighet, och den stolta ofördragsamhet, som uttalar förtappelsens dom öfver varelser i Guds verld. Dessa tre förvillelser höra nära tillsamman och framspringa den ena ur den andra. Tillåt mig att ytterligare nämna blott några ord om hvar och en af dem. Ni bestämmer med så trånga gränser salighetens område, att ni, om jag får bruka en bild, likasom säger till bloden i edra ådror: "håll dig i hjertat allenast; hjertat är lifvets källa, öch du är på en afgrundsväg, om du befinner dig utom detta." 0 min herre, låt ni bloden strömma fritt i sina ådror; den skall vända om till hjertat för att hemta lif, men också gå utom det för att lefva och lifva. Säg icke att menniskan i den menskliga 
 
 
 
 
 248 handlingen, i konsten, i vetenskapen är stadd på förtappel- sens väg: äfven dessa äro ådror, utgående i grenar ur samma hjerta, religionen, och hon måste lefva äfven i dem och genom dem sprida lif i en kropp, som icke består af hjerta ensamt. Vidare ville jag varna hvar och en för den sjelfviskhet, att göra sin egen begränsade personlighet till ett föremål för all sin omtanke, äfven om denna omtanke afser blott höga intressen. En kristen lefver sitt sanna lif i sin tro, sin kärlek, i sina tankar och handlingar. Att tro med ljus, att älska med rikedom, att tänka sannt och handla rätt, detta är den eviga salighet, den kristne bör eftersträfva, och i den lefvande tjusningen öfver sin tankes, sin handlings öfverensstämmelse med det rätta glömmer han lätt och ljuft, att det är han, som tänker och gör. Och denna glömska af vårt eget sjelf är det milda offer, vår lära bjuder oss nedlägga på den Högstes altare. Sist några rader i afseende å er stränghet att dömma andra. Det förtäljes i en skön legend, att en yngling begaf sig från sitt hem, för att tjena den mäktigaste herre på jorden. Han kom till en konung, denne älskade hans frimodiga väsende, hans friska kraft, och tog honom i sin tjenst. Under qvällen nämndes satans namn, och konungen korsade sig dervid. Ynglingen märkte deraf, att det fanns en mäktigare herre än den, han nu hyllade, och gick ut att uppsöka honom. Men äfven denne såg han undvika ett kors vid vägen, och då han frågade, hvarför sådant skedde, fick han till svar, att afgrundsfursten fruktade det träd, på hvilket hans eviga fiende lidit. Då ville den unge kämpen söka Kristus och tjena honom. Han kom till en eremit i skogen och frågade, hvar han kunde finna försonaren, för att egna honom sina krafter. Den fromme mannen bad honom söka Herren i hans ord och i bönen. Snart märkte dock ynglingen, att han icke var skapad med förmåga att på denna väg finna den han sökte, och han bad eremiten visa honom ett arbete, som han finge påtaga sig för Kristi skull. Den gamle förde honom till stranden af en flod och ålade honom att der bära öfver den farliga böljan fromma pilgrimer. Legenden säger, att Kristus under natten kom till stranden och begärde hans hjelp, och att densamme, som icke kunde läsa eller bedja, dock befanns värdig att bära 
 
 
 
 
 249 verldens försonare. Krafterna äro mångfaldiga, gåfvorna mångfaldiga, och sätten att arbeta i Guds ändamål likaså. Säg derföre icke, då ni ser en broder, som icke vakar och tänker i böner såsom ni: se, denne är en förtappad. Säg snarare: låt mig se efter, om icke äfven denne står vid den brusande flodens strand och trotsar vakor, mödor och faror och kämpar med sina friska lemmars krafter, för att bära deröfver Kristi utkorade och arbeta för hans sak. — Jag slutar här. Måtte ni i dessa mina utan bitterhet framkastade tankar se en fridsam helsning äfven från min bortgångne vän. Dessa åsigter hafva under hans jordiska lefnad varit hans, ock då han nu ser i en än högre förklaring deras sanning, skall han säkert icke fördömma er för den hårda dom, ni om honom uttalat, att han icke kännt det minsta af hvad kristendom är. Med anledning af framställda frågor i ett religiöst ämne. 1837. Då menniskan är bekymrad om sin salighet, bör hon med stor flit akta, att ett sådant bekymmer hos henne icke är förenadt med en grof, sinnlig egennytta, ett fåfängligt afseende på eget väl eller ve. Ett sådant bekymmer lockar lätt ens håg från den rätta, enda saligheten och gör menniskan sjelf till en medelpunkt för sina tankar, då Kristus allena borde vara hennes allt. Icke bör man önska så, bedja så: gif, o Kristus, salighet åt mig och bevara mig att jag ej må gå i mistning af den fröjd Du utlofvat åt dem, som tro på Dig! En sådan bön har ännu mycken jordisk smitta i sig och gör aldrig hjertat visst om bönhörelse. Oupphörligt inställa sig frågorna: hvarför skulle han välja just mig, hvarför göra just mig salig, mig, som dock så ofta svikit honom och felat så mycket? På detta sätt drunknar bönen i ett haf af fruktan och kan icke såsom dufvan i arken nå den 
 
 
 
 
 250 gröna stranden och bringa ett blad af hopp och tröst tillbaka från den. Så skall man bedja: Akta, o kärleksfulle, icke mig såsom vore jag något. Du ser min ringhet, min svaghet, min synd, låt mig kunna glömma all fordran, all önskan, ja låt mig kunna glömma mig helt och blott minnas Dig. Gif mig fröjd eller nöd, himmel eller afgrund, det är mig allt lika, blott Du lefver och jag får älska Dig; min kärlek till Dig är mitt allt, och om mig än både kropp och själ försmäktade, är dock Du alltid mitt hjertas tröst och min del. Så skall man bedja, så vill man ingenting hafva för sig sjelf, man vill blott att Kristus skall lefva; och han lefver; så är man ju viss att bönen är hörd. Icke kan Kristus störtas från himmelen och dö; men det är nog blott han lefver, hvem kan då rubba ens fröjd. Det är den rätta saligheten, lefvande i Kristus, genom kärleken till honom evig, oförvansklig, fast, såsom han. Den som önskar, längtar, ber blott att Kristus må lefva och lefva i salighet och ljus och ära, huru kan han någonsin misströsta om bönhörelse och råka i bekymmer? Men detta lif i Kristus och i kärleken till honom är icke ett lif i strid med verlden, med jorden, med menniskorna! Det är ett fridens lif fullt af kärlek. Lefvande i Kristus blir man delaktig af hans lif, man älskar verlden med den eld, hvarmed han älskar den och älskade den, då han gaf sitt lif för dess frälsning. Jorden med hvad på den lefver är icke mer ett dödt, syndigt, förloradt stoft, den är fastmer Kristi iklädnad, hans kropp genomströmmad af honom och lifvad af honom, såsom af sin själ. Den sköna Lutherska satsen, om Kristi verkligt kroppsliga närvaro i nattvarden, hvilar på denna grund. Skulle vi då hata jorden, när vi, med hjertat fullt af Kristus, icke kunna förtära ens ett korn af jordens hvete eller en droppe af dess vin, utan att äta och dricka Kristi sanna lekamen och blod? Utan Kristus är allt ett själlöst stoft, med honom blir allt hans lefvande kropp, och ingen älskar honom rätt, utan att äfven älska den verld, i hvilken han lefver och röres. Så må vi icke förkasta jorden, utan långt mer älska den för Kristi skull, såsom kärleken glädes icke allenast att se in i den älskades öga och der söka en glimt af dess själ, utan äfven att hålla och betrakta dess hand, icke för stoftets skull, som handen innehåller, utan för personens, som den tillhör. Så skola vi icke hata, utan 
 
 
 
 
 251 älska; älska jorden emedan Kristus klär den grön och herrlig, älska menniskorna emedan Kristus älskar alla och icke vill att någon skall förkastas, men framför allt älska honom, som gör att allt blir älskligt och utan hvilken allt vore stoft och intet, dödt och förloradt. 
 
 
 
 
 
 
 
 
 TILLÄGG UR HELSINGFORS MORGONBLAD Otryckta fragment 
 
 
 
 
 
 
 
 
 255 BUFFELN och RÄFVEN (Scenen i Afrika.) (Ur Helsingfors Morgonblad 2/11 1832) Buffeln. Jag är i dag vid dåligt lynne. Herr Räf, ge mig något tidsfördrif. Räfven. Höge Buffel, det blir mig en svår commission, ty vet, att jag just ej är stämd dertill för ögonblicket. Buffeln. Har Herr Räf vant sig ifrån att betrakta min vilja som sin lag? Har han glömt att jag, på åsnans recommen- dation, antagit honom som hofnarr? Herr Räf må hitta på att förströ mig, eller frukta min vrede. Räfven. Ser du ej, att vi lefva i en tid, som snarare kallar en till alfvar än till tokeri? Buffeln. Vill Herr Räf ej snart beqväma sig till att skingra mina griller, så skall min Näshörning veta ge honom en puff, som skall electrisera hans fintlighet. Räfven. Hur kan du tro min afsigt vara att reta opp din vrede? Du befaller — jag lyder. Välan, så låna då din tjenare ett nådigt öra. Jag har här tre gåtor, höga Buffel. Jag vet att begrundande hör till dina älsklings-göromål, jag vet att ditt upphöjda förstånd är mägtigt att lösa de svåraste uppgifter. Försök då att knäcka tre nötter, dem jag vill framlägga för dig. Buffeln. Herr Räf må låta dem komma. Räfven. N:o 1. Mitt första är Gå, mitt andra är Ta, Mitt hela är Bra. Gissa nu, om du vill, hvad det är. Du får två timmars betänketid; ty denna gåta är svårare än man ville tro. Buffeln. (efter två timmars paus) Träffadt! Räfven. Huru? så hastigt! Buffeln. Ej sannt, det går öfver Hans förstånd, huru detta är möjligt. Ja, derför är jag också Buffel. Räfven. Huru lyder då nyckeln till denna gåta? Buffeln. Min första är: Gå, mitt andra är: Ta, mitt hela är bra. Att gå och ta hvad som är bra, det är ju uppenbarligen en gemål; Träffadt! Träffadt! det är K o. Räfven. (Sagta) 0, du nöt! (Högt.) Jag beundrar ditt 
 
 
 
 
 256 gudomliga förstånd. Du har löst den inbundna gåtan, och, under öfver under, på tvänne timmar. Full af vördnad böjer jag knä för dig. Buffeln. Vis är jag, det är sannt. Räfven. Att betvifla ditt förstånd, vore att begå ett högmålsbrott. Buffeln. Nå, låt höra din andra gåta! Räfven. N:o 2. Mitt första är Kort, mitt andra är Lätt, mitt hela en rätt. Buffeln. Den gåtan är dock betydligt svårare. Räfven. Du har tre timmars betänketid. Buffeln. Tre timmar, det är för litet; jag behöfver åtminstone fem; ty pjesen är invecklad. Säg opp den än en gång. Räfven. Mitt första är: Kort, mitt andra är: Lätt, mitt hela är en rätt. Buffeln. (Efter fem timmars paus.) Träffadt! Träffadt! Räfven. Hvad? Är det möjligt? Skulle ditt genie förmått lösa äfven denna gåta? det vore för mycket. Buffeln. Mitt första är kort, mitt andra är lätt — det är ett enstafvigt ord, Hva' Bah? Räfven. Det har någon sagt dig förut. Buffeln. På min ära, nej. Räfven. Huru? du skulle hafva kunnat gissa att ordet är enstafvigt? Buffeln. Så sannt jag Buffel heter. Ingen har sagt mig det. Mitt första är kort, mitt andra är lätt, mitt hela en rätt — Hvad kan det annat vara än: Hö? Räfven. (Afsides.) 0, nöt! (Högt.) Mig felas ord att prisa ditt jättesnille. Ditt gigantiska förstånd har vetat att afslöja äfven denna gåta. Buffel, du har gissat rätt; det är: Hö. Buffeln. Vis är jag, det får man låf att medge. Ingenting undgår mitt forskare-öga, hur djupt förborgadt det än låge. Herr Räf må nu låta höra sin tredje gåta. Räfven. Lemna vi den tredje gåtan kanske till en annan dag. En alltför häftig ansträngning kunde må hända bli dig skadlig. Buffeln. Hans omsorg gör mig ett nöje; men han kan vara obekymrad. För mitt huvud är sådant pomada blott. Som en lek är det för mig att gissa en gåta, vore den än så 
 
 
 
 
 257 invecklad. Råfven. Du har ren visat prof derpå. Jag vågar blott på förhand nämna, att den tredje gåtan är ett det galnaste missfoster af Sphinx, man kan tänka sig. Du vet väl hvem Sphinx var? Buffeln. Om jag vet det! — det har blott undfallit mitt minne. Hvem var då, fort, säg mig, denna Sphinx? Räfven. Chorförerska vid theatern i Memphis. Buffeln. Riktigt, riktigt. Nu, fram med gåtan! Räfven. Som sagt, är det en den intrikataste af alla gåtor; ty dess nyckel ligger in i quadratura circuli och är gjord af de visas sten. Buffeln. Den definitionen var väl något intraslad, dock vet jag nog hvad han vill säga dermed. Han menar: att — änskönt — fast — oaktadt — Hm, hm — om än — förutsatt — Han förstår ju hvad jag menar. Räfven. Nej, ty värr, ännu icke. Buffeln. Jag vill vara tydligare: Han mener ingenting annat, än att — ithy och alldenstund, — i betraktande deraf att — För tusande dj—r! nu må ni väl förstått mig. Räfven. Förlåt att min mygghjerna icke genast fattade rikdomen af din tankegång. Nu först begriper jag. Buffeln. Huru lyder då nu den tredje gåtan? Råfven. Det första är: F, det andra är: An; Det hela står mig ej långt ifrån. Buffeln. Den gåtan har fan sjelf smidt ihop. hur var den? Räfven. Det första är F, det andra är Ån; Det hela står mig ej långt ifrån. B uffeln. (Efter tre timmars paus.) Träffadt! träffadt! Råfven. Det vore oerhördt. Buffeln. Nej, jag har det ej än. (Tänker sex timmar ännu.) Nu är det träffadt! Det första F, Det andra An, det hela står dig ej långt ifrån. — Hvad döden kan det vara annat än din Svans. Räfven. (Afsides.) Hvilket Nöt. (Högt.) Verldens ljus, sol öfeer alla solar, du har också snart träffat nyckeln till denna gåta. Tillåt att jag faller ned och kysser stoftet af dina fötter. . Buffeln. Tillåtet. Räfven. Jättelikt är ditt förstånd, och ännu större din 17 
 
 
 
 
 258 godhet. Buffeln. Utan skryt är jag en genialisk Buffel. Stig opp, Herr Räf. Ni är från denna stund min intimaste tjenare. Räfven. Hvar finna ord, att prisa din godhet, o Buffel! Buffeln. Sök blott, och ni skall finna dem. Lät genast kungöra i Sahara, att jag riktigt löst trenne gåtor. Räfven. Det skall ske. Glänsa skall ditt namn i djurrikets häfder. Lefve Buffeln! — 
 
 
 
 
 259 VETENSKAPERNAS STRID Phil. Det är dock ett besynnerligt förhållande nu med mina värda Colleger. Det värsta af allt är att bland dem vara Rector. Kan någon förklara de underliga scrupler som uppstigit i deras hufven. De sträfva alla till samma ljus och stå äfven alla på samma grad af fortkomst, men ville man säga åt någon särskildt af dem: de andra söka samma mål som du, skulle denne genast invända: ja men baklänges, och lade man till att de hunnit lika långt, så finge man det lindrigaste svaret i ett gapskratt. Mathematiken aktar ingenting annat än Differentialer och Kroklinier, Chemien endast analyser och Hessiska deglar, Natural Historien blott blommor scara- beer och maskar i fiskögonen, och under allt detta står Latinet och ropar högt Cicero, Cicero. Råkar man bland dem nämna ordet Vetenskap, svara alla genast med en mund: hvad befalles, och benämner sig en i en annans närvaro med detta namn så skakar den andra med smålöje sitt hufvud och låter det passera för att ej väcka strid om ett blott ord. Mig kalla de samfelt en Fantast. Med vetenskapen har Filosophien ingen annan beröring än sitt luftsegleri. Så säger Physico Chemien, endast dess circlar osa af vetenskap säger Mathematiken, det enda interessanta vid den, säger Historien, är dess ramlande systemers öden och sluteligen kommer Medicinen fram och vill genom den vinna ljus an- gående Galls dårskaps organer, och Encephalomalachien. Att öfvertyga någon af dem att dess högsta möjliga resultat blir i evighet ett med det som för hvarje annan utgör det högsta må man ej försöka. Jag har försökt bevisa dem att det skenbart förgängliga i mina systemer icke i sjelfva verket är sådant, likaså litet som barndomens synliga undergång för att ungdomen ur densamma skall uppblomstra, vittnar om dess nullitet i en organisk skapelses evolution, och vittnar att ynglingen kunnat framspringa i sin fullbildning utan att hafva varit barn förut, men detta har varit och är hvad man kan säga för Mathematiken Latin, för Latinet Mathematik. Jag har ingenting emot ett subjectivt uppskattande af egen skönhet, ty detta utgör det oskyldiga vilkoret för naturens utveckling och herrlighet, men bryter det sin kyskhet så att det tillika antar ett objectivt lynne är det färdigt att 
 
 
 
 
 260 besmitta sig med jemförelser och föda det gräsligaste af alla missfoster: föraktet. Hvad är att göra? Det har synts mig bäst att sammankalla dem alla och så i ordning fråga en hvar på själ och samvete hvad han menar med sig som vetenskap och hvad han tänker om de andra. De skola snart vara här, och som jag gissar väl beredda mot hvar och en i gemen och mot mig i synnerhet emedan de redan på förhand som jag hört församlats för att rådpläga och disputera. (Öppnar fenstret och tittar ut) Min Gud! der komma de. Hvilket argument måste icke nyss kommit öfver Latinets läppar, att dömma af dess högt burna hufvud. Jag är öfvertygad om att endast alståndet hindrar mig att läsa i dess hvälfvande ögon alla krafttermers kraftterm Senatus populusque Romanus. Har mathematiken gjort problemer på sin näsa eller ser jag endast rynkor? Hvad betyder denna Natural Historiens lyfta- de hand. Den ser mig ut att vela på en gång bortfläkta grannens inkast och snappa en fladdrande dagfjäril. Hela sällskapet är exalterat, det är inbegripet i en disput. Nu nalkas de. Trapporna dåna, tambour dörren öpnas, hör hvilket sorl. (Röster i tambouren). (En röst) Otvifvelaktigt Cicero. (En annan röst) Jag för min del kan icke gilla att en Cicero och en Newton nämnas på samma dag. Det reella vetandet måste väl öfverväga allt annat. (En tredje röst) Mina herrar, det var fråga om Linne. (En fjerde) Nå nå nå nå, när Adam Smith kom fram med sin... (En femte) Det är en scandal att påstå att ett språk icke kan vara en vetenskap. (En sjette) Näh ej, hör nu på! hvad vill man säga om det inkastet. (En sjunde) Mina vänner, mina vänner, ho, ho ho, läsen David, läsen David mina vänner och dömmen sen. (En åttonde) Hvem påstår, att Chemien är en apothekare konst? (En nionde) Tyst tyst, govänner, hvad månne fantasten der inne nu håller på med? (Tutti) ha! ha! ha! (De inträda) (Philosophi- en) För att om möjligt kunna tillvägabringa en förlikning, som ju längre den fördröjes desto mer skadar upplysningens och culturens blomstring, har jag tagit mig friheten inbjuda mine herrar vetenskaper (alla småle) till ett samtal i hvilket som jag hoppas vi skola komma till det resultat att så många än i sinlig mening bära edert namn, i högsta bemärkelsen blott en vetenskap finnes. (A lla) Sant, bravo, får jag det en- gång medgifvit blott så vill jag se hvem som skall kasta mig ur 
 
 
 
 
 261 sadeln. (Philosophien) Vetenskap — (Alla) Till tjenst. (Philos.) Mina herrar jag tänkte säga vetenskap är varseblifningar bragta i system det är construerade under en lag, som omfattar deras alla momenter. Ju allmännare caracter denna lag har det är ju större mångfald den som enhet i sig sluter, desto upphöjdare är systemet desto mera utbildad veten- skapen. Då nu allt vetandes högsta mål således måste vara en lag, som sjelf enhet i sig sluter all mångfald, så synes ju klart att en gemensam mötesplats är bestämd för de på spridda banor vandrande vetenskaperna, och då veta redan innebär ett system, så finna vi äfven att allt som uttrycker veta är en vetenskap och följaktligen [för] till den gemensamma mötesplatsen på vägen. (Chemien) Således skulle då äfven Romerska Litteraturen t.e., denna mumie från en tid då vetenskapen låg i sin linda, kallas och vara en vetenskap i bredd med den i naturens djupaste hemligheter kraftfullt inträngande Chemien? Om den innebär ett misch masch af hvad Cicero och gat- pojkarna i Rom gemensamt utarbetat, så må den vara god för den som nyfikenheten drifver att göra dess bekantskap, att Chemien har den att tacka för något, se det är en sak som jag vågar dra i tvifvelsmål. (Latinet) Du borde blygas, Chemie, att tala om ditt inträngande i naturens hemligheter i vetenskaplig mening, du naturens storinqvisitor i den ovetenskapliga meningen att bränna, sveda och förstöra allt. Om du sätter råg i din degel och bränner den för att undersöka hvaraf den består, så har experimentet lyckats då analysen ger dig aska i stället. Hvad är då råg? Säkert aska. Efter du nu vet rågens beståndsdelar så bör du väl kunna göra råg; men jag menar den ur din fabrik kunde smaka nog bäsk och gifva en knapp skörd om den såddes. (Mathematiken) Jag förenar mig med Chemien hvad Latinet angår, ehuru jag visserligen äfven ingår på Latinets tanke om Chemien. Att språk i allmänhet icke kunna vara vetenskap fordrar väl intet bevis. Att Chemien åter, då vetenskap väl ej kan vara annat än ett vetande med visshet, icke åtminstone i sträng mening kan bära detta namn visar vanskligheten af dess theorier, och den dagliga ombytlighe- 
 
 
 
 
 262 ten i desamma. Likväl vill jag ej neka dess stora nytta, jag kan säga nödvändighet, i det practiska och samhället, hvilken ger den ett rum närmast physiken, som otvifvelak- tigt mäst står i frändskap med det rena och vissa mathema- tiska vetandet, om jag undantar dess fina ideer om polaritet och Electromagnetism, hvilka utgöra dess svagaste sida. (Tutti) Se der ha vi hädelsen! vetenskapens värde skulle bero af dess hushållsnytta! (Historien) Hvem ville undra på att Mathematiken för detta språk. Har den ej hela sin betydelse, den så väl som dess clienter Physiken och Chemien, deraf att den är för mankönet hvad Cajsa Varg är för Qvinnorna. Den lär ju oss bäst, huru vi böra baka palatser och torn, koka kanoner, steka skep med bränspeglar, späcka fästningar och dylikt, och vid allt detta har den äfven Cajsa Vargs lösen "Man tager" ty det samma är ju det "antag" som den beständigt för i munnen, men hvadan den skall taga och hvad den skall få, deri ligger en qvint, som den ej besinnar. (Medicinen, ryckande Theologien i kappan, hviskar) Bravissimo! hvar nu ett rike sätter sig opp mot sig sjelft huru kan det då bestå? Låt man faculteten först dra sig en apathie på nacken genom för stark irritation, så skall väl jag kröna verket och knäppa den. (A lla språken) Sant, sant, Historien har rätt: det mathe- matiska högmodet skall qväsas. (Chemien) Håll! Påståendet kräfver en analys. (Mathematiken) Bevisen, go' herrar, bevisen. (Physiken) Sämja, mina herrar! undviken denna polarite. (Mathemat.) Jag tager de andra faculteterna till vittnen. Hvad säger Medicinen? Är språk vetenskap? (Medicinen) De jure icke. (Mathem.) Se der. Jag plägar ej yrka något som jag ej kan bevisa. Min styrka ligger i vissheten. (Medicinen) Är det så, så vill jag gifva denna visshet tre små piller, som jag menar skola göra också den litet dubiös; och då lär väl den philosophiska Faculteten vara i det närmaste i själatå- get, för det första, om jag ber dig säga mig med visshet huru mycket längre peripherien är än diametern. Kan du det? Profecto så länge du finns till får du räkna och räkna i en så simpel sak och skall ändå på slutet få lof att tillstå att den qvasivisshet du kommit till är att du ingen visshet i detta fall 
 
 
 
 
 263 kan ernå. Du hade då bläckat ned vår herres hela vackra jord med decimaler och långt ifrån att veta det begärda förhållan- det med visshet vet du ej ens med visshet att du ej med visshet kan veta det. 
 
 
 
 
 264 JÄTTEN BURRENBORG I en liten by högt upp i landet bodde för lång tid sedan en fattig enka med många små barn omkring sig. Hon hette Frimodig efter sin man, som varit en krigsman i tiden, och fått detta namn då han inskrefs som soldat, emedan han sett så trygg ut med sin stora tuggbus under ena kinden. Det sägs om gamla Frimodig, att han i alla sina dagar varit en tapper man och bestått sig tvenne bussar, en på hvardera sidan, så ofta han gick i strid samt sednare äfven i hvardagslag allt ifrån den stund då han blef gjord till korpral. Med allt detta förblef han dock ganska fattig och efterlemnade vid sin död, då han stupade i en drabbning, ingenting annat åt de sina än en kär helsning till hustrun, att hon skulle tillhålla barnen att tjena sig upp och bli dylika karlar som han. Denna förmaning fingo de sedan ofta höra af sin moder och bjödo till att följa den så godt de kunde, hvarföre den äldsta bland gossarna, en som nyss fyllt tolf år, gärna viste sig så hemma som ute med två pappers eller brödbussar i munnen och såg då ut riktigt som en liten korpral. Folket i byn talte både illa och väl om lilla Lasse Frimodig, så hette gamla Frimodigs äldsta son. Väl medgaf man att ingen kunde vara ett bättre barn emot sin moder än han var, och att han ofta försakade det nödvändigaste för att lätta hennes bekymmer både för honom och hans yngre bröder, men å andra sidan sade man att i hela byn icke fanns en större dansmästare och erkeklippare än just denna gosse. Och i sjelfva verket föreföll alldrig något upptåg och pojkstreck, der icke Lasse Frimodig var med och var tillställare. På detta sätt fick han stor vana att hitta upp allehanda och att reda sig och komma unnan, och ingen trumslagare rör vigare sina pinnar än han dageligen fick lof att röra sina ben, då han åter varit framme med något spratt och måste kila unnan dem som förföljde. Men det led till julen och Lasse satt en dag hemma i sin moders stuga och såg hur hon redde till bakning till helgen. Då han betraktade hur liten deg hon hade att baka af och hur många de voro, han och hans syskon, som skulle äta, blef han sorgsen till sinnes och började tänka allehanda tankar. Så tänkte han: Huru länge skall detta bröd räcka åt oss 
 
 
 
 
 265 alla? Om jag blir hemma, så finns här en mer att mätta och det är nog ren att de andra äro så många. Dessutom är jag en storätare och alltid hungrig. Det är ej länge jag håller brödbussen bakom tänderna, innan den slinker i magen. Jag må derföre i tid laga mig ut i verlden och söka min lycka hos andra; kanske kan det gå mig så väl att jag kan hjelpa äfven dem som äro här hemma. Så funderade nu lilla Lasse Frimodig der han satt i modrens stuga och såg på henne och sina många smärre bröder. Men åter föll det honom in: Om jag ger mig åstad, hvart skall jag väl taga vägen. Här i byn äro alla fattiga och hos fattiga båtar det icke att söka goda dagar. Går jag åter till främmande och söker tjenst, lära de icke sätta mycket värde på en sådan liten klippare som jag är ännu. Nej, jag vill begifva mig in i den stora skogen här vid byn och söka upp Jätten Burrenborg, som säges bo der. Han skall vara den rikaste man på jorden och dertill mycket enfaldig. Åt honom vill jag bjuda mig ut till vallgosse eller till betjent. Det är en karl som kan betala. Väl berättas det om honom att han skall bruka äta upp barn, som han råkar öfver, men något måste man våga, och alltid lär jag komma att bli honom något för benig att få mellan tänderna, så stor och stark han är. Knappt hade han tänkt detta i tysthet för sig sjelf, när han tog sin mössa och begaf sig ut ur stugan. Och som det var vanligt att han rännde omkring i byn och sällan hölls hemma, frågade ingen efter att han gick, utom att modren brummade till honom några ord i dörren, att han släppte kölden in på hennes deg. Men djupt i skogen bodde i sjelfva verket herr Burrenborg och var en stor och förfärlig jätte. Han hade föröfvat mycket våld i sina dagar, och röfvat och dödat hvem helst han kommit öfver och sålunda samlat sig så stora skatter att ingen vanlig menniska förmått lyfta ens hälften af hans ädelstenar, att icke nämna hans guld och silfver. Allt detta förvarade han nu i sin borg, som han uthuggit i sjelfva gråa berget, men utanför hade han särskilta hus för sin boskap, som äfven var af jättesort likasom han sjelf. Nu för tiden höll sig herr Burrenborg mera stilla och gick alldrig ut på plundring, mycket derföre att han var blefven alltför fet och stormodig, men mest emedan han kommit att 
 
 
 
 
 266 förälska sig i en Jättinna, jungfru Sossa, som bodde i ensamhet några mil från hans borg och var genom arf ännu rikare än han. Hela hans håg var nu vänd till henne och hennes skatter, och han gaf sig ej tid till annat än att spatsera i skogen och tänka på henne. Han hade väl redan flere gångor friat men icke kunnat få hennes samtycke, af orsak att hon höll honom för att vara alltför oborstad och enfaldig och dessutom begifven på starka drycker. Detta sistnämnda ägde väl icke grund, men hon hade någongång, då han besökte henne sett honom mäta sig med träden i skogen och med stor belåtenhet gå förbi de mindre, men deremot slåss och grassera med de stora furorna, som voro en smula högre än han. Detta trodde nu Jungfru Sossa honom göra i dryckenskap, men han gjorde det blott af kärlek till henne, emedan han icke kunde tåla att hon skulle se någonting i verlden öfverskjuta honom. Emellertid hade han, som sagdt är, flere gångor fått gå hem från sin brud med afslag, och plägade då en lång tid åter antingen vandra ensam omkring i skogen och mäta sig med tallarna, eller också sitta hemma utanför sin dörr, och böla af sorg i kapp med sina oxar. Lilla Lasse Frimodig gick såsom sagdt är helt stilla från sitt hem och styrde sin kosa rakt in åt skogen. Det var väl vinter, och kärren voro frusna redan, men dock hade snö fallit sparsamt detta år så att den låg blott fläcktals mellan träden. Lasse hade föreställt sig att han väl snart skulle råka på Jätten, men han fick vandra och vandra, och ingen jätte hördes af. Då det nu äfven började skymma till natt omkring honom der han gick i den ödsliga skogen, blef han hemsk till mods och tänkte med ånger på sitt oförstånd att så dristigt hafva gifvit sig ut på den farliga färden. Men när han ville vända om till byn, märkte han snart att han redan kommit vilse och att inga spår viste honom vägen tillbaka. Hvad var att göra? Han fick lof att gå vidare för att icke stelna bort i den grymma kölden, men som han ej var någon ängslig pojke, såg han sig tillika uppmärksamt omkring efter någon lägerplats till natten, der han kunde finna värma och hvila. Sålunda kom han ut till randen af en ofantlig kärräng, som låg der öfversvämmad och tillfrusen framför honom. Som han nu stannade för att eftersinna hvad han borde företaga sig vidare i sin nöd, blef han varse helt nära det 
 
 
 
 
 267 ställe der han stod en höstack, så stor, att ingen af de lador, han sett kunnat inrymma ens en hälft af den. Hå, tänkte han, här får jag ändå varmt att ligga i natt, och när det blir morgon hittar jag väl på något råd. Gissar jag rätt så har Herr Burrenborg sin äng här, ty ingen annan har kunnat lägga ihop en sådan stack som denna är, och kanske kommer han sjelf hitåt för att hemta hö, så får jag ändteligen råka honom. Med dessa ord kröp han så djupt han slapp in i höet, och somnade snart helt varmt och godt. Men just denna afton då lilla Frimodig var på sin vandring höll Herr Burrenborg på att laga åt sig en ny rock till helgen. Den var blefven färdig nu och var gjord af två de största oxhudar samt skuren så att den skulle bäras med hårsidan utåt. Till färgen var den framtill röd och hvit, baktill svart och hvit. Herr Burrenborg kunde endast sällan och till högtids bestå sig en sådan brokig drägt, emedan hans kreatur voro nästan alla af brun sort. Han fick derföre lof att i hvardagslag gå enfärgad, och var detta för honom ganska påkostande, alldenstund han då icke tyckte sig vara bättre klädd än träden och stenarna i skogen, hvilka äfvenledes voro helt gröna eller helt gråa. Derför var det nästan endast på sina friarfärder och vid högtidliga tillfällen då han tågade i brokig skrud, som han pöste och bullrade med granar och tallar, eljest gick han helt spakt förbi och låddes icke se dem af förlägenhet. Hvar och en kan väl derför föreställa sig huru belåten han skulle vara, då han fått sin nya granna rock färdig och betraktade de röda och svarta olikformiga fläckarna på den hvita botten. Han strök sig om skägget af välbehag och tänkte mångahanda tankar, men alla glada. Nu torde Jungfru Sossa, mente han, få lof att ge efter, då hon får se mig i denna drägt. Frågan är allenast huru jag skall ställa till för att låta henne se mig på ryggen också, der jag är svart och hvit, ty illa afspisade hon mig, då jag sednast besökte henne för det att jag vände mig om vid helsningen och bockade först mot henne och sedan från henne i akt att visa henne äfven min brokiga rygg. Denna stora artighet tycktes hon då icke vilja lida. Nu må jag derföre buga rätt fram, men så djupt att hon kan se öfver mig hel och hållen. Dock måste jag först i morgon öfva mig litet att gå och röras 
 
 
 
 
 268 i den nya rocken, för att kunna göra det med ansenlighet och vana. Jag har också dessutom ett ord otaladt med den gamla furan som står vid randen af min kärräng. Den har stått der många år i sin förmätenhet, och har jag hittills icke vågat annat än snegla ditåt, då jag arbetat med mitt hö, emedan jag då städse varit hvardagsklädd. Nu kan det vara tid att utröna hvilkendera som är den andras öfverman, grönkolten eller jag. Med sådana stolta och fröjdefulla tankar tillbragte herr Burrenborg aftonen, hvarefter han makligt utsträckte sig på golfvet i sin grotta, mumlade några gångor Sossas namn och insomnade. Lasse Frimodig låg emellertid i det varma höet och sof. När han ändteligen vaknade tyckte han sig hafva vilat nog, vände sig omkring och stack sin trubbiga näsa fram ur stacken, för att se efter hur det stod till der ute. Det hade blifvit dager redan så att han tydeligen kunde urskilja alla föremål i nejden. Han tänkte derföre krypa ut ur stacken och fortsätta sin vandring, men då han kände huru kall luften slog emot hans ansigte och huru varmt han deremot hade längs ryggen, låg han stilla och besinnade sig. 1 detsamma begynte han höra ett doft susande från skogen på andra sidan om ängen. Hå, hå, tänkte han, blir det nu blåst till med en sådan köld, så får jag icke roligt att spatsera i dag. Jag må åtminstone dröja qvar här litet längre. Emeller- tid tilltog susningen hvarje stund och Lasse spände upp ögonen och såg på träden, om de icke skulle börja svigta och röras; men de stodo helt stilla, hvilket högeligen förvånade honom. Snart blef han dock till sin häpnad varse huru det förhöll sig med denna sak, ty på andra sidan ängen i skogsbrynet framträdde nu herr Burrenborg sjelf i sin högtidsdrägt och blåste af stolthet i detsamma så öfver- måttan starkt och högtidligt att det let som om hundrade orrar slagit ned på engång och begynt spela. En sådan syn hade Lasse alldrig väntat att få se, och han drog skälfvande sitt hufvud in mellan axlarna och låg der som en liten mulvad gömd och tittade ur höet. När herr Burrenborg, såsom sagdt är, kommit ut på ängen och blåst, stod han en stund och vände sig omkring på 
 
 
 
 
 269 samma ställe liksom för att visa sig på alla sidor för träden och buskarna. Han var nu klädd så präktigt, tyckte han, att han alldrig tillförene uppträdt i sådan ståt. Ty utom sin nya brokiga rock, bar han på hufvudet en luden mössa till hvars blotta örlappar tvenne räfvar måst sätta till sina pelsar. Denna bar han fastknuten under hakan förmedelst de båda nedhängande svansarna. I handen höll han till käpp en temmelig granspira, hvars knopp utgjordes af en ofantlig upp och nedvänd silfverbägare. Lasse Frimodig hade, så käck han var, för sitt lif icke vågat stiga fram och visa sig för denna bjesse. Han tordes knappt draga andan, så rädd var han, då herr Burrenborg åter begynte röra sin oformliga kropp till gång och med långsamma steg nalkades stacken. Faran var dock i sjelfva verket mindre än han föreställde sig den, ty herr Burrenborg hade för tillfället annat i sinnet än att bekymra sig om sitt hö, och han kastade blott i förbigående en flyktig blick på stacken, hvarefter han stannade framför en urgammal fura som växte der nära intill, och som betydligt öfversköt jätten i höjd, så väldig han än var. Framför denna fattade han nu stånd, stod en stund och såg upp mot trädet med rynkade ögonbryn, hvarpå han lade händerna spotskt i sidan och frågade sträft och öfvermodigt: hvem skulle min herre vara? Antingen nu furan icke begrep detta språk eller icke brydde sig om att svara, men visst är, att hon förblef helt tyst. Detta förargade herr Burrenborg ännu mer och han utbrast: Jag skall visa er, min långbenta gynnare, hvad det har med sig att stå och kika på en annans äng. Är det jag eller ni som har att passa sig här? Och med dessa ord fattade han furan i toppqvistarne och lufvade om den hederligen. Äfven detta tycktes dock det saktmodiga trädet sätta sig öfeer och så snart herr Burrenborg släppte af, tog det åter helt lugnt sin förra ställning. Utan tvifvel hade det varit kärt för herr Burrenborg om hans motståndare yttrat ett förtrytsamt ord eller skuffat honom alldrig så litet med en af sina många armar, emedan han då fått bättre anledning att vara våldsam, men då sådant icke skedde, måste han söka skäl hvar han kunde och han talte: herrn tycks vara någorlunda nackstyf, sade han, och trotsa på ert hårda hull, så att ni aktar hvarken reson eller handkraft, så får ni då 
 
 
 
 
 270 skylla er sjelf om jag blir litet hårdhändtare. Med dessa ord fattade han med båda händerna tag i de öfversta qvistarna, hoppade upp, stödde fötterna mot stammen och bröt till med sådan kraft att furan brast af tätt under kronan såsom om den blifvit halshuggen, Men herr Burrenborg hade illa beräknat sitt angrep, ty han föll sjelf baklänges ned på den öfversvämmade ängen och slog med nacken ett hål i isen, så att vattnet sprutade fram ur remnorna. Stöten var så våldsam att han endast snarkade ett djupt tag och blef liggande orörlig på stället. Lilla Lasse Frimodig hade nu legat och sett på hela detta spektakel. Hade han trott sig kunna hitta hem tillbaka och icke fruktat att svälta ihjäl i den ödsliga skogen, skulle han säkert tagit till fötterna nu, och kilat af, medan jätten låg der i sin svimning, men för närvarande var herr Burrenborg hans enda tillit, så förfärlig han än syntes vara. Också tycktes han vara minst farlig att nalkas nu, då han var så redlös och medfaren av fallet, och Lasse hoppades i alla händelser kunna fly unnan, om jätten, i det läge hvari han nu befann sig, ville tillfoga honom något ondt. För den skull kröp han, efter långt besinnande ut ur stacken och gick till stället der herr Burrenborg låg, och var han, då han ställde sig tätt invid hans hufvud, jemt så lång att han räckte upp till spetsen af hans långa uppåt vända näsa. Som han nu stod der, slog herr Burrenborg upp sina ögon som voro stora som thefat, och blängde rakt upp mot himmelen utan att veta till sig ännu. Lasse höjde då sin röst allt hvad kan kunde och sade: "Behöfver nådig herrn någon hjelp, så säg hvad jag skall göra; jag är genast färdig." Herr Burrenborg drog en djup suck och talade för sig sjelf: "Detta var det förskräckligaste slag jag någonsin fått och piper det än i mina öron liksom om jag hörde riktiga ord. Men jag må försöka att stiga opp, kanske blir det bättre med mig." Nu ville han lyfta upp sitt hufvud och försöka krafla sig till fötters, men se det var ogörligt. Wattnet hade nemligen åter stelnat kring hans lur viga mössa, så att den var fastfrusen i isen, och som den tillika var tillknuten under hans hake, låg han fästad der han låg. "Nu märker jag väl att min sista stund är kommen," sade han med sorgelig stämma; "mitt hufvud är blefvet så tungt 
 
 
 
 
 271 att jag icke förmår lyfta det af stället, Det är som om det vore fastspikadt i marken, och hvad hjelpa mig fötterna, som jag någorlunda kan röra, om hufvudet icke följer med. Ja, med mig är det nu ute, och alldrig skall Sossa se mig i min brokiga rock och bevekas af min fägring. "Vid dessa ord drog han en suck, sträckte ut de långa benen och väntade att få dö. Detta var just en lycklig stund för lilla Lasse Frimodig. Han fattade dristigt herr Burrenborg i det röda skägget; skakade honom vaken igen och sade: haf godt mod, nådig herre, och bry er icke om att dö ännu. Vill ni endast lofva mig en hederlig vedergällning så skall jag hjelpa er upp igen. Herr Burrenborg blängde sidlänges med sina thefatsögon och blef varse gossen. "Ack," sade han, "hvad förmår väl en sådan stackare som du uträtta. Men antingen du är af barnslägte eller grisslägte, så hjelp mig så godt du kan, och vet att du icke skall göra det för intet." Nu blef lilla Lasse Frimodig flink i fingrarna. Han klef genast upp på herr Burrenborgs bröst och löste upp de hopknutna räfsvansarna under hans haka; derpå hasade han sig åter ned till marken och drog mossan från hans panna. "Se så, nådig herre, försök nu att stiga upp, så menar jag det skall gå för sig." Herr Burrenborg försökte då att lyfta på sitt hufvud och märkte att det följde med. Häröfver blef han outsägligt glad och blåste till af belåtenhet, såsom han plägade då han var allra mest nöjd med sig sjelf. Derunder reste han sig upp hel och hållen tog med tummen och pekfingret Lasse öfver nacken och lyfte äfven honom i jemn höjd med sitt ansigte, hvarpå han höll honom tätt framför sina ögon och beskå- dade honom grinande af välbehag. Lasse hängde der nu som en sidensvans i snaran och stirrade utan att våga röra en lem. Men herr Burrenborg tog till orda och sade: "du tyckes mig sannerligen duga till ett och annat och skulle jag genast äta upp dig så läcker ser du ut. Men efter jag lofvat dig en vedergällning för den tjenst du bevisat mig, så vill jag göda dig några dagar tills du blir än fetare och sedan ge dig åt Sossa min brud till julstek, då du får den fröjden att knastra under Sossas vackra tänder. Detta skall blifva din lön." Med 
 
 
 
 
 272 dessa ord stoppade han gossen i sin flicka och begaf sig hemåt, glömmande i sin förtiusning både käpp och mössa. Nu hade lilla Lasse Frimodig god tid åter att fundera, der han låg i Jättens ficka och var ärnad att uppätas, det första han blifvit litet fetare. Väl kände han den sköna lukten af herr Burrenborgs vägkost, som han tagit med sig till frukost, och hungrig var han äfven, men äta se det var en fråga om han skulle tordas det, då ingenting var för honom farligare än att blifva fet. Emellertid kände han omkring sig med handen och fick tag i ost, kött och allehanda läckerheter, och som hungern var större än försigtigheten tänkte han som så: Kommer dag så kommer råd, och började äta af hjertans grund. Han hade just hunnit blifva väl mätt, då han kände herr Burrenborgs hand öfver sig åter och drogs upp ur fickan. När han nu kunde se sig omkring, märkte han att han befann sig i jättens stora bergsal, som dock var ganska mörk ännu, emedan den icke hade några fönster. Men nu tände herr Burrenborg upp en ofantlig brasa på spiseln, och då fick Lasse se under, som han väl alldrig kunnat drömma om att han skulle få skåda. Af sådant husgeråd, som träffas i menniskors boningar såsom stolar, bord, sängar och dylikt fanns i herr Burrenborgs sal icke minsta spår. Han förstod icke att snickra sjelf och kunde ej heller åtkomma hos andra några så stora saker som han behöft. Derför var han utan sådana. Men på tre väggar i salen hängde tätt invid hvarandra stora trän, granar och tallar, somliga torra och barrlösa, andra gröna ännu. Dessa voro egentligen toppar af sådana trän, som varit högre än herr Burrenborg sjelf, och som han på sina vandringar i öfvermod afbrutit och hemfört till segerbyte. Det var hans största fröjd i ensamheten att sitta på golfvet och betrakta dem, emedan han då tyckte sig vara en man, som uträttat något i verlden och icke var att narras med. I sig sjelfva voro dessa visserligen ganska simpla väggprydnader och hade intet värde i andras ögon än ägarens, men desto dyrbarare voro de saker, som funnos på dem upphängda. Ty på hvarje gren och qvist, från den största till den minsta, voro fästade klenoder af guld, silfver och ädelstenar, den ena klarare än den andra, så att, då brasan på spiseln uppflammade, hela salen på engång tycktes råka i låga af deras glans. Midt på golfvet syntes herr 
 
 
 
 
 273 Burrenborgs bädd af hö och hudar, och gjorde ett stort afbrott mot all denna herrlighet. Den fjerde väggen i salen upptogs af dörren och en ofantlig eldstad, hopföst af grofva stenblock. Äfven denna skimrade likväl af dyrbara metaller och stenar, som voro instuckna i alla remnor och hål i densamma. Det var nu middagstid, men herr Burrenborg var så illa medfaren af det svåra fallet att han hvarken orkade äta sjelf eller stilla sina kreatur. Han riglade blott dörren, och lade sig långsträckt på sin bädd, der han under mycket pustande och sossande insomnade. För lilla Lasse Frimodig var detta det yppersta qvarter, han kunnat tänka sig, och hade han icke haft i utsigt att blifva uppäten, hade han trott sig vara i himmelriket. Hela dagen gjorde han intet annat än gick omkring från träd till träd i rummet och beundrade de herrliga saker, som hängde på dem. När det blef afton sof herr Burrenborg allt ännu så att han snarkade. Lasse tog då och åt qvällsvard i ro, hvarefter han drog en duktig hud från jättens bädd, insvepte sig i den och somnade äfven sjelf. Då han vaknade följande morgon, fann han att herr Burrenborg redan gått ut. Han ville då titta ut, äfven han, men dörren var tillbommad. Nå väl, tänkte han, mat finns här i öfverflöd, ved också och efter herrn har jag ej ledsamt, värre dagar har jag haft. Ett är ändå litet ruskigt att tänka på och det är att blifva uppäten bäst man håller på att äta sjelf. Det är derför tid att vara på sin vagt, ty man vet icke så noga när det kan gälla. Med dessa ord började han bryta qvistar och stickor af veden som låg uppradad vid spiseln. Dessa stack han nu in under sina kläder öfverallt längs armar, ben och rygg tills han blef helt styf. Sedan han gjort det, tände han upp en dugtig brasa, bredde sig smörgåsar på ost och kött och lade sig helt beqvämt i ett hörn af salen på sin pelsbädd för att äta frukost. Han hade icke legat lång stund, då han hörde tunga steg utanför och underliga läten, likasom snyftningar, men så hårda, att det let såsom då man bränner kaffe och bönorne fräsa och slängas af och ann i brännaren. Hvad kan nu gå åt herr Burrenborg, mente han, efter han snyftar såder. Nu lär 18 
 
 
 
 
 274 han fått sig en värre stöt än i går. Här är det bäst att gömma sig och vara stilla nu, ty gissar jag rätt är han vid knottrigt lynne denna gång. Härvid drog Lasse fällen öfver öronen och kikade blott med ett öga fram af nyfikenhet. Emellertid öppnades dörren och in trädde icke herr Burrenborg, utan hans kära brud och sköna älskarinna, den högtidliga jungfru Sossa. Då hon stått en stund och sett sig omkring i salen, drog hon upp ur kjolsäcken sin hvita harskins näsduk, torkade sina ögon suckade och talte. "Ack," sade hon, "nu finner jag att min svarta korp sagt sannt då han kom hem i aftse och berättade att han sett herr Burren- borg falla och blifva liggande död på sin äng. Här är tomt hus, och ägaren skall väl alldrig mer återkomma. Grymma Sossa, nu är det för sent att ångra all den stränghet du visat honom. Ack om han vore vid lif ännu, annorlunda skulle jag då bemöta honom än jag hittills gjort. Burrenborg, Burren- borg, nu får min skönhet, som jag så grymt nekat dig att äga, vissna osedd och otillbedd bland träden i skogen, och ingen skall mer tigga om min gunst och böla af sorg då jag visar mig tvär och liknöjd." Med dessa ord satte hon sig ned på spiseln och gret med det finaste ljud hon kunde frambringa, så att det let nästan som då en katt jamar, allenast att hennes jamande var mera förnämt och uthållan- de Lilla Lasse Frimodig hade svårt att hålla sig från skratt, då han såg och hörde allt detta. Isynnerhet fann han det öfvermåttan roligt att höra henne tala om sin skönhet och att tänka huru herr Burrenborg äfven var förtjust af den, och han höll i tysthet mönstring med henne, der hon satt i sin förmenta fägring på spiseln och jamade och gret. För sorgens skull var hon nu klädd i svart. Till klädning hade äfven hon såsom herr Burrenborg skin, men icke af oxar såsom han, dertill var hon mycket för sedesam, utan af kor och rättast sagdt af en enda. Af denna hade hon tagit huden så skickligt att den icke fordrade en enda sömm utan var hel ända fram till nosen. Hon hade allenast bortskurit bakbenen och jemnat fållen, dock så att ryggskinnet fått behålla sin fulla längd. Ty emedan hon räknade sig att höra till de förnäma, ville hon nyttja släp och hade ansett sig värdig att bära det så långt, att hon till och med lemnat 
 
 
 
 
 275 svansen qvar sittande. För att taga denna drägt uppå sig behöfde hon blott sticka armarna ut genom frambenlingarne och jemka anletet ut der hvarest kons nos sutit, så var hon skyld från hufvudet till fotabjellet, såsom nu. Af smycken och klenoder, som hon eljest både ägde och älskade, bar hon vid detta sorgeliga tillfälle inga, om man undantager kohornen, dem hon behållit qvar på skinnet, emedan hon hört af sin korp att bättre fruntimmer brukade horn- kammar på hufvudet och trott att de vore af sådan beskaff- enhet. Hon var sålunda i sin bedröfvelse klädd utan all flärd och som man säger enkelt men snyggt. Emellertid var det icke så mycket vid hennes klädsel Lasse fäste sin uppmärksamhet som icke mer vid hennes fagra ansigte. Väl kunde han icke så noga se hennes panna och ögon, emedan hon för det mesta höll sin harskinsnäsduk framför dem, men hvad han såg, nemligen hennes näsa och hake, var tillräckligt för att inge honom ett särdeles begrep om herr Burrenborgs smak. Dessa båda delar tycktes såsom tvenne kära bröder från början hafva sörjt öfeer att de blifvit åtskiljda genom munnen, hvarför de tagit till att växa och böjt sig, den ena uppåt, den andra nedåt, tills de råkats åter. Huru nu förhållandet må hafva varit, men för närvarande syntes de hafva blifvit oense åter genom den ständiga samvaron. Skulle någon fråga hvems felet varit, så torde det hafva varit näsans, emedan den liksom icke ville tåla att haken sköt framom den, utan för hvarje gång Sossa rörde läpparna antingen hon talade eller snyftade, blef röd och naggade till sin broder rätt hederligen. Denna åter, som tycktes vara mycket fogligare, hade för att skydda sig klädt sig i en tem- meligen tät pels af hvitt skägg, och vände helt saktmodigt ryggen till så ofta den andra högg. Hon hade nu sutit en stund och tjutit då hon ändteligen gaf akt på brasan, emedan den började bränna henne genom skinklädningen. "Se," sade hon, "denna eld har jag vid mitt gråtande icke varseblifvit. Den ser mig ut att vara nyss upptänd, och är det alltså möjligt att kusin Burrenborg lefver ännu och är allenast utgången. 0 att så vore. Men hvilken annan skulle väl hafva tändt upp brasan än han, och sen i går har den icke kunnat brinna. Jag vill då hvila här en stund och vänta och endast om han dröjer alltför länge gå 
 
 
 
 
 276 till hans äng, som jag ärnat, och se efter om han ligger död der." Kanhända hade hon länge fortsatt detta samtal med sig sjelf, men nu hördes tunga steg derute och snart syntes herr Burrenborgs burriga gestalt i dörren. Han blef stående såsom en bildstod och händerna föllo ned vid hans sidor, då han såg hvilket främmande han hade derinne. En sådan ära och lycka hade alldrig tillförene vederfarits honom. Oförmögen att tala ett redigt ord stod han der och stammade och sossade och stottrade i mening att uttrycka sin glädje, då jungfru Sossa steg upp med värdighet och sade: "Det är mig osägeligt kärt att se er vid lif ännu, kusin Burrenborg, efter det svåra fallet i går. Min korp berättade mig redan, att ni var död, och gjorde det mig en ganska stor sorg för vår slägtskaps skull. Det var också i förmodan att träffa er död, som jag i dag vikit in hos eder, eljest hade min blygsamhet visserligen icke tillåtit mig att stiga öfver en ungkarls tröskel." Detta värdiga tilltal gaf herr Burrenborg nytt lif ända ned i tåspetsarne. Han steg nu artigt fram och kysste sin sköna kusins hand, hvarefter han kom till ord. "Ja," sade han, "detta var i sanning det svåraste fall jag i mina dagar gjort, hvilket kan skönjas äfven deraf, att denna mössa, som jag bar på mig då, och som jag nu varit efter till valplatsen, befanns inkilad i sjelfva hårda isen så att den med möda ficks lös. Hvad mitt hufvud skulle slita vid en sådan stöt är lätt att inse, och trodde jag icke annat än att äfven det var krossadt nu, såsom mitt hjerta längesedan slagit sig sönder mot er hårdhet, allrakäraste Sossa." "Nej hör man på hvilka ord, sade jungfrun med mycket välbehag, der ser man hurdan ni kan vara när ni är nykter. Eljest är det underligt att kusin icke kommer till stadga, utan alltid blottställer sig för sådana äfventyr, som sluteligen kanske skola kosta kusin lifvet." "Denna gång var det svårt att hejda sig," sade herr Burrenborg. "Betänk det, min nådiga engel, att en skamlös sälle stått i många år vid min äng och trottsat mig. Då jag höfligt tilltalar honom, svarar han ej ett ord, och då jag tog honom i lufven för att lära honom seder, ger han mig en knuff så att jag faller baklänges mot isen och blir liggande såsom död." 
 
 
 
 
 277 "Skyll icke på annat än ert förderfliga drickande, kusin," sade Sossa med ifver så att till och med näsan blef het och högg till hakan," låt bli att dricka, så får ni se att ni håller fred och icke kommer i vidlöftigheter." Herr Burrenborg, som icke förstod att Sossa mente starka drycker, hvilka voro honom alldeles obekanta, utan trodde att hon ville neka honom att förtära hans enda oskyldiga dryck, som var vatten, blef ängslig och visste icke hvad han skulle svara, utan stod der och hängde läppen helt häpen och stum. Detta stilla tigande höll Sossa för en god verkan af sina förmaningar och som hon ansåg rådligt att smida medan järnet var varmt, som man säger, fortfor hon vidare: "Ja, ja, kusin Burrenborg, jag talar till er som en vän och slägtinge, lägg af er osed, ät så mycket ni vill, men drick icke. Jag har många gånger, då ni besökt mig, med sorg sett er oregerlighet, som icke varit annat än en verkan af er fula ovana, och är det mest för den, som jag icke velat gifta mig med er; ty hvarför skulle jag fästa mig vid en utsväfvande man. Kom ihåg att ni har fått förstånd ni och borde veta mer än de osjäliga djuren, men när ser ni någonsin edra kreatur dricka såsom ni." "Jämmer och nöd", sade herr Burrenborg djupt suckan- de, "hvad vill man göra då törsten kommer på?" "Ja, törsten, törsten," svarte Sossa allvarsamt," den skylla alla drinkare på. Edra oxar törsta också, men svara mig när ser ni någonsin dem dricka?" "Ja, ja, ja," sade herr Burrenborg helt häftigt, "vid min brokiga pels, visst dricka de så väl som jag och mera ännu om det bestås." "Nå det kan man kalla att vara långt kommen," utbrast Jungfru Sossa i vredesmod, "det är att hafva hunnit bottnen af all skam, att icke allenast idka konsten sjelf utan att äfven förleda oskyldiga kreatur och lära dem den samma vanart." Hon teg. Men herr Burrenborg hade varit färdig att gråta, så häpen och sorgsen var han blefven genom detta hårda tilltal. Mest smärtade det honom att han icke kunde inse någon möjlighet att låta bli att dricka sjelf då han var törstig och att äfven vattna sina kreatur. Skulle han åter göra det, hade [han] nu hört Sossas stränga dom, som han förmente, 
 
 
 
 
 278 öfver ett sådant brott. Ändtligen ville han försöka ställa saken till rätta så godt han förmådde och kom till ord. "Allrakäraste kusin och Engel," började han med stor ödmjukhet, "det kan visst vara sannt att jag felat och jag vill icke neka att jag någongång öfverflödat mer än nödigt varit. Men så är det ju en sak som kan rättas framdeles, och vill jag göra mitt bästa, för att icke ådraga mig min kusins ovilja. Litet måste man dock förtära, så mycket som att läska sig med, annars vet jag icke hur det skall bära sig att lefva, och tror jag att kusin sjelf icke försmår att taga sig en liten läskedryck understundom." "Jag," utropade Sossa, och hennes näsa högg till hakan åter liksom om denna haft någon skuld, "jag skulle dricka, jag. Blygs, herr Burrenborg och tänk litet på hvem ni har för er. Jag kommer hit i min välmening — härvid tog hon till tårarna och pep jämmerligen — jag vill helsa på er och hjelpa er i er nöd, och så blir jag öfverfallen med hårda ord och nesliga beskyllningar såsom om jag vore den som skulle pläga dricka. Häraf ser jag hvad det varit bevändt med er kärlek, som ni alltid burit i munnen. Har ni under all den tid ni lupit hos mig och friat en enda gång haft det goda i er att bjuda mig helst en diamantring eller något dylikt smått af alla de skatter jag ser att ni äger här. Visst icke. Nej, men att vara otidig mot ett värnlöst fruntimmer, det kostar er mycket mindre." Den arme herr Burrenborg stod der åter förbluffad och rådlös, då allt hvad han företog sig att tala och yttra slog så illa ut. Dessutom var han helt förlägen öfver Sossas fordran, att han borde gifva henne några af sina klenoder till friargåfva, emedan han var för girig för att nännas göra sig af med en enda af dem. Något måste han dock komma fram med till sitt urskuldande och han tog stammande till ordet åter: "Allra dyraste Sossa," sade han, "om jag yttrat något skemt så har det kommit af oförstånd, och klenoderna, ja klenoderna de äro nu dyrbara minnen från min ungdom, som jag haft svårt att skänka bort, eftersom, ja eftersom de äro dyrbara ungdomsminnen. Eljest komma de ju alla att blifva edra, om ni allenast vill lyssna till mina ödmjuka böner och taga äfven mig. Dock," fortfor han och tycktes 
 
 
 
 
 279 nu erinra sig en förtreffelig utväg, "dock äger jag något, som jag sparat för er min nådigste kusin, en den allra läckraste bit till pojke att steka till julen. Den hoppas jag skall falla er på läppen och ännu emellan edra sköna tänder vittna om huru färdig jag är att uppoffra allt åt er." Med dessa ord begynte han titta sig omkring efter Lasse. "Se så," tänkte denne, "nu är det min tur. Men det är bäst att i tid sticka hufvudet fram, så att herr Burrenborg kommer att efter sin vana taga mig öfver nacken och icke får känna huru det står till med min kropp. Nu lär man få se hvad tack Sossa ger honom för julsteken." Han hade knappt fått hufvudet fram när herr Burrenborg grep honom, som han plägade, med två fingrar öfver nacken. Och emedan Sossa blifvit något blidkad genom det sista tilltalet så att hon åter satt sig ned, lade han honom med ett välbehagligt leende ned i hennes famn. Ehuru Lasse Frimodig icke var särdeles rädd, åtminstone icke fruktade att bli uppäten genast, tyckte han det dock höra till ståten att skrika ren och han skrek som om knifven redan sutit honom i strupen. "Ljud har du min gris", sade Sossa och vattnades redan i munnen. "Låt se om hullet svarar mot sången." Härvid begynte hon att tumma om honom på alla sidor. Men hur hon kände och kände mötte hennes fingrar idel skarpa kanter af qvistar och stickor, så att hon till slut trodde honom icke hafva ringaste kött, mycket mindre fett på kroppen, och som hon icke kunde förmoda annat än att herr Burren- borg velat drifva vidare begabberi med henne, då han bjudit henne en sådan stek, blef hon ytterligare förgrymmad, stötte Lasse ifrån sig och steg opp. En lång stund förgick innan hon fick fram ett ord, så förbittrad var hon. "Ät sjelf ert benrangel herr Burrenborg," utbrast hon ändteligen, "det kan vara bit efter tryne. Men för sista gången är det ni ser mig här och understår ni er att komma och helsa på mig mera, så skall jag låta min korp smaka om ni sjelf är fetare än edra julstekar." Och med dessa ord gick hon ut och slog dörren till efter sig, så att den smällde Herr Burrenborg mot näsan. Denne blef nu qvarstående i salen och var han då så skrämd och bedröfvad att han brast i hög gråt. Omsider gick han fram till Lasse Frimodig, tog honom 
 
 
 
 
 280 på sitt knä och började tumma om honom såsom han sett Sossa göra. "Ack", sade han till slut, "ack, jag olycklige man, som ej sett mig bättre före, innan jag bjöd en sådan skänk! Ansigtet är rundt som fullmånen, men hvarhelst jag rör vid kroppen, känner jag intet annat än knotor och ben. Nu är det ute med mig och har jag alldrig i min lefnad haft en sorgeligare dag." När han sagt detta släppte han Lasse åter lös, lade sig så lång han var på sin bädd på golfvet och började böla, hvarmed han fortsatte hela denna dag och långt in på natten. Lasse Frimodig åt och mådde väl och väntade ändteligen att det skulle taga slut med herr Burrenborgs bölande, för att få sömn, då det led in på qvällen, men när det icke blef bättre utan snarare värre ju längre tiden skred, måste han hitta på någon utväg att få jätten att tystna. Han steg då upp från sin bädd, ställde sig invid herr Burrenborgs öra och började böla sjelf gällare än han. En stund fortfor på detta sätt. Herr Burrenborg höjde sjelf på sitt basbölande och sekunderte Lasse, så att det blef en jämmerlig musik. Sluteligen lär han dock tyckt att det skar för hårdt i hans öron, ty han tystnade, blängde med mildhet åt sidan på Lasse och sade: "Gråter äfven du öfver din herres olycka mitt barn? Lägg dig du stilla till hvila, det är nog att jag ensam klagar." "Detta är lätt sagdt, herr Burrenborg," svarade Lasse med ömkelig röst, "men när hjertat är fullt af sorg, såsom mitt är öfver eder olycka, då vill man hellre gråta än sofva. Också vet jag allenast af ett sätt att stilla sig, men detta är ett hårdt botemedel och svårt att gripa till annars än i yttersta nöd." "Nå, vid alla mina juveler," utbrast herr Burrenborg, "är det icke nu nöd å färde, så blir det väl alldrig. Derför om du vet något råd så säg det genast, eller skall jag vrida din nacke omkring i ögonblicket." "Det är att rycka sig sjelf i luggen, herr Burrenborg," sade Lasse. "Ju hårdare man härdar ut med att göra det, desto bättre hjelper det. Ja kan man rycka så att topparne följa med, så säges det lindra till och med kärleksplågor, så att de knappast kännas mer." 
 
 
 
 
 281 "Gå då och lägg dig, Lasse," sade herr Burrenborg lugnare, "så vill jag försöka denna konst, ty jag vill hellre uthärda hvilken press som helst än lida hvad jag nu lider." Med dessa ord for han sig med begge händerna i luggen och började slita åt höger och venster, och som hans tankar derigenom märkeligen leddes bort ifrån Sossa, fann han medlet gott och fortfor att begagna det med största flit. Höll han någongång upp för en stund och märkte att kärleken åter ville insmyga sig i hans håg och att han fick lust att böla, ryckte han så att hårtapparna lossnade. Allt detta låg nu Lasse och åsåg med stor förnöjelse. Då och då höjde han likväl sin röst och tjöt till, hvarvid herr Burrenborg för hvarje gång ropade till honom: "ryck dig i håret Lasse så blir du bättre." Detta roade honom än mera så att han mången gång hade möda att icke brista af skratt. Men som han ändteligen började blifva sömnig åter och herr Burrenborgs sielfluggning gick för sig helt tyst och icke störde honom med oljud, drog han fällen öfeer öronen, lät jätten bruka sitt botemedel bäst han ville och insomnade. Följande morgon när Lasse steg upp, var herr Burrenborg äfven färdig att lemna bädden, och såg han då ganska okammad ut. Men han satte sig ned på spiselkanten, der hans sköna brud sutit dagen förut, vinkade till sig lille Frimodig och begynte: "Du ser mig ut att kunna allehanda, Lasse. Jag har också sett tvenne stora prof af din fintlighet, det ena då du fick mitt hufvud opp ur isen, det andra då du lärde mig konsten att lugga mig sjelf, hvarigenom jag fick en märkelig lindring i min sorg. Jag tviflar allt derföre icke det minsta på, att du skall vara istånd att återskaffa mig Sossas gunst blott du vill. Fördenskull är det nu tid för dig att finna upp ett godt råd. I annat fall och om du det icke gör, skall jag äta upp dig som du går och står om också hvart ben i din magra kropp skall fastna mig i halsen." "Se så," tänkte Lasse, "här blir sista villan värre än den första." Emellertid tog han på sig en mycket fundersam uppsyn och lade pekfingret på sin lilla näsa. Sålunda stod han länge och väl och tycktes eftersinna. Derpå gick han och tog sig ett godt stycke ost satte sig åter ned framför herr Burrenborg och åt hvarvid han allt emellanåt med mycken betänksamhet lade fingret på näsan. Herr Burrenborg följde 
 
 
 
 
 282 honom hela tiden med sina stora thefatsögon, teg och väntade. Men när det goda rådet alldrig kom fram, blef han ändteligen otålig och utbrast: "huru länge vill du handtera din näsa Lasse, innan du får den att vädra något. Skall jag sitta här hela dagen och se hur du äter?" Detta var just hvad Lasse väntat på. Han hade helt oförmärkt medan han åt skurit och format den mjuka ostbiten så att den fått utseende af en liten hand med en stump af armen till handtag. Nu tog han på sig en ganska ledsen min, steg opp och yttrade: "visste jag icke det, herr Burrenborg. Just då jag håller på att få ett det allrabästa förslag färdigt, måste jag till min förtret finna att det icke kan användas blott för er otålighets skull. Det är dock beklagligt att en så stor man som ni skall hafva ett så litet tålamod." Jätten blef eftertänksam och sade: "Kommer det an på att tåla, så lär jag kunna det såväl som någon annan, och har jag visat prof derpå i natt då jag ryckt mig i luggen så att jag nu torde vara i det närmaste skallig." "Detta var nu ett ganska ringa tålamods prof," sade Lasse, emedan håret ingen känsla har. Men om ni vill, så skola vi försöka lägga våra händer på glöden der och se efter hvem som förmår hålla sin längre tid qvar. Ett sådant försök blir er mycket nyttigt för öfnings skull och dessutom kan jag deraf finna om mitt förslag duger, eller icke. Tål ni så länge, som jag, så är jag viss på att ni kan återvinna Sossas benägenhet, annars vet jag ingen utväg." Med dessa ord stack han försigtigt osthanden fram ur sin rockärm och lade den på glöden. Herr Burrenborg lade då sin breda tass bredvid hans bet ihop tänderna och grinade förskräckligt. Efter några ögonblick sade han: "tål du ännu Lasse, det fräser ju i din hand; för mig är denna plåga odräglig." Lasse svarade helt lugnt: "det har ju knappt börjat ännu." Herr Burrenborg såg upp mot taket och tog till att böla, men höll sin hand qvar ännu. "Nu vilja vi," sade Lasse, "sticka våra händer djupare ned i glöden emedan de öfre kolen svalnat redan, så att de knappast värma mer. Då få vi rätt se hurudana karlar vi äro att tåla." Nu förde herr Burrenborg sin andra hand i luggen och 
 
 
 
 
 283 började böla förfärligt, men då detta icke halp utbrast han, "det må gå hur det går, men nu uthärdar jag icke längre, och tror jag att jag redan förderfvat min hand för alla tider. En sådan plåga är värre än det värsta kärleksqval." Med dessa ord började han skaka sin hand och blåsa i den, hvarvid han sprang såsom en ursinnig omkring i salen. Under tiden slängde Lasse Frimodig osthanden i brasan och tog sig före att spatsera helt trygg fram och åter i rummet. Detta åsåg herr Burrenborg med förundran, och då hans smärta något lindrat sig sade han: "Du måste vara af den starkaste natur du Lasse, så liten du är, efter du icke jemrar dig det minsta. Men låt mig se din hand, om du ännu har den i behåll alls." Då han nu fick se att den icke allenast fanns qvar, utan äfven var helt oskadad och frisk ökades hans förvåning ännu mera. Men Lasse sade: "detta kallas att hafva ett godt hull, som läkes svårt, och tycker jag er nu hafva varit tålig nog, då jag ser huru svårt medfaren er hand är emot min. Derför om ni vill så må vi göra ett försök hos er käresta, och väntar jag att ni der visar åtminstone lika stort tålamod som nu här. Laga er alltså i ordning så skola vi bege oss åstad. Jag hoppar nu som vanligt i er ficka, men då vi komma nära Jungfru Sossas hem måste ni stanna och säga mig till. Detta är allt hvad ni behöfver göra till en början." Herr Burrenborg blef nu något bättre till mods, klädde sig i sin högtidsdrägt, tog Lasse i fickan och begaf sig på väg. 
 
 
 
 
 Innehåll En julqväll i lotskojan 5 13 Lurendrejaren 37 Eldsvådan 77 Den väntande 95 Processmakaren 115 Fästningsfångarne 121 Fragmenter ur en roman från 1808 års krig 185 En ung frus svar på magisterns prisämne Småstycken ur Efterlemnade skrifter 199 201 Från universitets lifvet 203 Underdånigste Rapport till Hans Maj:t Cupido 206 Kajorna 211 Blind Måns 214 Den sanna olyckan 215 Liljekonvaljen 215 Parabler 217 Den gamle trädgårdsmästarens bref 233 Bidrag till Den gamle trädgårdsmästarens bref Till författaren af "Svar till den gamle 235 trädgårdsmästaren" Med anledning af framställda frågor i ett religiöst ämne 249 Tillägg ur Helsingfors Morgonblad 255 Buffeln och räfven Otryckta fragment 259 Vetenskapernas strid 264 Jätten Burrenborg 
 
 
 
