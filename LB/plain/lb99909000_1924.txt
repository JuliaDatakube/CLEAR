 
 
 
 
 
 
 
 
 
 
 
 
 
 
 
 
 
 
 August Strindbergs Samlade Verk Nationalupplaga TEXTKRITISKA KOMMENTARER TILL AUGUST STRINDBERGS SAMLADE VERK ALLMÄNNA ANVISNINGAR APPENDIX PRESENTATIONER AV TRE SAMLINGSUPPLAGOR: I VÅRBRYTNINGEN SAMLADE ROMANER OCH BERÄTTELSER SAMLADE DRAMATISKA ARBETEN 
 
 
 
 
 Sviten av textvolymer (1–72) i Nationalupplagan av August Strindbergs Samlade Verk kompletteras av textkritiska kommentarer till respektive volym vilka publiceras i Litteraturbanken. De textkritiska kommentarerna föregås av Allmänna anvisningar och ett appendix som innehåller Presentationer av tre samlingsupplagor. Anvisningarna och appendixet har utarbetats av redaktionen för August Strindbergs Samlade Verk, Stockholms universitet, och godkänts av redaktionskommittén 2007. Nationalupplagan utges av Stockholms universitet genom Institutionen för franska, italienska och klassiska språk med stöd av Vetenskapsrådet och Statens kulturråd. Ansvaret för utgivningen ligger hos en av Stockholms universitet, Vetenskapsrådet och Statens kulturråd tillsatt ledningsgrupp (vars ordförande sedan 1992 är Gunnel Engwall). (Nationalupplagan utgavs först av Strindbergssällskapet 1981–86, därefter mellan 1986 och 2002 av Stockholms universitet genom Litteraturvetenskapliga institutionen.) Textvolymerna utkommer på Norstedts (fram till 1985 på Almqvist & Wiksells Förlag); samtliga volymer publiceras dessutom i Litteraturbanken (med start 2007). Upplagan kompletteras av bearbetningar – konkordans, ordindex och kumulerad ordlista – som framställs och successivt uppdateras vid Institutionen för svenska språket vid Göteborgs universitet. Bearbetningarna är tillgängliga i digital form. Redaktionskommitté (2008) Magnus Röhl (ordförande), Lars Dahlbäck, Hans-Göran Ekman, Gunnel Engwall, Anders Hallengren (adj.), Rune Helleday (adj.), Olle Josephson, Camilla Kretz (bitr. huvudredaktör), Björn Meidal, Bo Ralph, Per Stam (bitr. huvudredaktör), Hans Söderström (adj.), Carin Östman Huvudredaktör Lars Dahlbäck © Stockholms universitet Stockholm 2008 Teknisk redigering och pdf-konvertering av redaktionen för August Strindbergs Samlade Verk ISBN: 978-91-85493-00-5 
 
 
 
 
 – Allmänna anvisningar – Innehåll ALLMÄNNA ANVISNINGAR 5 Introduktion 7 Citationstecken 8 Hänvisningar till Strindbergs brev 8 Beskrivning av förstaupplagor och andra upplagor 9 Variantförteckningar 10 Beskrivning av förarbeten och manuskript 12 Textens placering i Samlade Verk i förhållande till textförlagorna 14 Förkortningar 15 APPENDIX. PRESENTATIONER AV TRE SAMLINGSUPPLAGOR 19 I vårbrytningen 25 Samlade Romaner och Berättelser 43 Samlade Dramatiska Arbeten 67 3 
 
 
 
 
 
 
 
 
 ALLMÄNNA ANVISNINGAR 
 
 
 
 
 
 
 
 
 – Allmänna anvisningar – Introduktion »Redigeringsprinciperna i nationalupplagan» inklusive anvisningar för de textkritiska kommentarerna publicerades 1989 i textvolym nr 1 Ungdomsdramer I (ss. 291–333; även i särtryck 1990). Föreliggande »Allmänna anvisningar» ger kompletterande anvisningar för de textkritiska kommentarerna. De ersätter delvis de »Tekniska anvisningar m.m.» som enligt vad som sägs i textvolym nr 1 skall inleda varje enskild textkritisk kommentar. Varje kommentar utrustas i stället med »Särskilda anvisningar». I ett Appendix presenteras de tre stora samlingsutgåvor av Strindbergs verk som utgavs i Sverige under hans livstid. Anvisningarna i textvolym nr 1 förutsatte att de textkritiska kommentarerna skulle publiceras i en separat svit av »kommentarvolymer», dvs. i en särskild svit av böcker. Att denna publiceringsform skulle användas framgår även av den standardformulering som förekommer på baksidan till titelbladet (den s.k. tryckortsidan) i de textvolymer som utgavs fram till år 2000: »Upplagan består av textvolymer med kommentarer och separata kommentarvolymer». I och med att den tekniska utvecklingen på dataområdet har gått kraftigt framåt under det senaste decenniet ter sig emellertid publicering i bokform numera mindre självklar. De textkritiska kommentarerna publiceras i stället i elektronisk form via Litteraturbanken. De enskilda textkritiska kommentarerna dateras på baksidan av respektive titelblad. Av olika anledningar har Strindbergsredaktionen vid Stockholms universitet inte granskat de textkritiska kommentarerna i samma utsträckning som etableringarna i textvolymerna. Normalt har redaktionen endast företagit en allmän översyn av framför allt det tekniska och nomenklaturen. Detta innebär att delredaktörerna själva i allmänhet har tagit ett betydligt större ansvar för de textkritiska kommentarerna än för textetableringarna – de senare har efter att ha blivit granskade i detalj av redaktionen godkänts av denna. I de fall då redaktionen har medverkat mera aktivt och övertagit en större del av ansvaret för den textkritiska kommentaren till en viss volym påpekas detta särskilt i början av kommentaren. I fråga om det tekniska eftersträvas enhetlighet genom hela sviten av textkritiska kommentarer. Absolut uniformitet i olika tekniska avseenden eftersträvas dock endast inom varje enskild kommentar. 7 
 
 
 
 
 – Textkritiska kommentarer till August Strindbergs Samlade Verk – Enligt anvisningarna i textvolym nr 1 skulle Strindbergs manuskript avfotograferas i nationalupplagan på en svit av s.k. mikrokort. Tanken på sådan redovisning med hjälp av denna numera föråldrade teknik har övergivits. En del av Strindbergs manuskript avbildas i stället med hjälp av skanning eller fotografering i de textkritiska kommen- tarerna. I dessa återges regelbundet i faksimil längre textvarianter i manuskript och tryck, enstaka manuskriptsidor, viktigare utkast, bevarade författarkorrektur, promemorior från delredaktörer och andra som medverkat vid textetableringarna, m.m. I vissa fall faksimileras samtliga bevarade utkast till ett verk. Beträffande faksimilerna i de textkritiska kommentarerna bör påpekas att kvaliteten inte alltid är fullgod; i undantagsfall förekommer textförluster och det händer någon gång att texten ej framträder distinkt. I fortsättningen redogörs här för principer och beteckningar som ersätter eller kompletterar »Redigeringsprinciperna» i del 1. Citationstecken Redigeringsprinciperna i del 1 klargör inte att citationstecken alltid återges som s.k. gåsögon [ » ] i både textetableringar och kommentarer i Samlade Verk. Om sådan normalisering undantagsvis ej har genomförts i den etablerade texten i den aktuella textvolymen påpekas detta särskilt i den textkritiska kommentaren. I franska texter som etableras följs i allmänhet fransk typografisk praxis i fråga om citationstecken (ex. « Synthèse d’Or »). Hänvisningar till Strindbergs brev Liksom i kommentarerna i textvolymerna ges ofta hänvisningar till Strindbergs brev enbart genom angivande av datum och adressat när breven ingår i den kronologiska sviten i Strindbergssällskapets utgåva August Strindbergs Brev I–XX (Samlade Verk hänvisar till Brev 1–20). Hänvisningar till brev och brevkommentarer som återfinns i supplementvolymerna i denna utgåva (Brev XXI–XXII; i Samlade Verk Brev 21–22) 8 
 
 
 
 
 – Allmänna anvisningar – förses med uppgift om att de återfinns i dessa volymer (oftast genom explicit hänvisning till »Brev 21» och »Brev 22»). Angående utgåvan av August Strindbergs Brev se även förkortningslistan nedan. Beskrivning av förstaupplagor och andra upplagor Text på omslag och titelsidor i tryckta upplagor återges med normaliserad typografi (verktitlar och rubriker som satts enbart med versaler återges med gemener och inledande versal). Stavning och interpunktion i verktitlar återges exakt (diplomatariskt). Ny rad i verktitlar anges ibland med snedstreck. Uppgifter om utgivningsdatum för en upplaga eller tryckning är hämtade ur Svensk Bokhandelstidning om inget annat anges. I de bibliografiska beskrivningarna av svenska upplagor och tryck lämnas normalt upplysningar om förlag, förlagsort, tryckeri, tryckort, tryckår, format och sidantal. Uppgifter angående förlag och tryckeri samt översättare hämtas om inget annat sägs från titelbladen. Preciserade uppgifter om mått på höjd och bredd avser genomgående satsytan (ca-mått avrundade till närmaste halva cm) varvid höjden anges före bredden. Uppgift om sidantal avser sista paginerade sidan i en bok eller ett annat tryck; för en text som ingår i en svit av flera texter i samma tryck anges både första och sista sidan; i undantagsfall uppges även (inom hakparentes) om det finns en eller flera opaginerade sidor utan text på slutet. Beteckningarna kvarto [»4:o»] och oktav [»8:o»] används som formatangivelser för trycksaker i en del kommentarer. Kvarto betecknar böcker som har en höjd av 25–30 cm, oktav böcker vilkas höjd är under 25 cm. Beskrivningarna i de enskilda kommentarerna av de tre stora svenska samlings- upplagor som utgavs under Strindbergs livstid – I vårbrytningen 1880–81 och 1881/82–84, Samlade Romaner och Berättelser 1899–1901 och Samlade Dramatiska Arbeten 1903–04 – reduceras kraftigt; i förekommande fall hänvisas från kommentarerna till de presentationer som ges av dessa tre utgåvor i Appendix. I fråga om utländska upplagor av Strindbergs verk anges ibland endast första tryck- ningen av första upplagan, ej eventuella senare tryckningar och upplagor. Uppgifter om utländska upplagor är ibland med nödvändighet ofullständiga. Utgivarna har sökt 9 
 
 
 
 
 – Textkritiska kommentarer till August Strindbergs Samlade Verk – upplysningar med hjälp av Strindbergs brev och olika bibliografiska hjälpmedel, men redovisningen kan trots detta sakna upplagor därför att de inte förekommer i dessa källor. Särskilt besvärligt är läget vad gäller översättningar av kortare texter, publicerade i tidningar och tidskrifter, vilka ofta faller genom bibliografiernas stundom grovmaskiga nät. Bland annat används följande hjälpmedel: tryckta bibliografiska översikter såsom Rune Zetterlund, Bibliografiska anteckningar om August Strindberg, 1913 (nytryck i faksimil 1968); Schwedische Literatur in deutscher Übersetzung 1830–1980. Eine Bibliographie bearbeitet von Regina Quandt herausgegeben von Fritz Paul und Heinz- Georg Halbe, Fünfter Band Autoren S. & Siebenter Band Registerband, 1988; och Maria Nikolajeva, När Sverige erövrade Ryssland. En studie i kulturernas samspel, 1996; även LIBRIS och internationella databaser, samt den gamla kortkatalogen – som går fram till 1955 – på Kungliga Biblioteket, Stockholm, anlitas regelbundet vid bibliograferingen. Variantförteckningar Utgivarändringar i Strindbergs interpunktion skall registreras enligt anvisningarna i del 1; flera delredaktörer har dock erhållit dispens från detta krav, när så har skett påpekas det i varje enskilt fall. I variantförteckningarna används enkla snedstreck för att skilja olika varianter från varandra; när enkelt snedstreck används för att markera ny rad i den ena varianten eller i båda varianterna används i stället dubbla snedstreck för att skilja varianterna åt. Dubbla snedstreck används även (utan att det särskilt påpekas) för att beteckna ny strof vid citering av dikttext. Sidhänvisningar i variantförteckningarna avser om inget annat anges första tryckningen av den aktuella textvolymen i Samlade Verk; hänvisningarna går till den sida och rad i textvolymen där textstället börjar (15:10 innebär att textstället börjar s. 15, rad 10); när lokaliseringsord används i en förteckning eller i annat sammanhang (t.ex. 13:2 e »tusenåriga») går hänvisningen till detta ord (förkortningen »e» dvs. »efter» upptas i förkortningslistan nedan). 10 
 
 
 
 
 – Allmänna anvisningar – Vid exakta radhänvisningar (rad 1, 2, 3 etc.) räknas normalt – när sådana förekommer – asterisker, avskiljningsstreck och redaktionella texter (däremot ej bildtexter) som rad/rader; tredubbla asterisker som är arrangerade i triangelform räknas normalt som en rad; blankrader inkluderas i allmänhet ej. Om avsteg sker från dessa principer påpekas det särskilt. Vid citering återges ibland versaler som gemener; det kan bl.a. gälla rubriker och replikrubriker i dramatexter. Sidhänvisningar till opaginerade sidor som innehåller text i förstatryck och andra tryck förses stillatigande med pagina (paginasiffror utsätts utan hjälp av hakparenteser). I variantförteckningarna görs normalt, utan att detta särskilt noteras, åtskillnad mellan citerad text och redaktionell text genom olika typografi (normalt kursivering av det ena eller andra; ibland används understrykning i stället för kursivering); passager som är understrukna i ett manuskript eller utkast markeras på olika vis med särskiljande typografi. När utgivaren bedömer att oklarhet kan uppstå angående tekniken i detta avseende i variantapparaten görs ett explicit påpekande om den teknik som används. Strindbergs dramatexter återges liksom i textvolymerna i Samlade Verk med standardiserad layout och typografi (som ansluter till den teknik han brukar begagna i manuskripten). Detta leder ibland i Samlade Verk till att man får en textbild som avviker från den som möter i de upplagor av dramerna som utgavs under Strindbergs livstid. Det sagda gäller särskilt scenanvisningarna, vilka i sådana upplagor stundom arrangerats på ett sätt som inte gör rättvisa åt hans teknik i manuskripten. De centrerade avskiljningstecken (med något varierande utseende, ofta alfaliknande öglor och slingor, ej raka streck) som Strindberg använder i dessa för att markera pauser mellan repliker och/eller scener har ofta försvunnit i trycken. I Samlade Verk används asterisker för att återge dessa avskiljningstecken – liksom för de centrerade tecken av liknande slag som förekommer mellan textpartier i prosaverken och i de lyriska verken. Divergenser mellan manuskripten och de samtida upplagorna i fråga om avskiljningstecken och arrangemang av scenanvisningar i dramatexterna registreras normalt ej i förteckningarna i de textkritiska kommentarerna. 11 
 
 
 
 
 – Textkritiska kommentarer till August Strindbergs Samlade Verk – Beskrivning av förarbeten och manuskript Enligt redigeringsprinciperna i Samlade Verk lämnas i den textkritiska kommentaren uppgifter om »papperskvalitet, vattenstämpel och format» beträffande Strindbergs förarbeten endast när ifrågavarande förarbeten ej registreras i Barbro Ståhle Sjönells Katalog över »Gröna Säcken». Strindbergs efterlämnade papper i Kungl. biblioteket. SgNM 1–9 (Acta Bibliotecæ Regiæ Stockholmiensis LII), tr. 1991 (se SV 1, s. 332). De textkritiska kommentarerna innehåller emellertid ofta dessa uppgifter även när det är fråga om förarbeten som upptas i Ståhle Sjönells katalog, i vilken det stora flertalet av Strindbergs förarbeten till de skönlitterära verken förtecknas. I manuskriptbeskrivningar och i övriga sammanhang används ofta följande beteckningar: »Lessebo Bikupa». Olinjerat vitt eller gulaktigt handgjort finpapper i folioformat från Lessebo pappersbruk med bikupa och årtal som anger tillverkningsår i vattenmärket på helarkets ena halva; andra halvan har vattenmärket »LESSEBO». Förekommer sällan eller aldrig som ovikta helark i Strindbergsmaterialet – arken såldes falsade, dvs. vikta – utan som vikta ark (två halvark, dvs. två folioblad med vardera två sidor) eller som halvark (lösa folioblad) eller som halverade folioblad (halv folio eller ½ fol.), dvs. Strindberg har skurit folioblad på mitten. Det vanligaste formatet på lösa folioblad är ca 22,5 × 36 cm. Manuskript som utgörs av »Lessebo Bikupa» med blad som har årtal i vattenmärket går sålunda att datera till tiden efter (eg. från och med) ett visst år (»terminus post quem»). »Lessebo Post». Olinjerat vitt eller gulaktigt vikt handgjort finpapper i kvartoformat från Lessebo pappersbruk (stor kvarto, 22,5 × 28,5 cm). Vattenmärket, som återfinns i identiskt skick på båda halvarken, har bikupa och årtalet »1719». Det innebär att manuskript som innehåller blad av sådant papper ej går att datera på samma sätt som »Lessebo Bikupa». Lessebo Post förekommer i Strindbergsmaterialet både som ovikta och som vikta helark och som lösa helark. (Jfr »Redigeringsprinciperna» i del 1, s. 332; det format för kvarto som där anges, 22,5 × 28,5 cm, gäller endast stor kvarto, exempelvis Lessebo Post.) »Manilla». Gult, olinjerat, maskintillverkat (koncept)papper i folioformat (något mindre än vanlig folio). 12 
 
 
 
 
 – Allmänna anvisningar – Beteckningar som »bläck» eller »vanligt bläck» avser bläck med numera i allmänhet svart färg (ibland brunsvart eller svart med violett anstrykning). Beteckningarna »bläck» eller »bläckpenna» används även när man kan misstänka att Strindberg begagnat tusch vilket förmodligen händer framför allt när han stryker över längre textpartier. Det är emellertid svårt eller omöjligt att utan kemisk analys avgöra huruvida det rör sig om bläck eller tusch i det enskilda fallet. Någon sträng åtskillnad i beskrivningarna mellan färgpennor och färgkritor görs inte eftersom det är svårt att avgöra när Strindberg använder det ena eller det andra – beteckningar som »rödpenna» och »rödkrita» i beskrivningarna är således ibland utbytbara. Beteckningen »anilinpenna» används för sådan (ibland lila, blå eller röd) penna, vars skrift kan likna vanlig blyerts men ej går att radera lika lätt och som ibland flyter ut. Strindberg skriver vanligen på endast den ena sidan av bladen i sina manuskript och utkast; när han skriver på båda sidorna påpekas detta särskilt. Beteckningarna »recto» och »verso» används för fram- respektive baksida. Om problem med att skilja mellan recto- och versosidor uppträder i enskilda kommentarer – olika kriterier kan användas för att göra distinktionen (man kan göra skillnad mellan primär- och sekundärtext, man kan ta fasta på den kronologiska ordningsföljden mellan texterna på de båda sidorna osv.) – föranleder det ett särskilt påpekande av delredaktören. Beteckningen »hektografisk kopia» innebär att det är fråga om en kopia av en manuskriptsida eller av ett helt manuskript, som framställts genom hektografisk teknik. Strindberg har skrivit med särskilt anilinhaltigt bläck, varefter han har tryckt originalet mot en hektograf, dvs. en apparat där en slät massa (som kan vara av piplera eller gelatin) upptagit skriften spegelvänt. Därefter har han tagit en eller flera kopior genom att pressa pappersblad mot massan. Strindberg använder hektografering några gånger vid mitten av 1880-talet, bl.a. för Giftas I och noveller i Utopier i verkligheten. Ofta skriver han med extra liten och tät skrift i ett manuskript när han har för avsikt att hektografera detta. Beteckningen »kopiebokskopia» innebär att det är fråga om en unik kopia – av en manuskriptsida eller av ett helt manuskript – som har framställts med en helt annan teknik. Strindberg har skrivit med s.k. kopiebläck. Kopian har han åstadkommit genom att mot originalet pressa ett speciellt, därför avsett tunt kopieboksblad (ur en »bok» med sådana blad, vilka ibland är försedda med en tryckt paginering), och ovanpå detta blad 13 
 
 
 
 
 – Textkritiska kommentarer till August Strindbergs Samlade Verk – ett fuktat läskpapper. Med hjälp av press(ningen) har skriften delvis sugits upp av det tunna papperet, som sedan torkat. Strindberg använder denna teknik relativt flitigt under senare delen av 1880-talet. Flera av hans bevarade manuskript som består av kopiebokskopior har ungefär A 4-format. Samma teknik använde man på Bonniers förlag för utgående brev; i många fall har endast kopiebokskopiorna av breven från förlaget till Strindberg bevarats. Beskrivningarna ovan av de två numera helt föråldrade kopieringsteknikerna bygger i första hand på artiklarna om hektograf och kopia i förstaupplagan av Nordisk Familje- bok (tr. i dec. 1882 resp. nov. 1884). Vid citering av verktitlar markeras ny rad i allmänhet med snedstreck; även ny rad i löpande text markeras ibland på detta sätt. Svårlästa och direkt oläsliga texter markeras på olika sätt, bl.a. används frågetecken inom hakparentes. Det framgår alltid – ibland med hjälp av ett generellt påpekande i Särskilda anvisningar – exakt vilken text som är svårläst eller direkt omöjlig att läsa. Originalmanuskript och andra manuskript som har relevans för etableringen av Strindbergs texter men som ej varit tillgängliga för utgivarna när dessa texter etablerades i textvolymerna redovisas i de textkritiska kommentarerna. Redovisningen sker på olika sätt och är mer eller mindre utförlig. I extrema fall, när manuskripten möjliggör etableringar av väsentligt högre kvalitet, kan texterna etableras på nytt, alternativt kan manuskripten faksimileras. Textens placering i Samlade Verk i förhållande till textförlagorna I den tablå som redovisar textens placering i Samlade Verk i förhållande till originalmanuskriptet (och/eller första trycket etc.) används olika intervall i olika kommentarer (var tredje sida, var femte sida etc.). 14 
 
 
 
 
 – Allmänna anvisningar – Förkortningar Följande särskilda förkortningar används mer eller mindre regelbundet i de textkritiska kommentarerna (mer särskilda förkortningar kan förekomma; dessa redovisas i så fall i Särskilda anvisningar i de enskilda kommentarerna): A = avskrift(en) Brev 1–20 = August Strindbergs Brev I–XX utg. av Torsten Eklund (I–XV) och Björn Meidal (XVI–XX) 1948–96; till brev som ingår med eget nummer i den kronologiska sviten hänvisas ibland endast genom angivande av brevdatum och adressat Brev 21–22 = August Strindbergs Brev XXI–XXII, utg. av Björn Meidal 2001; till brev som ingår i dessa två volymer hänvisas så att det framgår att det är fråga om supplementbrev (jämför ovan angående Brev 1–20) dok./Dok. = dokument(et) e = efter ex. = exemplar(et/en) f = före f./ff. = och följ. sida/och följ. sidor fr = från ib. = ibidem (i samma skrift) 15 
 
 
 
 
 – Textkritiska kommentarer till August Strindbergs Samlade Verk – KatGS/Ståhle Sjönell = Barbro Ståhle Sjönell, Katalog över »Gröna Säcken». Strindbergs efterlämnade papper i Kungl. biblioteket, SgNM 1–9 (Acta Bibliotecæ Regiæ Stockholmiensis LII), 1991 (se nedan »SgNM») KB = Kungliga Biblioteket i Stockholm korr. = korrektur(et/en) m = med ms/mss eller MS/MSS = originalmanuskript(et/en) Nikolajeva = Maria Nikolajeva, När Sverige erövrade Ryssland. En studie i kulturernas samspel, 1996 Ollfors = Anders Ollfors, August Strindberg i bibliografisk och bibliofil belysning, 1987 p./pp. = pagina/paginae (sida resp. sidor i manuskript) Schwedische Literatur = Schwedische Literatur in deutscher Übersetzung in deutscher Übersetzung 1830–1980. Eine Bibliographie bearbeitet von Regina Quandt herausgegeben von Fritz Paul und Heinz-Georg Halbe, Fünfter Band Autoren S. & Siebenter Band Registerband (Abhandlungen der Akademie der Wissenschaften in Göttingen), 1988 s./ss. = sida/sidor (i tryckt text) Saml. Skrifter/SS = Samlade Skrifter av August Strindberg, 1–55, utg. av John Landquist, 1912–20 16 
 
 
 
 
 – Allmänna anvisningar – Saml. Verk/SV = August Strindbergs Samlade Verk SDA = Samlade Dramatiska Arbeten af August Strindberg, [1–6], 1903–04 Sg = Strindberg SgA = Strindbergsarkivet på Kungliga Biblioteket SgKB = Strindberg Kungl. Biblioteket. KB:s förvärv av strindbergsmaterial (gåvor och inköp). I exempelvis »SgKB 2007/19» anger »2007» året då materialet inkom och »19» det nummer (accessionsnummer) det erhållit i den kronologiska sviten för det aktuella året SgNM = »Gröna Säcken», Strindbergs efterlämnade papper som av arvingarna skänktes till Nordiska museet och som sedan 1922 är deponerade i Kungliga Biblioteket (materialet är kodat så att t.ex. SgNM 1:7,22 betecknar kartong 1, omslag 7, enhet 22) sp = spalt SRoB = Samlade Romaner och Berättelser af August Strindberg, 1–5, 1899–1901 str = struket SV 1, 2, 3 etc. = August Strindbergs Samlade Verk del 1, 2, 3 etc. (enbart SV = den aktuella textvolymen) TK 1, 2, 3 etc. = Textkritisk kommentar till SV 1, 2, 3 etc. 17 
 
 
 
 
 – Textkritiska kommentarer till August Strindbergs Samlade Verk – tr/TR = tryck(et) TR-MS = tryckmanuskript(et) textvol. = textvolymen (som kommenteras i den aktuella textkritiska kommentaren) U 1/U 2 etc. = första upplagan/andra upplagan etc. utg. = utgivaren/utgivarna VBR = I vårbrytningen. Ungdomsarbeten af August Strindberg, 1880–81 och 1881/82–84 Zetterlund = Rune Zetterlund, Bibliografiska anteckningar om August Strindberg, 1913 (nytryck i faksimil, 1968) ä t = ändrat till Förkortningarna »e», »f», »fr», »m», »sp», »str» och »ä t» används huvudsakligen i variantförteckningarna; i dessa är de ej försedda med punkt i motsats till i den övriga kommentaren. 18 
 
 
 
 
 APPENDIX PRESENTATIONER AV TRE SAMLINGSUPPLAGOR: I VÅRBRYTNINGEN SAMLADE ROMANER OCH BERÄTTELSER SAMLADE DRAMATISKA ARBETEN 
 
 
 
 
 
 
 
 
 – Presentationer av tre samlingsupplagor – Innehåll Introduktion 23 I vårbrytningen (1880–81 och 1881/82–84) 25 Inledning 27 Utgivningen av I vårbrytningen speglad i bevarade kontrakt och brev 28 Beskrivning av den första häftesemissionen 1880–81 34 Tablå över utgivningen av den första häftesemissionen av I vårbrytningen 1880–81 36 Bokemissionen 1881 38 Den andra häftesemissionen 1881/82–84 39 Senare upplagor av I vårbrytningen 42 Samlade Romaner och Berättelser (1899–1901) 43 Inledning 45 Planeringen av Samlade Romaner och Berättelser speglad i breven 45 De bevarade kontrakten 47 Strindbergs korrekturläsning av Samlade Romaner och Berättelser 48 Beskrivning av häftesemissionen 49 Beskrivning av bokemissionen 53 Inkonsekvenser och textdivergenser i Samlade Romaner och Berättelser 54 Tablå över häftesutgivningen av Samlade Romaner och Berättelser 56 Samlade Dramatiska Arbeten (1903–04) 67 Inledning 69 Strindbergs planer 1900–02 på en samlingsutgåva av dramatiken 69 Förhandlingarna med Bonniers förlag 1903 71 Förhandlingarna med Gebers förlag 1903 73 Utgivningen av Samlade Dramatiska Arbeten på Gebers förlag 75 Beskrivning av Samlade Dramatiska Arbeten 78 Utgivningen av Samlade Dramatiska Arbeten speglad i breven 81 Tablå över häftesutgivningen av Samlade Dramatiska Arbeten 83 DOKUMENT 89 Förteckning över faksimilerade dokument 21 91 
 
 
 
 
 
 
 
 
 – Presentationer av tre samlingsupplagor – Introduktion Under Strindbergs livstid utkom hans verk i tre stora svenska samlingsupplagor: I vårbrytningen 1880–81 och 1881/82–1884, Samlade Romaner och Berättelser 1899– 1901 och Samlade Dramatiska Arbeten 1903–04. Strindberg tog själv initiativ till två av dessa samlingsupplagor – möjligen till alla tre – och bestämde i samtliga fall vilka verk som skulle ingå i dem. Han läste dessutom korrektur på texterna i två av utgåvorna. Eftersom alla tre har en central plats i utgivningen av Strindbergs verk och eftersom det är fråga om komplicerade utgivningsföretag (subskriberade häftesemissioner som följdes av bokemissioner), vilka tidigare inte har uppmärksammats mycket inom Strindbergsforskningen, skall de här bli föremål för särskilda presentationer. I krono- logiska tablåer över häftespubliceringarna redovisas exakt vilka texter – och vilka delar av texter – som ingår i de olika häftena och när dessa häften publicerades (verktitlar som i samlingsupplagorna enbart är skrivna med versaler återges i tablåerna med gemener och inledande versal). Det innebär att de textkritiska kommentarerna avlastas – i de enskilda kommentarerna redogörs inte för alla omständigheter kring publiceringarna av aktuella verk i de tre samlingsupplagorna utan i stället hänvisas till dessa presentationer. Beskrivningen av samlingsupplagorna bygger delvis på en utredning som Bo Bennich- Björkman gjorde 1992 för Strindbergsprojektet (»PM rörande hanteringen av problem förbundna med förläggarnas användning av s.k. häftesform vid utgivning av Strindbergs verk», otr. ms, 12 s.; sept. 1992). Den utgivning som skedde på 1890-talet av en rad verk av Strindberg i Tryckt och Otryckt I–IV på Albert Bonniers förlag (I–II 1890, III 1891, IV 1897) presenteras ej i detta Appendix. Utgivningen i Tryckt och Otryckt hade annorlunda och delvis enklare karaktär än den i de övriga tre samlingsupplagorna. Dels hade Tryckt och Otryckt I–IV karaktär av uppsamlingsvolymer av sådana texter som förblivit otryckta eller ej omtryckta, dels var denna utgivning jämförelsevis okomplicerad genom att det inte var fråga om en kombination av subskriberad häftesemisson och bokemission utan om vanlig bokutgivning. I presentationerna nedan av de tre samlingsupplagorna hänvisas genomgående till de förlagskontrakt som har bevarats i en särskild svit i Bonniers förlags arkiv, inte till de 23 
 
 
 
 
 – Appendix – kontrakt (ofta är det fråga om andra ex. av samma kontrakt) som förvaras i Strindbergs- samlingen i Kungliga Biblioteket. 24 
 
 
 
 
 I vårbrytningen (1880–81 och 1881/82–84) 
 
 
 
 
 
 
 
 
 – Presentationer av tre samlingsupplagor – Inledning I vårbrytningen / Ungdomsarbeten af August Strindberg (förkortas ibland i fortsätt- ningen VBR) utgavs i en upplaga (i oktavformat) fördelad på tre olika emissioner på Kongl. Hof- och Universitets-bokhandlaren Adolf Bonniers förlag i Stockholm, först i sju häften 1880–81, sedan i bokform 1881 och därefter på nytt i sju häften 1881/82– 1884 (se dok. nr 1–6). Dessa tre emissioner betecknas här som emission A, B och C (ibland förkortade Em A, B och C). I Samlade Verk har de prosatexter som trycktes i VBR placerats i SV 2, I vårbrytningen, medan dramatexterna i VBR har fördelats på SV 1 och SV 3 Ungdomsdramer I och II samt SV 5 Mäster Olof. (Carl Reinhold Smedmark använder i sin kommentar i SV 2 [tr. 1981], ss. 202–205, beteckningarna »häftesupplagan», »bokupplagan» och »restupplagan»; denna terminologi frångås i de textkritiska kommentarerna i enlighet med den som begagnas vid kodifieringen av redigeringsprinciperna i SV 1 [tr. 1989], s. 323 f.) VBR 1880–81 och 1881/82–84 trycktes på Isaac Marcus’ Boktryckeri-Aktiebolag i Stockholm. Strindbergs texter i de tre emissionerna är identiska beroende på att förlaget använde ark från tryckningen av den första emissionen (Em A) i de senare emissionerna. Utgivningen av VBR har tidigare behandlats ingående av Anders Ollfors i »Om publiceringsgången av skrifterna i Strindbergs I vårbrytningen» (i Ollfors, August Strindberg i bibliografisk och bibliofil belysning, 1987, ss. 67–74) och av Rolf E. Du Rietz i »August Strindbergs I vårbrytningen: Några bibliografiska kommentarer» och »August Strindbergs I vårbrytningen Tillägg 1» (i Text. Svensk Tidskrift för Bibliografi, 2:1, 1979, ss. 9–16, resp. 2:2, 1980, ss. 98–99). Föreliggande presentation bygger delvis på dessa uppsatser av Ollfors och Du Rietz. Deras uppgifter om utgivningen av VBR har i möjligaste mån kontrollerats mot primärmaterialet. Uppgifter om utgivningsdata har om inget annat sägs hämtats från veckolistorna (Svensk Bokförteckning) i Svensk Bokhandelstidning. (Se även C.R. Smedmarks redogörelse för planeringen och utgivningen samt mottagandet av VBR 1880–84 i SV 2, ss. 202–205.) Strindbergsredaktionen har studerat emissionerna A och C i bevarade, icke inbundna exemplar av häftena (ex. av Em A på KB, ex. av Em C på Strindbergsmuseet). Redaktionen har dessutom granskat 8 inbundna exemplar av emissionerna A och/eller B 27 
 
 
 
 
 – Appendix – (bl.a. 3 ex. på KB och 3 ex. på Strindbergsmuseet); vilken emission det är fråga om i det enskilda fallet går inte att avgöra (se nedan ss. 34 f. och 38 f.). Texterna i VBR är i de två första emissionerna (A och B) organiserade på två delar: »I / Skizzer och uppsatser», som innehåller spridda prosatexter sammanförda under rubrikerna Från Hafvet och Här och Der samt novellsamlingen Från Fjerdingen och Svartbäcken / Studier vid Akademien, och »II / Dramatiska arbeten», som innehåller följande ungdomsdramer: I Rom / Dramatisk situation i en akt (på titelsidan står även: »Uppförd år 1870 på Kongl. Teatern i Stockholm / Andra upplagan / första upplagan 1870»), Hermione / Sorgespel (på titelsidan står även: »Andra upplagan / första upplagan 1871»), Den fredlöse / Sorgespel (på titelsidan står även: »Uppförd på Kongl. Dramatiska Teatern 1872»), Mäster Olof / Skådespel i fem akter (på titelsidan står även: »Tryckt efter första manuskriptet 1872») och Anno fyrtiåtta / Lustspel i fyra akter (på titelsidan står även: »(1875.)»). Samtliga texter i båda delarna hade varit publicerade tidigare i tidningar, tidskrifter eller böcker med undantag för skådespelen Anno fyrtiåtta och prosaversionen av Mäster Olof, vilka nu trycktes för första gången. Utgivningen av I vårbrytningen speglad i bevarade kontrakt och brev De första tecknen på att Strindberg umgås med planer på en samlad upplaga av sina ungdomsverk möter i hans brev i april 1880. Strindberg skriver då till Sigrid Flodin och Albert Bonnier för att försäkra sig om att I Rom och Från Fjerdingen och Svartbäcken, som utgivits tidigare av dessa två förläggare, kan medtas i »en samling ämnad att utgifvas till julen», som han formulerar det i brevet till Bonnier (Brev 21, s. 86 f.; Brev 2, s. 130). Man kan förmoda att Strindberg redan nu hade diskuterat en samlings- upplaga med ägaren av Adolf Bonniers förlag, Isidor Bonnier; huruvida initiativet tagits av denne eller av Strindberg är obekant, men att tanken på en samlad utgåva av hans ungdomsproduktion hade aktualiserats av succén med Röda rummet i slutet av 1879 torde vara helt säkert. Enligt vad Karl Otto Bonnier uppger i sin förlagshistorik ingick Strindberg och Isidor Bonnier redan vid årsskiftet 1879/80 en överenskommelse om att ge ut en sådan upplaga (Bonniers. En bokhandlarefamilj. Anteckningar ur gamla papper 28 
 
 
 
 
 – Presentationer av tre samlingsupplagor – och ur minnet, III, 1930, s. 251). Det bevarade exemplaret av kontraktet rörande VBR mellan Strindberg och Adolf Bonniers förlag – i praktiken alltså mellan honom och Isidor Bonnier – är av Strindberg undertecknat den 10 maj 1880. Ett bevarat utkast daterat den 7 maj till kontraktet hade Strindberg godkänt med formuleringen: »Erkännes och gillas till alla delar» (kontraktet liksom utkastet förvaras i Bonniers förlags arkiv; där finns även en delvis av Strindberg själv upprättad ekonomisk tablå daterad »Maj 1880–» över bl.a. VBR vilken citeras i Brev 21, s. 114 not 3). Enligt kontraktet (som kallas »öfverenskommelse») skulle upplagan vara på 3.500 exemplar och honoraret 1.700 kr. Innehållet specificeras på följande sätt: 1) Dramatiska arbeten, Mäster Olof andra upplagan I Rom andra upplagan Den Fredlöse första upplagan. (Har förut stått tryckt i tidskriften »Nu») Anno 1848 2) Prosa-arbeten första upplagan Från Fjerdingen och Svartbäcken andra upplagan för att, jemte efterföljande tvänne arbeten, till hvilka Herr Adolf Bonnier förut eger uteslutande förlagsrätt för huru många upplagor som helst, hvardera i oinskränkt antal exemplar, nämligen: Hermione 10 ark Skizzer, Noveller och Uppsatser (förut tryckta i tidningar och tidskrifter), utgifvas i en samling under titel: I Vårbrytningen I kontraktet fastslås att förlaget äger »förmånsrätt» till eventuella senare (»möjligen blifvande») upplagor och att Strindberg skall läsa korrektur. Att Strindberg samma dag, den 10 maj, erhöll det stipulerade honoraret, 1.700 kr, framgår av hans kvittens på baksidan av kontraktet. I detta påpekar man, som framgår av citeringen ovan, att rättigheterna till Hermione och prosaverken (»10 ark Skizzer» etc.) redan innehas av Adolf Bonniers förlag. Strindberg hade sålt dessa verk till förlaget tidigare (Hermione hade utgivits av detta förlag 1871). Han ondgör sig i flera sammanhang, bl.a. i ett brev den 22 april 1880 till Albert Bonnier, över att han hade avyttrat prosaverken alldeles för billigt, för 10 kr arket (samma uppgift återkommer i brev till Edvard Brandes 26/7 1882 29 
 
 
 
 
 – Appendix – och senare Georg Nordensvan 2/10 1883); det är troligt att han tänker på en ekonomisk uppgörelse med Isidor Bonnier som ägde rum 1878 (se Torsten Eklunds kommentar i Brev 2, s. 52 f.). Titeln »I Vårbrytningen» användes ungefär samtidigt i ett annat kontrakt mellan Strindberg och Adolf Bonniers förlag. I detta kontrakt, som är daterat den 6 juli 1880 (finns numera i Bonniers förlags arkiv), gäller det emellertid ett annat, ospecificerat verk, som skall omfatta »minst tio tryckark» och som skall honoreras med 1.000 kr, varav emellertid hälften enligt kontraktet »innehålles såsom afbetalning på ett erhållet kontant lån mot hypotek». I kontraktet utsägs inte att det handlar om prosatexter men att det – i varje fall i första hand – var sådana som var påtänkta framgår av Strindbergs brev till Isidor Bonnier (dennes brev till Strindberg från den aktuella perioden har ej bevarats). Ett par veckor tidigare (i ett brev av 24/6) hade Strindberg lagt fram ett förslag för Bonnier som gick ut på att denne skulle publicera »I Vårbrytningen: prosabitar om 10 ark» innan han gav ut »Ungdomsarbeten» (jfr brev till samme adressat 27/3 1882, där Strindberg talar om de »nutidsnoveller» som han har ställt i utsikt ) – det är uppenbart att det är detta förslag som Isidor Bonnier har tagit fasta på och som resulterat i kontraktet den 6 juli rörande ett sådant arbete. Genom detta kontrakt hade Strindberg förbundit sig att författa ett nytt verk åt Adolf Bonniers förlag, för vilket han hade erhållit ett slags förskott i form av ett lån som han använde för att reglera gamla skulder (jfr Eklunds kommentar i Brev 2, s. 148). Han återkommer flera gånger i breven i kritiska tongångar till både kontraktet och lånet – summan var eller blev så småningom 3.000 – innan han ordnade så att först Claës Looström löste ut honom från Isidor Bonnier 1882 och sedan Albert Bonnier löste ut honom från Looström 1883. I kontraktet den 6 juli 1880 rörande det nya arbetet är titeln »I Vårbrytningen» över- struken. Förklaringen är antagligen att man i efterhand ansåg att titeln var överspelad i och med att den användes på samlingsutgåvan av ungdomsverken. Före och under utgivningen av den första häftesemissionen (Em A) 1880–81 – den pågick från mitten av november till mitten av maj – skriver Strindberg ett antal i allmän- het korta brev till Isidor Bonnier som handlar om denna. Dramatiken vållade honom inga bekymmer i inledningsskedet, det var – med ett undantag – relativt enkelt att samla och redigera de fem skådespel som skulle ingå i upplagan 1880 (Brev 2, s. 152); 30 
 
 
 
 
 – Presentationer av tre samlingsupplagor – prosatexterna, som var flera och svårare att samla, färdigredigerades i manus först i början av september (Brev 2, s. 180). Ett av skådespelen, Mäster Olof, skapade emellertid vissa problem. Ursprungligen hade Strindberg tänkt att man skulle använda versupplagan av Mäster Olof, men i oktober föreslog han att man i stället skulle ta den första versionen (den s.k. prosaupplagan) från 1872 (Brev 2, s. 191). Det innebar att han behövde se över det gamla originalmanuskriptet till skådespelet från 1872 före sättningen i VBR (19/10 1880 meddelar Strindberg förläggaren: »M. Olof skall lemnas akt för akt genomläst!»). I en rad brev i fortsättningen ligger han på Bonnier för att få »avdrag» av korrekturet på Mäster Olof, så att han så fort som möjligt skall kunna uppvakta teaterdirektörer, i första hand Ludvig Josephson på Nya teatern, med denna tidigare otryckta version av skådespelet. (Han ville även passa på och »fresta teater- lyckan» med Anno fyrtiåtta; Brev 2, s. 236.) När Strindberg i januari 1881 erhöll ett avdrag av Mäster Olof skickade han det också genast till Josephson, vilken omedelbart uttalade sig entusiastiskt om skådespelet och förklarade att han skulle uppföra det (Brev 2, s. 230 f.; Eklunds påstående att Mäster Olof var »färdigsatt redan i slutet av 1880» i Brev 2, s. 207 förefaller något förhastat). Strindberg utvecklar även annan aktivitet för att sprida häftena i VBR. Isidor Bonnier ombeds att skicka färdiga häften till tidningar och tidskrifter i grannländerna för att bädda för översättningar (Brev 2, s. 208; två av novellerna i Fjerdingen och Svartbäcken trycktes i översättning i den danska tidskriften Ude og Hjemme 1881–82; ytterligare två publicerades i danska översättningar 1883 i Nationaltidende resp. Vor Tid, enligt Harry Jacobsen, Strindberg i Firsernes København, 1948, s. 168. Se vidare den textkritiska kommentaren till SV 2.). Tydligen ombesörjde Strindberg själv att häften distribuerades till strategiskt placerade personer, bl.a. Edvard Brandes (brev 21/11 1880). Att Strindberg irriterades på den i hans ögon långsamma utgivningstakten av häftena framgår av flera uttalanden; han uppmanar flera gånger Isidor Bonnier att »forcera» utgivningen. Strindberg ogillade den utgivningsform förläggaren valt. Den 19 oktober 1880 heter det sålunda i ett brev till denne: »öfvergif tanken på häften! Det duger rakt icke med gamla saker! Man tar I:a häftet – läser och känner igen, och man köper icke 2:dra häftet! Deremot en masse; man köper icke så många exemplar, men det tar desto bättre! / Gör icke detta Isidor!» När de två första häftena hade utgivits ger Strindberg förläggaren direktiv att inte skicka häften till »de tidningar som skälla» och att släppa 31 
 
 
 
 
 – Appendix – tredje och fjärde häftena på en gång. I samma brev (13/12 1880) förklarar Strindberg att han är rädd att man i annat fall kan »stupa på I Rom och Hermione» (häfte nr 3 och 4, i vilka dessa dramer ingick, utgavs samtidigt i enlighet med Strindbergs önskan i slutet av december 1880); han vill att Bonnier ska »raska undan snart så att de s–s skallena må tystna!» Brevet slutar: »Det är bättre det går oskälldt än nerskälldt!» Strindberg hade inte kunnat undgå att notera att mottagandet av hans samlade ungdomsverk blivit minst sagt ljumt. VBR föranledde ytterst få recensioner. Hans häftiga reaktion i brevet till Isidor Bonnier den 13 december förklaras antagligen av att Aftonbladet den 4 december hade publicerat en ytterst kritisk anmälan av det första häftet (se P.E. Ekholm, Strindberg och den svenska kritiken 1870–83. Från I Rom t.o.m. Dikter; otr. lic.avh., Stockholms univ., 1961, ss. 128 och 131; jfr Smedmarks kommentar i SV 2, s. 205). Häftesomslagen till emission A pryds av ett porträtt av Strindberg som Carl Larsson tecknat (se dok. nr 1). Både porträttet och det förord som man planerade att ha i upplagan intresserade sig Strindberg i hög grad för i breven. Det foto som Carl Larsson använde som förlaga för porträttet tillhandahölls tydligen av författaren; Strindberg begärde särskilt korrektur på omslaget därför att han inte ville »se ut som Hjert o Tector», ett par ökända mördare, vilka blivit avrättade några år tidigare (Brev 2, ss. 192 f. och 207). De planer man länge hade på ett förord rann ut i sanden trots att Strindberg hade förslag på flera personer som skulle kunna författa ett sådant – Carl Rupert Nyblom, Lorentz Dietrichson, Karl Warburg, Edvard Brandes och i nödfall han själv (se Brev 2, ss. 173, 180, 235 m.fl. sidor). Korrekturläsningen på VBR kommenterar Strindberg nästan inte alls i de bevarade epistlarna till Isidor Bonnier; ett undantag utgör ett brev den 2 september 1880 där han frågar om förläggaren har mottagit »Korr. på I Rom» som »gick miste till Seligmann» – utgivningen av Strindbergs och Claes Lundins Gamla Stockholm pågick samtidigt på Joseph Seligmanns förlag och en sammanblandning hade tydligen skett. Att Strindberg läste korrektur på VBR står klart; det framgår indirekt av att det förekommer ändringar i upplagan som rimligen gjorts av honom (Strindbergs ändringar i de olika texterna i VBR registreras i de enskilda textkritiska kommentarerna i Samlade Verk). Den definitiva titeln på VBR bestämdes tydligen först mot slutet av häftesutgivningen. »Jag tror titeln bör bli ’I Vårbr.’ Samlade Ungdomsarbeten af A Sg. eller hur?» skriver Strindberg den 28 februari 1881 till Isidor Bonnier. Den definitiva 32 
 
 
 
 
 – Presentationer av tre samlingsupplagor – titeln blev alltså »I vårbrytningen / Ungdomsarbeten». Torsten Eklund hävdar – utan att hänvisa till någon källa – att Strindberg ursprungligen hade »tänkt att I vårbrytningen skulle innehålla både gamla och nyskrivna arbeten och att samlingen skulle ha undertiteln ’Gammalt och Nytt’» (Brev 2, s. 235 not 2). Det bevarade kontraktet liksom breven visar dock att VBR skulle innehålla enbart äldre verk. Det enda i korresponden- sen som möjligen skulle kunna tyda på att Strindberg vid något tillfälle umgicks med tanken på att inkludera nyskrivna texter är en passus i ett brev till Isidor Bonnier den 27 december 1880, där han retoriskt frågar om de skall »stanna framför Anno 48 och sätta in vers i stället och söka få pjesen gifven först?» – »Men versen är skral!» tillägger han betänksamt. Det Eklund har tagit fasta på är förmodligen att Strindberg och förlaget internt och i annonseringen använde undertiteln »Gammalt och Nytt». På en bevarad odaterad skiss till titelsida (Bonniers förlags arkiv), som är nerkastad av Strindberg på en papperslapp, prövar han följande titel: »I Vårbrytningen / dikter och verkligheter / [struket: På vers och Prosa] / Gammalt och Nytt. / af / A Strindberg / [struket: Samlade och ånyo utgivna]». Förlaget uppgav också till en början i sina annonser för VBR att upplagan hade undertiteln »Dikter och Verkligheter. Gammalt och Nytt» (Stockholms Dagblad 13, 15 och 20/11 1880); i fortsättningen nöjde man sig i annonserna med »Dikter och Verkligheter», den undertitel som man använde på omslagen i emission A (se nedan s. 35). I ett odaterat brev till Isidor Bonnier våren 1881 uppmanar Strindberg denne: »Tryck för all del nytt omslag till hela arbetet som medföljer sista häftet der det står Gammalt och Nytt Har Du separat af Anno 48 så öfverstyr genast att jag må få fresta teaterlyckan!» (Brev 2, s. 236.) »Gammalt och Nytt» betydde emellertid inte att nyskrivna verk skulle ingå i VBR. Troligen menade Strindberg att beteckningen »Nytt» motiverades av att VBR innehöll ett par tidigare opublicerade skådespel (Anno fyrtiåtta och prosaupplagan av Mäster Olof). Den bokversion av VBR som förlaget gav ut 1881 (Em B) kommenterar Strindberg endast i förbigående i breven. Den 27 december 1880 skriver han till Isidor Bonnier: »Du skall icke vara rädd för boken; den kan nog gå bunden i sin helhet!» Att Strindberg den 18 augusti 1881 ber förläggaren »skänka» honom »ett par hophäftade Vårbrytningar i gemensamt omslag (eller band)» (Brev 21, s. 114) bör betyda att man vid det laget ännu inte hade blivit klar med emission B (jfr nedan s. 38). 33 
 
 
 
 
 – Appendix – När Strindberg redogör för sitt tidigare författarskap i ett utförligt brev till Edvard Brandes den 26 juli 1882 upplyser han om att VBR då inte har sålts i »mer än 1000 ex». Utgivningen av VBR hade tydligen gått trögt, det framgår både av det faktum att man gav ut en ny häftesemission 1881/82–84 (Em C) och av att förlaget drog på sig en restupplaga av denna emission, som Albert Bonniers förlag försålde på 00-talet sedan man köpt upp Adolf Bonniers förlag (se Karl Otto Bonnier, Bonniers. En bokhandlare- familj. Anteckningar ur gamla papper och ur minnet, V, 1956, s. 26 och Alb. Bonniers förlagskatalog 1903–1907, tr. 1909; jfr nedan s. 39 ff.). Beskrivning av den första häftesemissionen 1880–81 Den första häftesemissionen (Em A) var en subskriberad upplaga som alltså utgavs i sju häften under perioden november 1880–maj 1881 (se tablån nedan s. 36 f.). Första, andra, fjärde, femte och sjätte häftet består vardera av sex 16-sidiga ark i oktavformat, dvs. 96 sidor per häfte. Tredje häftet är utökat med ett halvark, dvs. med 8 sidor, så att det totalt är på 104 sidor. Halvarket utgör slutet på del I (prosadelen) varefter häftet fortsätter med del II (dramatiken). Det sjunde och avslutande häftet består av endast fyra ark (64 s.); det allra sista arket innehåller de sista tio sidorna av Anno fyrtiåtta och därefter de två titelbladen till del I och II samt allra sist en innehållsförteckning för hela verket. Något övergripande titelblad till hela verket finns däremot inte. Del I har löpande paginering genom de tre första häftena, ss. [1]–216; del II, som alltså startar en bit inne i tredje häftet, har däremot separat paginering för varje skådespel. Priserna för häftena anges på omslagen till 1 krona för häfte nr 1–6, 60 öre för häfte nr 7. Verkets titel lyder på båda deltitelsidorna: »I / vårbrytningen / Ungdomsarbeten / af / August Strindberg». På det första titelbladet följer sedan: »I / Skizzer och uppsatser»; på det andra: »II / Dramatiska arbeten». Nederst på båda deltitelsidorna står: »Stockholm / Adolf Bonnier, / Kongl. Hof- och Universitets-bokhandlare». På baksidorna av dessa står: »Stockholm / Isaac Marcus’ Boktryckeri-aktiebolag. / 1881.». I innehållsförteckningen omnämns de enskilda prosatexterna men ej titlarna eller rubrikerna på de tre prosaavdelningarna – denna kategori av texter upptas endast under 34 
 
 
 
 
 – Presentationer av tre samlingsupplagor – samlingsbeteckningen »Skizzer och uppsatser» i del I; i del II förtecknas de enskilda dramerna. Omslagen till emission A har en grön grundton (se dok. nr 1). De är försedda med dekor av Carl Larsson. Dekoren utgörs främst av hans idealiserade porträtt av Strindberg (Torsten Svedfelt anser att likheten med ett av de kända fotografierna av Strindberg från 1879 är påfallande; se Svedfelt, Strindbergs ansikte, 1948, s. 12) inramat av vårblommor (tussilago) samt en gren av en blommande buske av slån. Titeln på omslagen lyder: »I Vårbrytningen / Dikter och Verkligheter / af / August Strindberg». Den är delvis infogad i Carl Larssons teckning. Undertiteln »Dikter och Verkligheter» förekom också – som framgick ovan – i förlagets annonser i början av utgivningen av VBR. På omslagets baksida i det första häftet förekommer följande tillkännagivande (se dok. nr 5): Den samling skrifter, hvaraf första häftet härmed lemnas i allmänhetens händer, utgöres af arbeten både på vers och prosa (novelletter, skizzer, dramer m.m.) af den populäre författaren. De särskilda arbetena äro dels hittills otryckta, dels hafva de förut varit införda i tidningar och tidskrifter eller – mest anonymt – utgifna i bokform. Hela samlingen kommer att utgöra omkring 6 häften, som skola utgifvas med korta mellantider à 1 krona häftet. Stockholm i november 1880. Adolf Bonnier. Kongl. Hof- och Universitets-bokhandlare. Pris 1 krona. Stockholm, Isaac Marcus’ Boktryckeri-Aktiebolag, 1880. När denna text återkommer på omslagen till häfte nr 2–6 ersätts första radens »hvaraf första häftet» med »som»; årtalet »1880» på sista raden ersätts fr.o.m. häfte nr 5 med »1881». På baksidan till det sjunde häftets omslag har texten utgått; där gör förlaget i 35 
 
 
 
 
 – Appendix – stället reklam för de förlagspärmar som man försäljer separat till subskribenterna (se dok. nr 6): Elegant perm till I V Å R B R Y T N I N G E N af brun, grön och röd cloth med svart och guldpressning finnes att på beställning tillgå i hvarje bokhandel. Benägna reqvisitioner, helst med angifvande af särskild önskad färg på permen, torde insändas till den plats der subskription egt rum. Pris för permen 1 Krona. Stockholm i April 1881. Adolf Bonnier. Kongl. Hof- och Universitets-bokhandlare. Pris för detta sluthäfte 60 öre. Förläggaren och boktryckaren anges alltså därefter på omslagets baksida på samma sätt som på omslagen till de tidigare häftena; längst ner på baksidan får man en pris- uppgift: priset för »detta sluthäfte» är 60 öre. Även framsidan på sluthäftet uppvisar en nyhet i förhållande till de tidigare omslagen – längst ner pekar en hand på en ny hänvisning som lyder: »Se omslagets baksida». Tablå över utgivningen av den första häftesemissionen av I vårbrytningen 1880–81 I tablån anges häftets nummer, texter som ingår i resp. häfte, sidomfång och utgivnings- period för resp. häfte enligt veckolistan i Svensk Bokhandelstidning. Deltitlarna återges i fet stil, verk- och samlingstitlar i kursiv. Stavningen i VBR normaliseras ej. Opagine- rade sidor anges utan särskild markering. Beträffande verk och samlingar ges uppgift om i vilka häften de ingår inom hakparentes. Längre titlar och rubriker avkortas ibland. 36 
 
 
 
 
 – Presentationer av tre samlingsupplagor – Häftets nummer Texter som ingår i resp. häfte Första häftet I / Skizzer och uppsatser Från Hafvet [hft nr 1; ss. 1–59] Sandhamn i storm Huruledes jag fann Sehlstedt På Kanholmsfjärden Markus Larsson advokat En timme ombord Här och Der [hft nr 1–2; ss. 61–105] Våren på Djurgården I Notre-Dame och Kölner-Domen För Konsten Början af Ån Bogsveigs saga Andra häftet Tredje häftet Sidomfång Början af Ån Bogsveigs saga Från Fjerdingen och Svartbäcken [hft nr 2–3; ss. 107–216] Inackorderingarne Ensittaren Sorken Mellan drabbningarne En Snobb Ett folknöje En lofvande yngling Skalden och poeten Offret Lättsinnet Primus och Ultimus Primus och Ultimus Det gamla och det nya II / Dramatiska arbeten I Rom Hermione [hft nr 3–4; ss. 1–94] Utgivnings- period 11–17 nov. 1880 3–12 13–23 24–29 30–55 56–59 63–66 67–75 76–95 96 97–105 8–14 dec. 1880 109–117 118–125 126–129 130–138 139–144 145–151 152–157 158–165 166–182 183–190 191–192 193–205 206–216 21–28 dec. 1880 1–32 1–48 Fjerde häftet Hermione Den fredlöse [hft nr 4–5; ss. 1–52] 49–94 1–50 21–28 dec. 1880 Femte häftet Den fredlöse Mäster Olof [hft nr 5–6; ss. 1–174] 51–52 1–94 27 jan.– 2 febr. 1881 Sjette häftet Mäster Olof Anno fyrtiåtta [hft nr 6–7; ss. 1–74] 95–174 1–16 17–23 febr. 1881 Sjunde häftet Anno fyrtiåtta [Titelblad] I [Titelblad] II Innehåll 17–74 12–18 maj 1881 37 
 
 
 
 
 – Appendix – Bokemissionen 1881 Efter det att samtliga häften i första emissionen (Em A) hade utkommit utgavs VBR mot slutet av 1881 i bokform i en volym (Em B). Enligt en annons i Aftonbladet den 7 december 1881 har volymen »nyss i Bokhandeln utkommit» (Du Rietz’ uppgift att Em B utgavs i häftat skick redan »sommaren 1881» tycks vara felaktig; se Du Rietz, 1979, s. 11; samma uppgift förekommer hos Smedmark i SV 2, s. 205). Priset uppges i annonsen vara »häft. 7 kr.; eleg. inb. 8 kr. 50 öre»; samma annons infördes i Dagens Nyheter den 12, 14 och 16 december 1881. Veckolistorna i Svensk Bokhandelstidning har ingen uppgift om utgivningen av bokemissionen. När förlaget gav ut VBR i bokform tycks man inte ha använt sig av bevarade arkuppsättningar från emission A utan i stället har man tydligen slaktat och bundit in häften från den första emissionen. Samtliga åtta exemplar av emission A och/eller emission B i bokform (det går inte att avgöra vilken av emissionerna det är fråga om), som Strindbergsredaktionen undersökt (av dessa åtta ex. är tre inbundna i förlagspärmar) innehåller fragment och/eller färgavtryck från de ursprungliga gröna omslagen; dessa fragment och färgavtryck sitter mellan bladen längst inne mot ryggen. Ollfors har tidigare konstaterat att bevarade exemplar av emission C innehåller sådana rester av emission A (Ollfors, s. 70; jfr nedan s. 40). Du Rietz’ sammanfattar läget i fråga om emission B på följande sätt: »Existerande bundna exemplar torde helt eller till största delen ha uppstått genom att exemplar av emission A bundits in, varvid häftesomslagen ha varit avsedda att kancelleras och de båda primärtitelbladen varit avsedda att separeras från varandra och därefter infogas» (Du Rietz, 1979, s. 11). Förlagsbandet i klot har dekor av Carl Larsson (se dok. nr 2). På den främre pärmen, som återger en förenklad variant (utan porträttet av Strindberg) av hans teckning på häftesomslagen till emission A, står »I Vårbrytningen / Samlade ungdomsarbeten / af / Aug. Strindberg»; den senare delen av titeln är insatt i en dekorativ slinga. Det finns både röda, gröna och bruna förlagsband. – Omslaget på de häftade böckerna har samma färg och dekor som den första häftesemissionen (se dok. nr 3). Bevarade exemplar av VBR brukar vara inbundna, antingen i förlagsband eller i andra band. Eftersom förlaget försålde lösa pärmar är det svårt eller omöjligt att avgöra om ett visst exemplar i förlagsband är en renodlad förlagsprodukt eller om någon annan 38 
 
 
 
 
 – Presentationer av tre samlingsupplagor – – en bokhandel, en privatperson eller en institution – har låtit binda in verket i förlagets pärmar. Att placeringen av titelblad, innehållsförteckning och bevarade häftesomslag etc. ibland varierar något mellan olika bevarade exemplar är föga märkligt; inbind- ningen skedde tydligen inte alltid med aktgivande på de naturligaste placeringarna. Den andra häftesemissionen 1881/82–84 När förlaget gav ut VBR i en ny häftesemission 1881/82–84 (Em C) publicerade man en annan typ av häften än tidigare. I emission A hade de enskilda verken och samlingarna inte fyllt ut resp. häfte exakt utan matats in successivt utan hänsynstagande till skarvarna mellan häftena så att enskilda verk och samlingar oftast fördelas på två häften (se tablån ovan). Nu däremot gav man ut VBR i sju häften som vart och ett innehåller ett verk/en samling (med undantag för häfte nr 1 som kan sägas rymma två samlingar: de två avdelningarna »Från hafvet» och »Här och der»). Först utgav man 1881–82 ett häfte med Mäster Olof och sedan 1884 sex häften med de övriga texterna. Indelningen i två delar – en prosadel och en dramadel – i de första två emissionerna har man också övergivit. Samtliga sju häften är försedda med nya omslag, de sex häftena 1884 även med nya titelblad – placerade före de gamla titelbladen som man alltså behåller – och med årtalet »1884» angivet på det bakre omslaget till resp. häfte. På baksidan av de nytryckta titelbladen antedateras tryckåret till 1880 (häfte nr 1–3) och 1881 (häfte nr 4, 5 och 7). Att man anger dessa tryckår beror tydligen på att man vill datera de nyemitterade arken till tidpunkten för tryckningen av emission A, som skedde dessa år. Eftersom alla (text)sidor i emission C är identiska med dem i föregående emissioner är även pagineringen densamma som i dessa. Detta får till följd att det andra häftet, som innehåller Från Fjerdingen och Svartbäcken, pagineras ss. [107]–216; i övriga häften börjar pagineringen med s. [1]. Häftena i emission C är försedda med nya gråbeiga omslag, vilka på framsidan pryds av en ram med ornamenteringar i de fyra hörnen (se dok. nr 4). Inuti ramen anges titeln och författaren och längst nere förlaget (»Stockholm / Adolf Bonnier / Kongl. Hof- & Universitetsbokhandlare»). Till vänster ovanför ramen står: »I vårbrytningen. 1» (2, 3 etc.). Under ramen anges priset, som varierar mellan 50 öre 39 
 
 
 
 
 – Appendix – och 1,50 kr. Häftet med Mäster Olof, som alltså utgavs långt före de övriga häftena, skiljer sig dock i flera avseenden från dessa. Omslaget saknar text såväl ovanför som under ramen – i detta fall anges sålunda inte på omslaget vare sig serienummer eller att häftet ingår i VBR. Det utsägs inte heller någon annanstans i Mäster Olof-häftet, som i motsats till övriga häften i emission C saknar titelblad. På det främre omslaget till häftet med Mäster Olof står, under titeln och författarnamnet: »Uppfördt å Nya Teatern i Stockholm 1881»; att förlaget gav ut Mäster Olof på nytt redan 1881–82 sammanhängde säkerligen med att skådespelet uruppfördes på Nya teatern vid årsskiftet 1881/82. Priset för Mäster Olof anges på bakre omslaget till 1,75 kr. På samtliga häften i emission C anges längst nere på omslagets baksida tryckeriet och utgivningsåret: »Stockholm, Isaac Marcus’ Boktryckeri-Aktiebolag», varefter följer årtalet, 1884, för de häften som utgavs detta år och 1881 eller 1882 för det häfte som innehåller Mäster Olof; de båda senare årtalen förekommer på bevarade exemplar av det senare häftet, som enl. Svensk Bokkatalog 1876–1885 utgavs 1881 och enligt Svensk Bokhandelstidning 29 december 1881–3 januari 1882. Det förefaller rimligt att datera utgivningen av Mäster Olof-häftet till båda åren. (Du Rietz, 1979, s. 12 och Ollfors, 1987, s. 72 f., daterar det till enbart 1882; senare korrigering till 1881 och 1882 i Ollfors’ bok Litterärt och bibliofilt. Om böcker och boksamlande, 1989, s. 92.) På baksidan av omslagen till 1884 års häften gör man reklam för »I vårbrytningen. Ungdomsarbeten. Pris häftad 7 kr.; inb. i clothband 8 kr. 50 öre». Bokemissionen från 1881 fanns tydligen i lager 1884. Reklamtexten fortsätter med en förteckning över de sju häftena (inkl. priser) i emission C, dock utan häftesnummer. De titlar som anges i förteckningen skiljer sig i vissa fall från titlarna på titelsidorna: undertiteln »Dikter och Verkligheter», som häfte nr 1 utrustats med på den nya titelsidan, används inte i för- teckningen; i denna får I Rom i häfte nr 3 sin undertitel »Dramatisk situation i en akt» förenklad till »En situation». Även i bevarade exemplar av häftena i emission C hittar man fragment från de ursprungliga gröna omslagen i emission A (jfr ovan s. 38 ang. Em B). Detta gäller även Mäster Olof-häftet (jfr Ollfors, 1987, s. 73) vars nya omslag har något annorlunda färg än övriga omslag i emission C – det har en svagt brunaktig ton. De häften som ingår i 1884 års emission utgavs förmodligen i slutet av detta år. Häfte nr 1 och 2 (se nedan) upptas i veckolistan i Svensk Bokhandelstidning för 40 
 
 
 
 
 – Presentationer av tre samlingsupplagor – perioden 4–10 december 1884; som tryckår anges där i båda fallen – i enlighet med titelsidorna – 1880. Övriga häften i sviten som utgavs 1884 – nr 3, 4, 5 och 7 – registreras inte i veckolistan, varken 1884 eller 1885. Även Svensk Bokkatalog 1876–1885 listar enbart de två första häftena; också där anges 1880 som tryckår. Uppgifterna på de nytryckta titelsidorna i emission C, vilka även återfinns på omslagen, divergerar ibland något från uppgifterna på de titelblad som följer omedelbart efter dessa och som emanerar från den första häftesupplagan (alla häften i Em C utom det som innehåller Mäster Olof är som tidigare påpekades utrustade med två olika titelblad). Generellt gäller att de nya titelbladen även anger författare och förlag. I övrigt kan man notera följande divergenser i förhållande till de gamla titelbladen: Från hafvet – Här och der i häfte nr 1 förses alltså först nu med undertiteln Dikter och Verkligheter (vilket tidigare var den undertitel som angavs på samtliga häftesomslag till den första häftesemissionen); Från Fjerdingen och Svartbäcken / Studier vid Akademien i häfte nr 2 anges i motsats till tidigare vara »andra upplagan» (första upplagan hade utgivits redan 1877); I Rom i häfte nr 3 har förlorat både uppgiften om »Första upplagan 1870» och påpekandet »Uppförd år 1870 på Kongl. Teatern i Stockholm»; Hermione i häfte nr 4 saknar på samma sätt uppgiften »Första upplagan 1871», inte heller Den fredlöse i häfte nr 5 har fått behålla upplysningen »Uppförd på Kongl. Dramatiska teatern 1872»; den typen av uppgifter angående förstauppföranden återfinns dock på de nya omslagen i emission C. Det årtal för tillkomsten som Anno fyrtiåtta hade försetts med tidigare (»1875») finns inte längre med i häfte nr 7. (Jfr ovan s. 28.) Efter det att Albert Bonniers förlag i juli 1904 hade köpt upp Adolf Bonniers förlag gav man ut restupplagor av de häften i emission C som innehåller Den Fredlöse, Hermione, Anno fyrtiåtta och I Rom. De införlivades (som nr 292, 296, 298 och 299) i förlagets serie »Svenska Teatern». Även Mäster Olof infördes i denna serie (som nr 289) men i en senare upplaga från 1899 (se Alb. Bonniers förlagskataloger för 1903–07, tr. 1909, och 1908–1912, tr. 1913). 41 
 
 
 
 
 – Appendix – Senare upplagor av I vårbrytningen Prosatexterna och dramatexterna i första upplagan av VBR separerades när de utgavs i nya upplagor. De kom bl.a. att ingå i de två stora samlingsverken vid sekelskiftet för prosan respektive dramatiken: Samlade Romaner och Berättelser 1899–1901 och Samlade Dramatiska Arbeten 1903–04 (se presentationerna av dessa upplagor nedan). Prosatexterna i VBR utgavs separat under titeln »I vårbrytningen» på Albert Bonniers förlag 1908–09 i vad som av förlaget betecknades som tre nya »upplagor». Eftersom dessa partiella »upplagor» av prosan i VBR att döma av stickprov förefaller att ha exakt samma text (man tycks ha använt samma trycksats; de två senare »upplagorna» bör vara s.k. tilltryck av den första) är det emellertid mera korrekt att tala om endast en ny upplaga, som utgavs i tre olika emissioner. Eftersom upplagan 1880–84 bör räknas som första upplagan och den i Samlade Romaner och Berättelser som den andra blir den upplaga som Bonniers ger ut 1908–09 den tredje av denna del av VBR. I och med att denna tredje upplaga inte tycks ha blivit korrekturläst av Strindberg saknar den textkritiskt intresse. De tre emissionerna av tredje upplagan av prosatexterna i VBR (14,5 × 8 cm, 173 s.) trycktes samtliga på Bonniers boktryckeri i Stockholm; de saknar undertitel och betecknas på titelsidan »Tredje», »Fjerde» resp. »Femte» upplagan. Emissionerna utgavs i Bonniers nya serie med enkronasböcker, de två första 1908, den tredje och sista 1909. Omslaget på de häftade exemplaren, som kostade 1 kr (man utgav även inbundna ex. som kostade 2 kr), återger en teckning av Arthur Sjögren föreställande ett landskap med björkar, en mörk skogsbacke i bakgrunden och vita molnmassor på himlen (se Alb. Bonniers förlagskatalog 1908–1912, s. 30; exakta uppgifter om upplagestorlekar m.m. finns i en handskriven katalog över Bonniers upplagor 1907–14, i Bonniers förlags arkiv). 42 
 
 
 
 
 Samlade Romaner och Berättelser (1899–1901) 
 
 
 
 
 
 
 
 
 – Presentationer av tre samlingsupplagor – Inledning Samlade Romaner och Berättelser (förkortas i fortsättningen SRoB) utgavs 1899–1901 i 72 häften på C. & E. Gernandts Förlags Aktiebolag. Upplagan trycktes på Iduns Kungl. Hofboktryckeri i Stockholm, med undantag av en del av upplagan av Band V som trycktes på Gustaf Lindströms boktryckeri i samma stad (se nedan). Förlaget gav även ut upplagan i bokform i fem delar, dels i häftat, dels i inbundet skick. (Se dok. nr 7 och dok nr. 8.) Efter det att Gernandts gick i konkurs 1903 övertogs restupplagan av SRoB – liksom andra restupplagor hos Gernandts av Strindbergs verk – av Beijers förlag (se Svensk Bokkatalog för 1896–1900, tr. 1904, och 1901–1905, tr. 1908). Albert Bonniers förlag utgav senare, 1907–12, verken i SRoB i tolv enkronas- volymer i serien »August Strindbergs Mästerverk», i flera fall i stora upplagor (Bonniers. En bokhandlarefamilj, V, s. 71; kontrakt 19/12 1906, Bonniers förlags arkiv). Planeringen av Samlade Romaner och Berättelser speglad i breven Diskussionen med Gernandts förlag om att samla Strindbergs »romaner» och »berättelser» i en särskild utgåva tycks ha startat under senare delen av hösten 1898. Den 23 oktober 1898 skriver Strindberg till Gustaf af Geijerstam, som i egenskap av litterär chef på förlaget var den som skötte hans kontakter med detta: »Om Du åtager Dig uppdraget att underhandla med mina olika förläggare rörande nya upplagor och ett band Valda Skrifter eller Strindbergs-Album, så ger jag Dig härmed fullmagt handla efter godtfinnande.» Några dagar senare, den 30 oktober, återkommer Strindberg till ämnet; han menar att under hans »sexåriga frånvaro väl åtskilliga» av hans »arbeten sålts undan så att man kunde vara snart betänkt på utgifvandet af nya upplagor» – han syftar på sin långa utlandsvistelse under 90-talet – och »bemyndigar» Geijerstam »att hos respektive förläggarne efterhöra huru sakerna stå». Att tanken på en ny samlingsupplaga hålls levande under vintern 1898 och våren 1899 omvittnas av flera brev i fortsättningen till Geijerstam (bl.a. 12/11 och 20/11 1898 samt 14/4 och 23/4 1899). Strindberg 45 
 
 
 
 
 – Appendix – bodde vid denna tid i Lund. Den resa han företog till Stockholm i slutet av januari 1899 (26/1–1/2 enl. Ockulta Dagboken) gällde tydligen inte minst den planerade nya upplagan. I ett brev till dottern Greta 6 februari 1899 berättar Strindberg att han varit »uppe i Stockholm» och talat »om affärer [---] en stor Serie Valda Berättelser som bör kunna ge pengar». En månad senare (7/3) frågar Strindberg i ett brev Geijerstam hur det går »med De Valda Skrifterna»; han tillägger: »Brådskar ju ej! Men jag måste göra en paus i min produktion snart, eljes blir jag utskrifven igen». När Strindberg skriver på nytt till Geijerstam den 29 april 1899 framgår det att överenskommelsen med Gernandts angående SRoB är klar: »Att Du lyckats samla mina prosor är ju mer än stundens verk, ty derigenom möjliggöres ju Samlade skrifter, barnaarfvet, efter min död, hvilket ju skall göra mina sista stunder lugnare i det fallet. Tack!» Det bevarade kontraktet rörande SRoB är också daterat detta datum (se nedan). Det undertecknades i samband med att Geijerstam besökte Strindberg i Lund den 1 maj; en notis om uppgörelsen infördes redan nästa dag i Dagens Nyheter (Brev 13, s. 131 not 1). Geijerstam genomförde alltså uppdraget att samla Strindbergs prosatexter i SRoB till dennes fulla belåtenhet. Han lösgjorde de förlags- och författarrättigheter som var bundna hos andra förläggare och befriade därmed Strindberg ur vad denne i ett brev kallade den »Egyptiska träldomen» (till Geijerstam 23/4 1899). Några större svårigheter mötte Geijerstam tydligen inte. Efter operationen meddelade Geijerstam till Gernandts ledning att »allt har gått galant» (cit. efter Bonniers. En bokhandlarefamilj, V, s. 50). Dokument från april–maj 1899 angående överföring av rättigheterna från andra förlag (Alb. Bonnier, Adolf Bonnier, Hugo Geber) finns i Bonniers förlags arkiv. Efter det att uppgörelsen var i hamn vid månadsskiftet april–maj 1899 omtalas SRoB endast sporadiskt i Strindbergs korrespondens med Geijerstam. I ett brev omkr. 27 juni 1899 ber Strindberg denne att skicka honom »Förordet (Brefvet)» till SRoB med motiveringen att han vill »göra det något längre». Förordet är utformat som »Ett bref från Författaren» daterat »Lund 19 Juni 1899». Den 5 augusti frågar Strindberg om »sättningen på Valda Skrifter börjat» och deklarerar att han vill »se korrektur på Förordet» – »Frasen: jag var icke laboratorn utan vaktmästaren skall ändras så (’utan experimentdjuret’)» förklarar han (denna ändring genomfördes emellertid ej i trycket). Detta är enda gången Strindberg uttalar sig i breven angående korrekturläsning av SRoB. 46 
 
 
 
 
 – Presentationer av tre samlingsupplagor – De bevarade kontrakten Ett exemplar av kontraktet med Gernandts rörande »första upplagan af [---] ’Samlade Romaner och Berättelser’» och en »Bilaga till Kontraktet» finns i Bonniers förlags arkiv. Bilagan är daterad samma dag som kontraktet, dvs. den 29 april 1899. I bilagan förtecknas de verk som skall ingå i SRoB. Följande texter som senare trycktes i SRoB saknas i förteckningen: Här och Där, Det nya riket, Pantomimer från gatan, förorden till Giftas I och II, Giftas-novellen »Den starkare» samt novellerna »De lycksaliges ö», »Upp till solen» och »Tschandala». I bilagan förtecknas Sömngångarnätter, men denna diktsamling – som utgavs i separat upplaga på Gernandts för att fira Strindbergs 50-årsdag den 22 januari 1899 – omtrycktes inte i SRoB. Man kan förmoda att den exkluderades därför att den genremässigt inte hörde hemma i den planerade upplagan som enbart skulle innehålla prosaverk som kunde betecknas som »romaner» och »berättelser». Svenska öden och äventyr (förkortas i fortsättningen SvÖ), som Gernandts utgivit i en ny upplaga i två delar i mars 1899 (se nedan), upptas inte i förteckningen. Först 1901 beslutade man att inkorporera detta verk i »Band V» i SRoB. Upplagan för SRoB bestämdes i det handskrivna kontraktet av den 29 april 1899 till 3.200 exemplar och honoraret till 10.000 kr. Honoraret skulle utgå »med tretusen (3000) kronor kontant till Författaren» och med 7.000 kr »som skadestånd på författarens vägnar till firmorna Albert Bonnier och Adolf Bonnier», dvs. de förlag som hade innehaft rättigheterna till en del av texterna; Strindberg skrev i detta ärende till Karl Otto Bonnier den 3 maj 1899. Kontraktet stipulerar att arbetet »skall omfatta cirka 135 16-sidiga tryckark i samma format som Svenska Öden och Äfventyr» och att det skall utges »i den form, det nu föreligger»; författaren får dock, heter det, »där han sådant pröfvar nödigt, företaga smärre retucher och ändringar». Det bevarade kontraktet med Gernandts rörande införandet av SvÖ i SRoB, som är daterat den 10 juli 1901 (Bonniers förlags arkiv; jfr en förteckning av Strindberg i Gröna Säcken över »Svenska Öden och Äfventyr» enligt vilken novellerna skall ingå i »Sam- lade Romaner och Berättelser» och där kräva »900 sidor» eller »50 ark» i oktavformat; SgNM 1:1,17), fastställer denna »tredje» upplaga till 1.650 exemplar och författar- honoraret till 1.000 kr. Den paragraf i det förtryckta kontraktsformuläret som stipulerar att författaren är skyldig att läsa ett antal korrektur (§ 10) är överstruken. Att novellsam- 47 
 
 
 
 
 – Appendix – lingen inte var påtänkt för SRoB från början berodde uppenbarligen på att Gernandts hade utgivit SvÖ i en »andra» upplaga om 3.200 exemplar tidigare under 1899 (förlags- kontrakt dat. 10/11 1898; Bonniers förlags arkiv). Denna upplaga av novellerna, som enligt kontraktet skulle innehålla ett »urval» och utges »i firmans vackraste oktav- format», skulle egentligen liksom Sömngångarnätter utkomma till Strindbergs 50-års- dag i januari 1899, men hade blivit försenad till mitten av mars (Brev 13, s. 108 not 4; den utgavs enligt Svensk Bokförteckning i två delar mellan 9 och 15/3). Kontraktet stipulerade att Strindberg skulle läsa ett korrektur. Att man införde en särskild paragraf rörande SRoB 1899, som gick ut på att Strindberg hade rätt att »företaga smärre retucher och ändringar», kan antagligen sättas i samband med att han hade gjort åtskilliga censur- ingrepp i den nya upplagan av SvÖ; i ett bevarat ändringsexemplar av första upplagan av detta verk (KB) har Strindberg företagit ett stort antal strykningar och andra ingrepp som har sådan karaktär och som har slagit igenom i 1899 års upplaga och även i SRoB. Strindbergs korrekturläsning av Samlade Romaner och Berättelser Enligt kontraktet med Gernandts rörande SRoB 1899 var Strindberg inte skyldig att läsa korrektur på samlingsutgåvan. Allt tyder också på att han avstod från detta. Möjligen har han kontrollerat förordet, som han särskilt begärde att få korrektur på (det är avtryckt efter SRoB i Brev 22; eftersom ägaren till originalbrevet, som försåldes på en auktion 1975, inte har spårats går det f.n. inte att kontrollera det tryckta förordet mot manus; se Brev 22, s. 90 f.; i Samlade Verk avtrycks förordet i del 34). Hade Strindberg korrektur- läst övriga texter borde det ha avsatt spår i form av typiska författarändringar i för- hållande till tidigare upplagor – dessa användes självfallet som förlagor vid sättningen (jfr formuleringen om innehållet i upplagan: »den form, det nu föreligger» i kontraktet). Några sådana ändringar har inte registrerats i de textkritiska kommentarerna till de aktuella verken i Samlade Verk och inte heller tidigare av Landquist i hans kommentarer till Samlade Skrifter. Det förekommer åtskilliga tryckeriändringar (normaliseringar av stavning m.m.) och även tryckfel i SRoB, men det tycks inte finnas några ändringar som måste betecknas som typiska författaringrepp. Att SvÖ i SRoB inte korrekturgranskades 48 
 
 
 
 
 – Presentationer av tre samlingsupplagor – av Strindberg är föga märkligt; han hade ju sett igenom texten till novellsamlingen inför separatupplagan 1899 och kontraktet 1901 rörande SRoB-upplagan av SvÖ befriade honom alltså från korrekturläsning. Beskrivning av häftesemissionen De 72 häftena av SRoB utgavs i oktavformat. Varje häfte innehåller tre 16-sidiga ark, dvs. 48 sidor, med undantag för häfte nr 32 (två ark plus 10 sidor, dvs. 42 sidor), dubbelhäftet nr 59–60 (fem ark, dvs. 80 sidor) och häfte nr 72 (två ark plus 4 sidor, dvs. 36 sidor). Omslagen till de 72 häftena har ljusgul grundton (se dok. nr 7). Framsidan på samtliga omslag pryds av en tidstypisk dekor ritad av Nils Kreuger – han ger sig till känna genom signaturen »N.K.» nere till höger i den girlang eller krans som utgör dekoren (Kreuger komponerade även de »permar» som förlaget tillhandahöll för upplagan, se nedan). På omslagen till häfte nr 1–20 har olika delar av dekoren röd, blå och grön färg. På omslagen till häfte nr 21–72 har dekoren endast blå färg. Inuti gir- langen står, med textade bokstäver: »Samlade / Romaner och / Berättelser»; nedanför girlangen står, textat på likartat sätt: »Af / August Strindberg». Man kan förmoda att det är Kreuger som har svarat för textningen av titeln och Strindbergs namn liksom av den text som står nere till vänster på omslagens första sida: »Stockholm / C.&E. Gernandts / Förlags-aktiebolag». På omslagens framsida anges regelbundet längst nere till höger häftets nummer (understruket) och priset för häftet, vilket var 40 öre (dubbelhäftet nr 59–60 kostade 80 öre). Överst på framsidan anges alltid respektive häftes innehåll (på omslaget till häfte nr 1 står t.ex: »Innehåll: Från hafvet»); detta gäller även när flera verk ingår i ett och samma häfte (t.ex. i häfte nr 15: »Innehåll: Röda rummet. (Slut.) Det nya riket»). Det finns emellertid undantag: på omslagen till häfte nr 2 och 3 anges inte att Här och Där ingår i dessa och häfte nr 6 saknar på samma sätt uppgift om att det innehåller slutet av Från Fjärdingen och Svartbäcken (det står endast: »Innehåll: Röda rummet»). Verktitlarna är dessutom ibland förkortade (ett exempel: i stället för Utopier i verkligheten anges endast »Utopier»). 49 
 
 
 
 
 – Appendix – Häfte nr 1 inleds efter det första omslagsbladet med ett blad glansigt papper som har en tom framsida och på baksidan ett fotografi av Strindberg (taget i Ystad sommaren 1896 enl. T. Svedfelt, Strindbergs ansikte, 1948; fotot har nr 36 hos Svedfelt), vilket skyddas av ett genomskinligt papper. Därefter följer ett titelblad som gäller hela utgåvan; på titelsidan upprepas med tryckbokstäver samma verktitel som på häftesomslaget. Längst nere på titelsidan anges förlagsorten och förlaget, på baksidan av denna tryckorten och tryckeriet. Därefter följer titelbladet till »Band I». Häftesupplagan består av fem olika »Band» – man använder alltså denna beteckning i stället för »delar». Varje band inleds med ett titelblad med samma övergripande titel som förekommer på omslagen och på den inledande titelsidan i häfte nr 1 samt med uppgift om vilket band det handlar om (»Band I» etc.); man får även uppgift om »Innehåll» i bandet. På titelsidorna till respektive band förtecknas sålunda (egentligen med versaler): Band I: »Från hafvet», »Från Fjärdingen och Svartbäcken», »Röda rummet»; Band II: »Det nya riket», »Utopier», »Giftas. (Valda berättelser)»; Band III: »Hemsöborna», »Skärkarlslif», »I hafsbandet»; Band IV: »Tschandala», »Smärre berättelser. (Äldre och nyare.)», »Blomstermålningar och Djurstycken»; Band V: »Svenska öden och äfventyr». Här och Där och De lycksaliges ö (som ingår i häfte nr 2–3 resp. 51–53) saknas i dessa förteckningar. Att man ursprungligen inte planerade för att De lycksaliges ö skulle ingå i upplagan och att man senare placerade novellen i denna utanför SvÖ berodde antagligen på att den hade exkluderats i separatutgåvan av SvÖ 1899. Band I–IV har löpande paginering inom varje band. Band V har två löpande pagineringar för del I resp. del II av SvÖ. Sammanlagt innehåller alltså SRoB sex olika sidnumreringar. Omslagen till häftena innehåller ofta – både på framsidan och baksidan och den sida som föregår den senare – meddelanden och annonser rörande Gernandts utgivning. De som gäller SRoB skall här noteras. På första häftets omslag går förlaget ut med följande »Anmälan» (se dok. nr 9) som sedan återkommer (med olika placeringar) i häfte nr 2–22 och häfte nr 31–32 (först från och med häfte nr 21 har de inledande orden »Med detta häfte inleda vi» utgått): 50 
 
 
 
 
 – Presentationer av tre samlingsupplagor – ANMÄLAN –––– Med detta häfte inleda vi subskription på Samlade Romaner och Berättelser af AUGUST STRINDBERG Verket kommer att innehålla: Från hafvet. Från Fjärdingen och Svartbäcken. Röda Rummet. Det nya riket. Utopier. Giftas. Valda berättelser. Hemsöborna. Skärkarlslif. I hafsbandet. Tschandala. Smärre berättelser (äldre och nyare). Blomstermålningar och Djurstycken. För att möjliggöra spridandet af den store författarens verk till den största möjliga läsekrets, hafva vi fördelat det omkring 150 ark starka verket i cirka 50 häften, som i rask följd skola utkomma, så att hela arbetet kan vara färdigt under loppet af ett år. Det sammanlagda priset för subskribenter kommer att belöpa sig till omkring Tjugu (20) kronor. Stockholm i september 1899. C. & E. Gernandts Förlags Aktiebolag. Att förlaget här anger omfånget till »omkring 150 ark» innebär att man räknade med totalt ca 2.400 sidor, under förutsättning att man redan från början laborerade med 16-sidiga ark – arken fick alltså denna storlek i SRoB. I och med att man senare infogade SvÖ i SRoB i Band V (häftena nr 59–72) växte utgåvan kraftigt; det totala antalet sidor i Band I–V stannade till sist vid ca 3.400. 51 
 
 
 
 
 – Appendix – Det innehåll man anger i »Anmälan» överensstämmer med innehållet i häftena nr 1–58, bortsett från att Här och Där och De lycksaliges ö saknas i förteckningen över verktitlar. Längre fram i sviten gör förlaget upprepade gånger reklam på omslagen för SvÖ. Det gäller till att börja med (häfte nr 34, 36–37 och 39) separatupplagan av novellsamlingen, som man gav ut 1899; längre fram (häfte nr 49–72) gäller det SvÖ-upplagan i SRoB. På omslaget till häfte nr 49 (som utkom i februari 1901) meddelar förlaget följande (se dok. nr 10): OBS.! F o r t s ä t t n i n g å Strindbergs Samlade Romaner och Berättelser. På grund af från flere håll inkomna förfrågningar har förlaget beslutat att fortsätta subskriptionen å Strindbergs Samlade Romaner och Berättelser, så att de, hvilka så önska, kunna, ehuru arbetet eljes är snart färdigt, på samma villkor häftesvis bekomma Svenska Öden och Äfventyr, hvarigenom samlingen af den store författarens romaner och noveller blir komplett. Denna senare del utgöres af 12 häften, till samma pris, 40 öre per häfte. Man kan notera att detta tillkännagivande angående SvÖ – ett snarlikt meddelande från förlaget publicerades i pressen redan i slutet av år 1900 (Stockholms-Tidningen 21/12) – gjordes flera månader innan kontraktet rörande novellsamlingens införande i SRoB undertecknades. Samma budskap upprepas i häfte efter häfte fram till och med nr 60. Från och med häfte nr 61 förekommer en kortare text rörande novellerna. Texten, som varieras något efter hand, lyder i häfte nr 61: »Svenska Öden / och Äfventyr / August Strindbergs snillrika ’berättelser från alla tider’ börja med detta häfte att – såsom fortsättning på samme författares Samlade Romaner och Berättelser – utkomma i en ny och billig upplaga. / Arbetet blir komplett i 12 häften à 40 öre, hvilka utgifvas i rask följd.» 52 
 
 
 
 
 – Presentationer av tre samlingsupplagor – Förlaget tillkännagav också flera gånger på omslagen att man tillhandahöll pärmar till SRoB. Det sker första gången i häfte nr 15 (på omslagets baksida), där man skriver: »OBS.! / I hvarje bokhandel finnes / Eleganta permar / till 1:sta delen af / August Strindbergs / Samlade Romaner / och Berättelser / Pris 1 kr. pr st.». Man gör samtidigt reklam för pärmar till SvÖ »af artisten Nils Kreuger» (se dok. nr 11). Annonsen i häfte nr 15 återkommer i en rad häften (t.o.m. nr 22). Senare (häfte nr 30–32, 41–48) varieras annonsen så att den också gäller pärmar till »2:dra delen». I häftena nr 61–72 är det fråga om pärmar till »samtliga delar»; nu omtalar man för första gången att det är Kreuger som har »komponerat» pärmarna också till SRoB. Beskrivning av bokemissionen Som påpekas ovan gav Gernandts även ut SRoB i bokform i fem delar. Texterna i dessa böcker är identiska med dem i häftesemissionen. Böckerna upptas i förlagets utgivningskataloger för perioderna 1894–1900 (tr. 1900) och 1894–1901 (tr. 1902). I den förra katalogen uppges endast att del I utkommit; av den senare framgår att hela sviten på fem delar har utkommit, dels i häftat, dels i inbundet skick. Del I annonserades i Svenska Dagbladet 22 april 1900 (enl. Strindberg i offentligheten 1899–1906, tr. 1981). Priserna på de fem delarna varierar 1901 enligt den senare katalogen mellan 5.40 och 6.80 kr och mellan 6.50 och 8 kr i de olika utförandena. I ett odaterat reklam- tryck i folio från Gernandts 1901 (ex. hos Strindbergssamlaren Lars Diener, Stockholm), i vilket man gör reklam för bl.a. SRoB, är priset för samtliga fem delar 29.70 kr för häftade och 33.50 kr för inbundna exemplar. De fem delarna motsvarar de fem »Banden» i häftesemissionen, varje del innehåller m.a.o. samma verk och texter som motsvarande band. Rune Zetterlund förtecknar delarna i Bibliografiska anteckningar om August Strindberg (1913); både antalet sidor i och priset på respektive del anges hos Zetterlund (s. 72 f.). När förlaget gav ut »banden» i inbundet skick använde man av allt att döma de förlagspärmar med dekor av Nils Kreuger vilka man även sålde separat. Dekoren är densamma som på omslagen till häftesemissionen. Pärmarna är i kraftig beige klot där den i svart textade titeln (»Samlade / Romaner och / Berättelser») på framsidan är insatt 53 
 
 
 
 
 – Appendix – i en typisk jugend-dekor utformad som en krans bestående av två motställda horn (?) i blått, ett bladverk nertill i grönt och ett rött band som slingrar sig i en mängd bukter runt kransen och bildar en rosett överst; nedanför kransen står textat i svart: »af / August Strindberg»; på ryggen upprepas titeln och anges numret på resp. volym med romersk siffra, allt i blått; mitt på pärmens baksida är tre kronor insatta blindpressade utan färg på ett sätt som leder tankarna till Sveriges (lilla) riksvapen (se ovan s. 49 ff.; se dok. nr 8). Inkonsekvenser och textdivergenser i Samlade Romaner och Berättelser I SRoB förekommer både inkonsekvenser inom upplagan och textdivergenser mellan olika bevarade exemplar. Eftersom dessa fenomen har begränsat textkritiskt intresse – de saknar betydelse för textetableringarna i Samlade Verk – behandlas de här översiktligt. Inkonsekvenserna i SRoB gäller i huvudsak SvÖ. I flertalet av de exemplar av SRoB som har undersökts av Strindbergsredaktionen (6 exemplar: ett intakt ex. av häftes- emissionen som tillhör Strindbergsmuseet; ett inbundet ex. som ingår i Ahnhem- samlingen på Strindbergsredaktionen; två inbundna ex. på Strindbergsmuseet, av vilka ett är bundet i förlagsband; två inbundna ex. på KB, av vilka det ena ingår i Nylin- samlingen och det andra har bevarade häftesomslag) anges tryckåret 1899 för SvÖ, trots att SvÖ i SRoB utgavs 1901 (tryckåret anges både på baksidan till den övergripande titelsidan i början av första delen – att det är fråga om denna anges dock inte explicit – och på baksidan till smutstitelsidan i »Andra delen»). På omslagen till de häften i SRoB som inrymmer SvÖ (nr 61–72) anges (på omslagens baksida) däremot genomgående 1901. Förmodligen fanns det en restupplaga av SvÖ från 1899, tryckt på Gustaf Lindströms boktryckeri, som förlaget använde i SRoB. Kontraktet för SvÖ från 1899 anger upplagan till 3.200 ex., lika många som för SRoB något senare; kontraktet rörande novellsamlingen i SRoB från 1901 fastslår alltså den nya upplagan till bara 1.650 exemplar. Det troliga är att man dels utnyttjade en restupplaga av SvÖ, dels tryckte upp en ny upplaga av detta verk (se ovan s. 51 f.). Ett av exemplaren på KB, det med 54 
 
 
 
 
 – Presentationer av tre samlingsupplagor – bevarade häftesomslag, tycks vara från denna nytryckta upplaga i vilken både tryckeri och tryckår skiljer sig från restupplagans: i KB-exemplaret anges Iduns Kungl. Hofboktryckeri i Stockholm, 1901. Att det åtminstone delvis handlade om ett omtryck 1901 av SvÖ indikeras också av två brev från Strindberg till Geijerstam detta år. I det första från omkr. 8 september ber Strindberg »vid tillfälle få 2 ex. af 5 e vol. (omtryck af Sv. Öden.)» och i det andra från 21 november omtalar han att Ernst Gernandt »i höstas [---] proponerade omtryck af Svenska Öden». Genom att SvÖ infogades på ett sent stadium i SRoB uppstod flera inkonsekvenser: tryckåret för novellsamlingen anges sålunda i en del av upplagan till 1899 i stället för 1901 i Band V, och detta band har som redan påpekats i motsats till de övriga två olika pagineringar. Man kan dessutom notera att den »Förteckning öfver samtliga bandens innehåll» som avslutar Band IV (i häfte nr 60) av naturliga skäl inte inkluderar innehållet i Band V. Att de två blad som innehåller den övergripande verktiteln och titelsidan till Band V – dessa två blad sitter sist i häfte nr 72 i häftesemissionen – har något mindre format än övriga blad i häftet avslöjar antagligen att man tryckte dessa två blad separat och infogade dem i efterhand. Att det förekommer textdivergenser i SRoB framgår om man – som Strindbergs- redaktionen har gjort stickprovsvis – jämför olika bevarade exemplar. Att döma av stickproven uppträder textdivergenserna mellan olika exemplar i de ark i vilka ark- signaturerna har något olika typografisk utformning. Stickproven utvisar sålunda att texten i ark 1–3 (ark 1 saknar arksignatur) och ark 7 i Band I samt ark 5–7, 8–10 och 17–20 i Band V divergerar mellan olika exemplar i vilka arksignaturernas utseende samtidigt varierar. Eftersom stickproven har varit begränsade finns det anledning att räkna med att textdivergenser uppträder även i andra ark och i andra band. Det är fråga om typiska förlagsnormaliseringar av stavning och interpunktion m.m. och samtidigt korrigeringar av sporadiska tryckfel. (Ett par exempel från ark 1 i Band I: »Mecblath» i Strindbergsmuseets häftesupplaga har korrigerats till »Macbeth» i Strindbergsredaktion- ens ex.; »qvinnor» i det förra ex:et har normaliserats till »kvinnor» i det senare ex:et.) Dessutom har textens organisation (radfall, nya stycken m.m.) ändrat utseende mellan olika exemplar. Det förefaller uppenbart att åtminstone delar av texten i SRoB har blivit satt två gånger och att man andra gången har passat på att bedriva förlagsnormalisering. 55 
 
 
 
 
 – Appendix – Någon konsekvent normalisering till modernare stavning och mera strikt interpunktion etc. är det emellertid inte fråga om. Sättaren eller sättarna tycks ha ändrat ganska nyckfullt i samband med att texten sattes på nytt, rimligen med den tidigare satta och tryckta texten som förlaga. Tablå över häftesutgivningen av Samlade Romaner och Berättelser Tablån är uppställd på följande sätt: i den vänstra kolumnen anges häftets nummer och (inom parentes) det tryckår som står på häftesomslaget; i den mellersta kolumnen anges dels i vilket »Band» texterna ingår, dels sidgränser för texterna och (inom hakparentes) i vilka häften verken och samlingarna löper; i den högra kolumnen anges publicerings- perioden för resp. häfte enligt veckolistan i Svensk Bokhandelstidning. Eftersom ett mindre antal häften inte registrerades i denna veckolista anges i dessa fall datum för notiser/annonser i tidningarna Stockholms Dagblad och Vårt Land; uppgifterna är hämtade från Strindberg i offentligheten 1899–1906, i fråga om häfte nr 61 uppstår en lucka genom att detta häfte ej noterats i de tidningar som täcks av denna bibliografi. Det bör observeras att titelsidor och deltitelsidor etc. medräknas i den mellersta kolumnen vilket bl.a. betyder att det uppstår ett intervall i början av varje band till den sida där texten börjar. Häfte nr 1 ex.vis innehåller sidorna 1–48, men texten till det första verket (i detta fall är det fråga om olika verk som samlats under en samlingstitel), Från hafvet, börjar först med (den eg. opaginerade) titelsidan på sid. 5 (själva texten startar sedan på den likaledes opaginerade sid. 7). Sidsiffror till sida som är försedda med text (titlar, rubriker, innehållsförteckningar etc.) men som är opaginerade markeras ej särskilt i tabellen. Stavningen av titlar och kapitelrubriker etc. följer SRoB. Beteckningar på band återges i fet stil, verk och samlingstitlar i kursiv. Längre titlar och rubriker avkortas ibland; kapitelrubriker som står efter kapitelnummer medtas ej (gäller Röda rummet och Hemsöborna). 56 
 
 
 
 
 – Presentationer av tre samlingsupplagor – Häftets nummer (tryckår på häftes- omslag) 1 (1899) 2 (1899) 3 (1899) Texter som ingår i resp. häfte Band I Ett bref från författaren Från hafvet [hft nr 1–2; ss. 5–70] Sandhamn i storm Huruledes jag fann Sehlstedt På Kanholmsfjärden Markus Larsson advokat Sid- omfång Utgivnings- period 3–4 28 sept.– 4 okt. 1899 7–17 18–30 31–36 37–48 Markus Larsson advokat En timme ombord Här och Där [hft nr 2–3; ss. 71–119] Våren på Djurgården I Notre-Dame och Kölner-Dômen För konsten För konsten Början af Ån Bogsveigs saga Från Fjärdingen och Svartbäcken [hft nr 3–6; ss. 121– 241] Inackorderingarne Ensittaren Sorken 49–66 67–70 12–18 okt. 1899 73–76 77–86 87–96 97–108 109–119 19–25 okt. 1899 123–132 133–141 142–144 4 (1899) Sorken Mellan drabbningarne En snobb Ett folknöje En lofvande yngling Skalden och poeten Offret 145 146–155 156–161 162–169 170–175 176–184 185–192 26 okt.– 1 nov. 1899 5 (1899) Offret Lättsinnet Primus och Ultimus Det gamla och det nya 193–203 204–212 213–229 230–240 2–8 nov. 1899 6 (1899) Det gamla och det nya Röda rummet [hft nr 6–15; ss. 243–685] Första kapitlet Andra kapitlet Tredje kapitlet 57 241 245–263 264–276 276–288 9–15 nov. 1899 
 
 
 
 
 – Appendix – Häftets nummer (tryckår på häftes- omslag) Texter som ingår i resp. häfte Sid- omfång Utgivnings- period 7 (1899) Tredje kapitlet Fjärde kapitlet Femte kapitlet 289–294 295–323 323–336 23–29 nov. 1899 8 (1899) Femte kapitlet Sjette kapitlet Sjunde kapitlet Åttonde kapitlet 337 337–360 361–370 371–384 14–20 dec. 1899 9 (1900) Åttonde kapitlet Nionde kapitlet Tionde kapitlet Elfte kapitlet Tolfte kapitlet 385–388 388–396 396–411 411–426 426–432 18–24 jan. 1900 10 (1900) Tolfte kapitlet Trettonde kapitlet Fjortonde kapitlet Femtonde kapitlet 433–440 440–454 454–473 473–480 25–31 jan. 1900 11 (1900) Femtonde kapitlet Sextonde kapitlet Sjuttonde kapitlet Adertonde kapitlet 481–491 491–511 511–516 516–528 1–7 febr. 1900 12 (1900) Adertonde kapitlet Nittonde kapitlet Tjugonde kapitlet Tjuguförsta kapitlet Tjuguandra kapitlet 529–532 532–550 550–557 558–567 568–576 15–21 febr. 1900 13 (1900) Tjuguandra kapitlet Tjugutredje kapitlet Tjugufjärde kapitlet Tjugufemte kapitlet 577–578 578–588 588–614 615–624 22–28 febr. 1900 14 (1900) Tjugufemte kapitlet Tjugusjette kapitlet Tjugusjunde kapitlet Tjuguåttonde kapitlet 625–638 639–652 652–658 658–672 8–14 mars 1900 58 
 
 
 
 
 – Presentationer av tre samlingsupplagor – Häftets nummer (tryckår på häftes- omslag) 15 (1900) Texter som ingår i resp. häfte Sid- omfång Utgivnings- period Tjugunionde kapitlet Band II Det nya riket [hft nr 15–19; ss. 5–191] Illusionernas dagar 673–685 29 mars– 4 april 1900 16 (1900) Svenska Folket De nyadlige Våra Entreprenörer 17 (1900) Våra Entreprenörer Våra Idealister Moses Om den Offentliga Lögnen, Kanoniseringar och Festtal 18 (1900) Om den Offentliga Lögnen, Kanoniseringar och Festtal Claris Majorum exemplis eller Ärftligheten utan moral 33–46 47–63 64–80 Stockholms Dagblad 9/4 1900 81–89 90–102 103–118 19–25 april 1900 119–128 129–135 19–25 april 1900 136–154 155–174 175–176 En nationel bildningsanstalt Så går det till! 19 (1900) 9–32 Så går det till! Utopier i verkligheten [hft nr 19–25; ss. 193–470] Förord Nybyggnad 177–191 17–22 maj 1900 195–200 201–224 20 (1900) Nybyggnad 225–272 17–22 maj 1900 21 (1900) Nybyggnad Återfall 273–301 303–320 31 maj– 6 juni 1900 22 (1900) Återfall 321–368 14–20 juni 1900 23 (1900) Återfall Öfver molnen Samvetskval 369–376 377–405 407–416 Vårt Land 30/6 1900 24 (1900) Samvetskval 417–464 Vårt Land 30/6 1900 59 
 
 
 
 
 – Appendix – Häftets nummer (tryckår på häftes- omslag) 25 (1900) Texter som ingår i resp. häfte Sid- omfång Samvetskval Giftas. Valda berättelser I [hft nr 25–28; ss. 471–655] Förord Kärlek och spannmål 465–470 Utgivnings- period 12–18 juli 1900 473–511 512 26 (1900) Kärlek och spannmål För att bli gift Måste 513–530 531–543 544–560 12–18 juli 1900 27 (1900) Måste Ersättning Slitningar Naturhinder 561–574 575–586 587–606 607–608 19–25 juli 1900 28 (1900) Naturhinder Ett dockhem Fågel Fenix 609–619 620–647 648–655 9–15 aug. 1900 29 (1900) Giftas. Valda berättelser II [hft nr 29–32; ss. 657–825 (826)] Förord Höst Brödet 9–15 aug. 1900 659–681 682–702 703–704 30 (1900) Brödet Barnet Mot betalning 705–718 719–738 739–752 23–29 aug. 1900 31* (1900) Mot betalning Utan vigsel och med Tvekamp 753–782 783–793 794–800 30 aug.– 5 sept. 1900 * Tryckfel i Svensk Bokhandelstidning (i tidningen anges häfte nr 37 i st.f. 31). 32 (1900) 33 (1900) Tvekamp Den starkare Det räcker inte! Band III Hemsöborna [hft nr 32–37; ss. 5–212] Första kapitlet Första kapitlet Andra kapitlet Tredje kapitlet 801–817 818–821 822–825 7–16 17–24 25–46 47–64 60 6–12 sept. 1900 6–12 sept. 1900 
 
 
 
 
 – Presentationer av tre samlingsupplagor – Häftets nummer (tryckår på häftes- omslag) Texter som ingår i resp. häfte Sid- omfång Utgivnings- period 34 (1900) Tredje kapitlet Fjärde kapitlet 65–84 85–112 20–26 sept. 1900 35 (1900) Fjärde kapitlet Femte kapitlet 113–117 118–160 28 sept.– 3 okt. 1900 36 (1900) Femte kapitlet Sjette kapitlet Sjunde kapitlet 161–162 163–187 188–208 28 sept.– 3 okt. 1900 209–212 4–10 okt. 1900 Sjunde kapitlet Skärkarlslif [hft nr 37–41; ss. 213–410] Inledning Den romantiske Klockaren på Rånö 215–225 226–256 38 (1900) Den romantiske Klockaren på Rånö 257–304 11–17 okt. 1900 39 (1900) Den romantiske Klockaren på Rånö Min sommarpräst Pastorns elg En brottsling 305–311 312–321 322–335 336–352 11–17 okt. 1900 40 (1900) En brottsling Höjer tar gården själf Sjönödslöftet Skräddarens skulle ha dans 353–362 363–376 377–386 387–400 18–24 okt. 1900 401 402–410 1–7 nov. 1900 37 (1900) 41 (1900) Skräddarens skulle ha dans Uppsyningsman I hafsbandet [hft nr 41–47; ss. 411–700] Första kapitlet Andra kapitlet 413–433 434–448 42 (1900) Tredje kapitlet Fjärde kapitlet 449–487 488–496 1–7 nov. 1900 43 (1900) Fjärde kapitlet Femte kapitlet Sjette kapitlet 497–508 509–532 533–544 8–14 nov. 1900 44 (1900) Sjette kapitlet Sjunde kapitlet Åttonde kapitlet 545–554 555–588 589–592 8–14 nov. 1900 61 
 
 
 
 
 – Appendix – Häftets nummer (tryckår på häftes- omslag) Texter som ingår i resp. häfte Sid- omfång Utgivnings- period 45 (1900) Åttonde kapitlet Nionde kapitlet Tionde kapitlet Elfte kapitlet 593–597 598–625 626–638 639–640 15–21 nov. 1900 46 (1900) Elfte kapitlet Tolfte kapitlet Trettonde kapitlet Fjortonde kapitlet 641–648 649–662 663–673 674–688 21–27 nov. 1900 689–700 30 nov.– 5 dec. 1900 47 (1900) Fjortonde kapitlet Band IV Tschandala [hft nr 47–51; ss. 5–194] Första delen 7–32 48 (1900) Första delen 33–80 49 (1901) Första delen Andra delen 81–86 87–128 7–13 febr. 1901 50 (1901) Andra delen 129–176 7–13 febr. 1901 177–194 14–20 febr. 1901 51 (1901) 52 (1901) Andra delen De lycksaliges ö [hft nr 51–53; ss. 195–282] Första kapitlet Andra kapitlet Tredje kapitlet Fjärde kapitlet Fjärde kapitlet Femte kapitlet Sjette kapitlet Sjunde kapitlet Åttonde kapitlet Nionde kapitlet Tionde kapitlet 197–204 205–213 214–219 220–224 225–228 229–235 236–240 241–252 253–261 262–266 267–272 62 3–9 jan. 1901 14–20 febr. 1901 
 
 
 
 
 – Presentationer av tre samlingsupplagor – Häftets nummer (tryckår på häftes- omslag) 53 (1901) 54 (1901) 55 (1901) 56 (1901) 57 (1901) 58 (1901) Texter som ingår i resp. häfte Sid- omfång Utgivnings- period Tionde kapitlet Elfte kapitlet Smärre berättelser [hft nr 53–58; ss. 283–537] Upp till solen Pantomimer från gatan [ss. 293–306] Inledning Fri måndag Generad af sällskapet Skönhetens makt Utan middag Prosabitar [hft nr 53–55; ss. 307–382] Marthas bekymmer 273 274–282 28 febr.– 6 mars 1901 Epilog till röda rummet De små Hjärnornas kamp 285–292 293–297 298–300 301–302 303–304 305–306 307–320 321–327 328–340 341–368 28 febr.– 6 mars 1901 Hjärnornas kamp Fabler [hft nr 55–56; ss. 383–442] Måsarna Den heliga oxen eller lögnens triumf Fullblod 369–382 7–13 mars 1901 Fullblod Naturligt urval Huru prästen som trodde på Gud blir omvänd genom biens klyftighet och dör, i skötet af sin familj, i den sanna ateistiska tron Äganderätten Blygsamhet och kyla Fosterlandsvännerna Hallucinationer Är det icke nog? Förvirrade sinnesintryck 417–420 421–426 427–432 433–436 437–438 439–442 443–449 450–459 460–464 Förvirrade sinnesintryck På kyrkogården Silfverträsket 465–488 489–505 506–512 11–17 april 1901 513–537 18–24 april 1901 Silfverträsket Blomstermålningar och Djurstycken [hft nr 58–60; ss. 539–636] Om pessimismen i den moderna trädgårdskonsten Näktergalen 63 383–405 406–414 415–416 541–553 554–560 14–20 mars 1901 
 
 
 
 
 – Appendix – Häftets nummer (tryckår på häftes- omslag) Texter som ingår i resp. häfte Sid- omfång Utgivnings- period 59–60 (1901) Konsten att meta Jaktminnen Djurens och växternas förstånd B[l]omstrens hemligheter Min trädgård Förteckning öfver samtliga bandens innehåll 561–570 571–586 587–603 604–625 626–636 637–640 23–29 maj 1901 61 (u.å.) Band V Svenska Öden och Äfventyr. Första delen [hft nr 61–65; ss. 1–222 (223)] Odlad frukt 62 (u.å.) Odlad frukt 63 (1901) 64 (1901) 65 (1901) Uppgift saknas 5–48 49–68 Vårt Land 2/7 1901 En ovälkommen Högre ändamål Beskyddare 69–98 99–129 130–144 Vårt Land 13/9 1901 Beskyddare På Godt och Ondt 145–169 170–192 Vårt Land 13/9 1901 193–222 223 Vårt Land 26/9 1901 På Godt och Ondt Innehåll Svenska Öden och Äfventyr. Andra delen [hft nr 65–72; ss. 1–337 (339)] Utveckling 5–16 66 (1901) Utveckling 17–64 Vårt Land 26/9 1901 67 (1901) Utveckling Paul och Per 65–85 86–112 Vårt Land 22/10 1901 68 (1901) Paul och Per Nya vapen 113–122 123–160 Vårt Land 22/10 1901 69 (1901) Nya vapen En triumf En begrafning En hexa 161–162 163–181 182–192 193–208 Vårt Land 1/11 1901 70 (1901) En hexa 209–256 Vårt Land 1/11 1901 64 
 
 
 
 
 – Presentationer av tre samlingsupplagor – Häftets nummer (tryckår på häftes- omslag) Texter som ingår i resp. häfte Sid- omfång Utgivnings- period 71 (1901) En hexa 257–304 Vårt Land 9/12 1901 72 (1901) En hexa Sista skottet Vid likvakan i Tistedalen Innehåll 305–307 308–320 321–337 339 Vårt Land 9/12 1901 Som framgår av tablån innehåller SRoB – i enlighet med den övergripande titeln – uteslutande fiktionsprosa bortsett från Blomstermålningar och Djurstycken och några texter under rubriken »Smärre berättelser». Det innebär bl.a. att alla längre självbio- grafiska verk (Tjänstekvinnans son, En dåres försvarstal, Inferno m.fl.) liksom alla kulturhistoriska och samhällskritiska arbeten (Gamla Stockholm, Svenska Folket, Likt och Olikt, Bland franska bönder m.fl.) samt alla Strindbergs naturvetenskapliga skrifter på 1890-talet hamnar utanför upplagan. Att Strindberg umgicks med planer på att ge ut denna del av sitt œuvre inom ramen för SRoB framgår bl.a. av en bevarad förteckning i Gröna Säcken (SgNM 1:1,2). I denna listar han verk som skulle kunna ingå i 6:e, 7:e och 8:e »Bandet» i samlings- upplagan: band nr 6 skall innehålla självbiografiska verk (dock ej Tjänstekvinnans son), band nr 7 »Verldshistoriens Mystik», »Franska bönder», »Sveriges Natur» och utdrag ur bl.a. Svenska Folket och Likt och Olikt, band nr 8 Tjänstekvinnans son I–III och Le Plaidoyer d’un fou. Längst ner under förteckningen har Strindberg tillagt – rimligen utanför ramen för SRoB – ett band med »Valda» dikter och ett band med »Naturveten- skap» (jfr nedan s. 73). Att Strindberg inte var främmande för tanken att komplettera SRoB framgår också av en bevarad förteckning med rubriken »Nya Samlade Romaner och Berättelser» (SgNM 1:1,25). Tjänstekvinnans son och andra självbiografiska verk figurerar i en annan bevarad förteckning i vilken Strindberg planerar för en särskild upplaga för denna kategori av texter (SgNM 1:1,20). Han skrev också 1904 kontrakt med Bonniers om en sådan upplaga men den kom aldrig till stånd. 65 
 
 
 
 
 
 
 
 
 Samlade Dramatiska Arbeten (1903–1904) 
 
 
 
 
 
 
 
 
 – Presentationer av tre samlingsupplagor – Inledning I flera avseenden kan Samlade Dramatiska Arbeten (förkortas i fortsättningen SDA) uppfattas som en parallell-upplaga till SRoB 1899–1901. Samlingsupplagan för prosan fungerade uppenbarligen som mönster när Strindberg satsade på en liknande utgivning för dramatiken. Tanken på en sådan utgivning bör ha legat nära till hands för Strindberg som brukade uppfatta sig som i första hand dramatiker. Efter Infernokrisen hade han huvudsakligen ägnat sig åt dramatiskt författarskap och flera av hans nya skådespel hade rönt stora framgångar på scenen. Gernandts förlag, som fungerade som Strindbergs förläggare vid denna tid och som gav ut SRoB, kunde förväntas satsa framdeles på en liknande upplaga av dramatiken. Strindbergs planer 1900–02 på en samlingsutgåva av dramatiken Första gången Strindberg i korrespondensen för fram idén om en samlad upplaga även av den dramatiska produktionen är i ett brev den 18 december 1900 till Gustaf af Geijerstam på Gernandts: »En annan sak att begrunda till nyåret är den, om försälj- ningen af mina Samlade Dramatiska arbeten», förklarar Strindberg utan vidare preludier i detta brev. Han tänker, säger han i brevet, själv »lösa» de dramer som är »fastlåsta» hos olika förläggare och frågar vilka dessa är utöver dem han räknar upp (Isidor Bonnier, Joseph Seligmann och Hugo Geber). Några dagar senare återkommer Strindberg till Geijerstam i samma ärende; nu undrar han om Gernandts har »företrädesrätt till Dramatiken» (brev 23/12). Att Strindberg vid denna tid, årsskiftet 1900/1901, medan utgivningen av SRoB ännu pågick, siktade på att få till stånd en samlingsupplaga för dramatiken framgår också av hans agerande i fortsättningen. Först förhandlade han loss ett skådespel, Gillets hemlighet, från Gebers förlag (brev till Hugo Geber 28/12 och 2/1) och sedan vände han sig (brev 4/1) till advokaten Karl Staaff och bad denne hjälpa honom att förhandla med övriga förläggare – Strindberg trodde sig veta att det bara var Isidor Bonnier, Seligmann och Karl Otto Bonnier som hade rättigheterna till vissa av skådespelen. Strindberg avlät 69 
 
 
 
 
 – Appendix – en formell skrivelse till Staaff där han klargjorde att han krävde skriftliga besked från förläggarna angående deras villkor (skrivelsen citeras i Brev 14, s. 8 not 2). Efter detta utspel från Strindberg rörande SDA vid årsskiftet blir det emellertid tyst några månader i breven om dramaupplagan. Planerna på denna hade då satt spår i en av Strindberg egenhändigt upprättad förteckning över »Dramatiska Arbeten» (bevarad i Bonniers förlags arkiv) vilken kan dateras till början av 1901 – Kronbruden som Strindberg författade i slutet av 1900 och som var färdig senast i januari 1901 är medtagen men inte Svanevit som tillkom strax efteråt. Förteckningen upptar enligt Strindbergs egen beräkning »34 Pjeser» som innehåller sammanlagt »120 akter», vilket med »3 akter i Häftet» genererar »40 Häften». Påsk och Kaspers fet-tisdag räknar Strindberg som ett skådespel (»Helafton»). I ett annat sammanhang meddelade han Gernandts (brev 20/2 1901) att Kaspers fet-tisdag inte skulle tryckas – detta mini-drama publicerades heller aldrig under Strindbergs livstid. Av övriga skådespel som Strindberg hade författat fram till början av 1901 har endast Fritänkaren exkluderats i förteckningen; inte heller detta drama medtogs senare i SDA. I samband med att Strindberg 1901 planerade för sitt giftermål med Harriet Bosse återkom han till SDA i ett brev till Geijerstam den 20 mars. Brevet börjar: »När nu ögonblicket är inne att jag MÅSTE sälja eller hypotisera mina Samlade Dramatiska Arbeten – emedan jag gifter mig den 15 e April – så vill jag icke gå förbi Dig». Strindberg föreslår att »bolaget går i borgen på ett kreditiv af 10,000 Kronor», på vilket han »betalar räntan tills utgifningen börjar». Som »säkerhet» lämnar han »Samlade Dramatiska», antingen beräknade i »ark» eller »i klump». Geijerstam och Gernandts ordnade omedelbart med ett kreditiv av det slag Strindberg hade föreslagit. Ett kontrakt (dat. 21/3 1901) upprättades (ett ex. bevarat i Bonniers förlags arkiv) enligt vilket Strindberg fick 10.000 kr genom »kreditiv och banklån» som »förskott» på en »blifvande slutuppgörelse» rörande hans »samlade skrifter» hos Gernandts och enligt vilket förlaget förband sig att »inom loppet af fem (5) år börja utgifvandet af August Strindbergs Samlade Dramatiska Arbeten i en upplaga af minst (2000) exemplar». I kontraktet reglerades även villkoren för amorteringar och räntor på lånet. Med hjälp av detta kreditiv klarade Strindberg de utgifter han hade i samband med sitt giftermål (se bl.a. brev till Geijerstam 31/3 och omkr. 13/4 1901). Pengarna kom väl 70 
 
 
 
 
 – Presentationer av tre samlingsupplagor – till pass när han gifte sig med Harriet Bosse – det skedde först den 6 maj 1901 – och makarna flyttade in i en stor våning vid Karlaplan i Stockholm, som Strindberg möblerade efter sin egen smak. »Detta hem är köpt för mina Samlade Dramatiska Arbeten» noterar han den 8 maj i Ockulta Dagboken. I den oförblommerat själv- biografiska dikten »Sångarlön» i Ordalek och Småkonst konstaterar Strindberg att han har »sjungit hop vårt hem» (SV 51, ss. 81 och 96; jfr G. Olléns kommentar i SV 51, s. 279 ff.). Planerna på en utgivning av SDA aktualiserades temporärt ett år senare i maj 1902. Strindberg upptäckte då »med fasa» i en kontokurant från Gernandts, att han hade hamnat »på 1500 Kronors deficit» hos förlaget (kontokuranten i Bonniers förlags arkiv), vilket fick honom att ett »ögonblick» överväga att »försöka få kontraktet» rörande »Samlade Dramer [---] annulleradt i godo och en general-realisation till stånd»; därmed skulle Strindberg, säger han, slippa »de 2500 Krs räntorna på 5 åren» (brev till Geijerstam 18/5 1901). Förhandlingarna med Bonniers förlag 1903 När Gernandts förlag råkade på obestånd vid årsskiftet 1902/03 ansåg sig Strindberg tvungen att se om sitt hus vilket återigen aktualiserade planerna på SDA. Den här gången genomfördes de energiskt och målmedvetet av Strindberg som i februari–april 1903 först tog initiativ till utgivningen av dramatiken och sedan förhandlade om denna med olika förläggare, innan han den 24 april skrev kontrakt med Gebers förlag angående SDA. Vid årsskiftet 1902/03 stod det klart att Gernandts var konkursmässigt i och med att förlaget då inställde sina betalningar; konkursen inträffade först i april (Bonniers. En bokhandlarefamilj, V, s. 57). I februari 1903 kontaktades Karl Otto Bonnier brevledes (10/2) av Strindberg som utbad sig ett sammanträffande. Vid detta klargjorde Strindberg enligt vad Bonnier berättar i sina förlagsminnen att han inte stod i skuld till Gernandts, men att förlaget »under trycket av sin dåliga affärsställning, förmått honom att sätta sitt namn på några rena ackommodationsväxlar, för vilka han, Strindberg, icke hade fått ett öre, men vilka nu inom kort måste av honom lösas». Det rörde sig, säger Bonnier, enligt 71 
 
 
 
 
 – Appendix – Strindberg om 14.000 kronor. Strindberg erbjöd i denna situation Bonniers att ge ut hans samlade dramatik. Karl Otto Bonnier var emellertid måttligt intresserad av förslaget, bl.a. därför att han erfarenhetsmässigt visste att dramatiken var svår att sälja (Bonniers. En bokhandlarefamilj, V, s. 61 f.). Strindberg förnyade vad han kallade sitt »utbjudande af Samlade Dramatiska Arbeten» i ett brev till Karl Otto Bonnier den 24 mars, där han lät förstå att han ville bli löst från den pantförskrivning av dramatiken till Gernandts som hade skett 1901, samtidigt som han presenterade sin »offerte», dock utan att precisera några honorar- anspråk. Strindberg betonade endast att han inte vågade hoppas på någon stor upplaga och följaktligen inte räknade med något »jettehonorar». Han trodde att upplagan skulle kräva totalt 200 ark och anbefallde »för ökad läsbarhet» framför allt »Ruhes små komedier» (Strindberg syftade på Algot Ruhes bok Bakom fasaden. Femton små komedier, tr. 1901), »med en stil, som berättelser, utan parenteser», som typografisk modell. Tanken var tydligen att en sådan typografi skulle göra upplagan mera attraktiv för både förläggaren och publiken; Strindberg var medveten om att dramatiken var mera svårsåld än prosan. (Typografin i SDA blev inte lika extrem som den Strindberg föreslagit men den tycks ändå i väsentliga stycken ha anpassats efter hans önskemål: replikrubrikerna återges med kapitäler och är placerade vid vänstermarginalen precis som i Ruhes bok; i denna är dock dramatexten mera spatiöst satt än i SDA, där satsytan präglas av relativt komprimerad sättning. Se dok. nr 15.) Efter ett par dagar återkom Strindberg i ett brev den 26 mars med ett mera utarbetat förslag till Karl Otto Bonnier. Med brevet följde ett folioblad som innehöll både en kalkyl – som slutade på ett honorar för SDA på 14.000 kr (»200 ark. = 5 Band à 40 ark = 70 häften à 40 öre = 28 Kronor = 2.000 Ex. = 56.000 Kronor. Förf:s ¼ = 14 000 Kronor») – och en förteckning över de 38 dramer (enl. Strindberg innehållande sammanlagt »140 Akter») som skulle ingå i SDA (i Bonniers förlags arkiv). Brevet innehöll även ett prov på »Ruhes typografi» (jfr Brev 14, s. 256 not 1 och not 2). Strindberg betonar i brevet att det brådskar: han vill »klippa härfvan medelst penningsumman som återger mig friheten och mitt namn från två farliga bankpapper». Samtidigt föreslår Strindberg att man skall behålla »Kreugers omslag på Saml. Dramatiska och formatet, så finge vi Anschluss med Saml. Rom. och Berättelser» – »Anschluss till Kundkretsen menar jag», tillägger han förklarande. Det Strindberg menar 72 
 
 
 
 
 – Presentationer av tre samlingsupplagor – är uppenbarligen att man skall åstadkomma konformitet mellan upplagorna genom att på nytt använda dekoren på Nils Kreugers omslag till SRoB. I SDA kom man visserligen senare att begagna en helt ny dekor av Kreuger men likheterna mellan de båda upplagornas yttre är ändå påfallande (se nedan s. 78 f.; jfr Eklunds något missvisande brevkommentar: »Omslaget bibehölls av Gebers, som utgav den nya samlingen», Brev 14, s. 256 not 3). Strindbergs två förteckningar över innehållet i den planerade samlingsupplagan för dramatiken vilka bevarats i Bonniers förlags arkiv har ett par motsvarigheter i Gröna Säcken (SgNM 1:1,8 och 1:1,9). Där ligger två listor, båda med rubriken »Samlade Dramatiska Arbeten», i vilka Strindberg på liknande sätt har registrerat nästan alla sina skådespel från I Rom och Den fredlöse till Gustav III och räknat fram antalet akter samt – i den ena listan (1:1,8) som är mera bearbetad av Strindberg än den andra – antalet tryckark och häften i den tilltänka utgåvan. I den senare förteckningen, där han räknar med »Tre Band à 50 ark» i SDA, har han dessutom planerat för ett sjätte band i SRoB som skall innehålla »Inferno, Legender, Fagervik–Skamsund» och ett band Samlade Dikter samt »Tio Band» med »Samlade Arbeten» (jfr ovan s. 65 om Strindbergs planering för band nr 6–8 i SRoB). Förhandlingarna med Bonniers rörande SDA 1903 rann emellertid snabbt ut i sanden. Karl Otto Bonnier redogör i förlagshistoriken för hur han resonerade: även om Strindberg inte preciserat vilket belopp han ville ha ansåg Bonnier att han begärde för mycket för dramatiken. Bonnier antog att det handlade om dels de 14.000 för växlarna, dels »ett belopp för lösgörande av de hos Gernandts pantförskrivna Dramatiska arbetena», dels »pengar för aprilhyra och ’fria händer för att kunna existera’» som Strindberg hade uttryckt det (Bonniers. En bokhandlarefamilj, V, s. 62). Förhandlingarna med Gebers förlag 1903 Sedan Bonnier i ett brev den 27 mars 1903 tackat nej till Strindbergs erbjudande vände sig denne i stället till Hugo Geber (brev 29/3) med ett liknande förslag som Bonnier hade fått tidigare. Strindberg återkommer till Geber ett par dagar senare (brev 31/3) och förklarar att han tänker sig »Fem band à fem Kronor liksom romaner och berättelser, 73 
 
 
 
 
 – Appendix – samlade, hos Gernandts» (Gebers brev till Strindberg tycks ej vara bevarade men Karl Otto Bonnier upplyser i sin förlagshistorik, att han där utnyttjar uppgifter och material från det Geberska förlaget; se Bonniers. En bokhandlarefamilj, V, s. 63 not 2). Efter några dagar skriver Strindberg igen till Geber (5/4) och förklarar att det är bråttom: »för att kunna börja utgifvningen i höst måste subskriptionen startas nu på våren och annonseras». Först ett par dagar senare preciserar Strindberg (brev 7/4) sina honoraranspråk för Geber; dessa uppgår till 15.000 kr, vilket han motiverar bl.a. med att tre av dramerna (Till Damaskus III, Kristina och Gustav III) är otryckta och med att »omsättningen troligen blir större» än den han räknat med (75.000 kr) »då 200 ark i 5 Band är för lågt taget. Ingen akt är så liten som 1 ark, många akter gå på 2 à 3, några på 5 ark». Efter det att Strindberg hade erhållit ett motbud från Geber – som inte ville ge mer än 10.000 – erbjuder Strindberg denne (brev 9/4) att som kompensation få köpa »godtköps- upplagan af Samlade Romaner och Berättelser» för ett pris som Geber själv får föreslå – »den nyss utgifvna dyra upplagan [dvs. SRoB] är det i närmaste utsåld», hävdar Strindberg. Förutsättningen är enligt Strindberg att Geber ger 15.000 för SDA – Strindberg säger sig vilja »lösa båda frågorna i ett sammanhang». I denna situation, när förhandlingarna med Geber kärvade, förhörde sig Strindberg hos sin gamle förläggarvän Isidor Bonnier (brev 15/4) om denne var intresserad av att ge ut hans samlade dramatik. Strindberg försökte undanröja befarade farhågor hos Bonnier genom att försäkra att restupplagorna av tidigare »separat tryckta dramer» antingen var »friköpta» eller problemfria genom att »förlagen upphört existera». »Gernandts separater komma att försäljas på auktion i landsorten» förklarade Strindberg. Att restupplagorna från Gernandts kunde innebära konkurrens med SDA var naturligtvis ett problem. När Gernandts gick i konkurs köptes hela lagret först upp av Iduns tryckeri som sedan sålde det vidare till Beijers förlag, vilket i sin tur minuterade ut det genom olika försäljnings- metoder (se Eklunds kommentar i Brev 14, s. 264 not 1 och Bonniers. En bokhandlare- familj, V, s. 55). Strindberg betonade i brevet till Isidor Bonnier att SDA borde gå att sälja genom att de presumtiva köparna skulle »taga dem för fullständighetens skull» och att han för »att göra Dramatiken lättläst ämnade [---] trycka alltsammans som Algot Ruhes små komedier, d.v.s. med en enda stil, som berättelser, med rubriken i samma rad 74 
 
 
 
 
 – Presentationer av tre samlingsupplagor – som texten». Strindberg anbefallde alltså samma typografiska mönster som tidigare när han förhandlade med Karl Otto Bonnier. Redan innan Strindberg hade fått ett formellt nej från Isidor Bonnier på sin förfrågan (brev från denne till Strindberg 20/4; se Brev 14, s. 264 not 2) accepterade han (brev 19/4) Gebers bud på 10.000 kr; han förklarade nu för Hugo Geber att han kommit underfund med att detta belopp inte var »missbjudet», vilket han hävdat tidigare. Det är, som Karl Otto Bonnier påpekar, möjligt att Strindberg under mellantiden hade kontaktat andra förläggare i samma ärende. Ungefär vid samma tid gjorde han upp med Fröléens förlag om nyutgivning av Hemsöborna och Skärkarlsliv; denna uppgörelse skulle enligt tidningsuppgifter ha inbringat 10.000 kr (Dagens Nyheter 30/4 1903; jfr Bonniers. En bokhandlarefamilj, V, s. 64 not 1), dvs. lika mycket som för hela dramatiken i SDA. Några dagar innan Strindberg skrev kontrakt med Gebers förlag angående SDA bad han (brev 21/4) att få besöka Hugo Geber på dennes kontor för att visa »lösebrefven» på de dramer som varit bundna hos andra förläggare. Omedelbart före kontraktskrivningen såg Strindberg tydligen också till att Geber fick en uppsättning av samtliga dramatexter (brev 22/4; jfr Brev 14, s. 265 not 1). Utgivningen av Samlade Dramatiska Arbeten på Gebers förlag I det kontrakt rörande »Samlade Dramatiska Arbeten af August Strindberg» som ingicks med »Hugo Geber» den 24 april 1903 (ex. i Bonniers förlags arkiv) fastslås att upplagan skall innehålla 41 dramer av vilka fyra (Till Damaskus III, Kristina, Gustav III och Hemsöborna) är otryckta – samtliga dramer förtecknas i en bilaga till kontraktet –, att utgivningen skall börja »under loppet af 1903, samt fördelas på en eller flera serier i häften om 3 à 4 ark», att man tills vidare skall trycka 3.200 exemplar (förlaget skall under vissa förutsättningar ha rätt att »utan vidare ersättning» ordna med tilltryck), och slutligen att honoraret skall vara 10.000 kr. Kontraktet innehåller ingen bestämmelse om att Strindberg är skyldig att läsa korrektur. På kontraktets andra och sista sida förekommer två sekundära anteckningar: i den ena konstaterar de ansvariga för 75 
 
 
 
 
 – Appendix – Gernandts likvidation att kontraktet mellan Strindberg och Gernandts av den 21 mars 1901 är annullerat; i den andra erkänner Strindberg att han den 24 april 1903 erhållit det fastställda honoraret, 10.000 kr. Vid månadsskiftet april/maj 1903 innehöll pressen notiser om att Strindberg hade blivit löst från Gernandts förlag och att Hugo Geber hade förvärvat rätten till en samlingsupplaga av dramatiken. I Dagens Nyheter rapporterade man att upplagan skulle »utgifvas häftesvis i en utstyrsel samt ett format, noga öfverensstämmande med författarens förut på Gernandtska förlaget utkomna samlade romaner och berättelser» (DN 30/4; jfr liknande notiser i Stockholms-Tidningen 29/4 och Aftonbladet 30/4). På hösten meddelade tidningarna att »Samlade Dramatiska Arbeten» skulle utges i ca 40 häften à 60 öre i två olika serier (DN 13/9; Aftonbladet 14/9). Förlaget gick ut med likartad information i annonser samma dag som det första häftet förelåg i handeln (23/9 i DN och Stockholms-Tidningen). Mellan kontraktskrivningen i april och utgivningen av de första häftena i september 1903 diskuterade Strindberg och förlaget typografin m.m. i SDA. Strindberg erhöll tydligen ett eller flera provtryck. I ett brev till Geber den 28 maj kommenterar han av allt att döma ett sådant: Kritik: Textstilen för stor i förhållande till sidan; ser ut som en lärobok. Kapitälerna i Rubrikerna också för stora; som annonstryck. Jag hänvisar ännu en gång till Ruhes: Bakom Facaden, som har vackra proportioner: förhållandet mellan stil och sida. Obs! äfven hans rubriker som I o äro mindre feta och 2 o af olika höjd. Ex. A LBERT . (obs: A är högre än de andra!) Genom dessa anvisningar – som ligger helt i linje med hans rekommendationer till Bonnier – och kanske andra direktiv till Geber styrde Strindberg typografin i SDA; jämför man med den bok av Ruhe som Strindberg anbefallde som mönster ser man att det finns påtagliga likheter (se nedan). I ett senare brev som Strindberg riktar till »Gebers förlag» (poststämplat 30/6 1903) tackar han för vad han kallar »påpekningen». Denna måste ha gällt ortografin – Strindberg ber förlaget »konsequent genomföra stafningen efter förslag». Vad förslaget 76 
 
 
 
 
 – Presentationer av tre samlingsupplagor – från förlaget gick ut på konkret framgår dock inte av Strindbergs svarsbrev. Något revolutionerande nytt lär det knappast ha varit; gammalstavningen i SDA ansluter till den praxis som rådde före 1906 års stora stavningsreform (stavning med f, fv, hv och dt i ord som »af», »ofvan», »hvar» och »godt»). Strindbergs citerade brevuttalande illustrerar att han var måttligt intresserad av de stavningsreformer som genomfördes i Sverige under hans livstid. Han erinrar i brevet om att ordet »Änka» i Folkungasagan »stafvats omvexlande med E som bör ändras efter Akad s Ordlista, som jag ej känner». Strindberg behöll i stort sett genom hela livet den stavning han hade lärt sig i barn- och ungdomen och brydde sig inte om att försöka modernisera den i takt med stavningsreformerna och de nya upplagor av Svenska Akademiens ordlista som följde efter första upplagan av ordlistan 1874 och som moderniserade stavningen (uppl. 6 och 7, 1889 resp. 1900). Det innebär emellertid inte – som Eklund hävdar i en kommentar till det aktuella brevet (Brev 14, s. 274 not 1) – att Strindbergs ortografi var osäker; den vacklar ytterst litet även om den uppvisar en del egendomligheter och stavningen av personnamn och andra namn ibland varierar. I ett annat svarsbrev (poststämplat 29/7 1903) som är ställt till Hugo Geber avvisar Strindberg tanken att man skall ange för respektive skådespel när det uppfördes första gången; en annan tanke anammar Strindberg däremot i detta brev: »när pjesen är författad kan jag angifva, och har visst gjort det». Som Eklund anmärker i anslutning till brevet (Brev 14, s. 279 not 1) övergav man emellertid båda dessa idéer i SDA; urpremiärerna dateras inte och tillkomståret för dramerna anges bara för ett mindre antal skådespel i början av de två serier i vilka man infogade dramerna i upplagan (I Rom, Hermione och Den fredlöse i »Romantiska dramer»; Folkungasagan, Engelbrekt och Mäster Olof i »Historiska dramer»). Av ett brevuttalande av Strindberg från oktober 1903 kan man indirekt dra slutsatsen att han även diskuterade ordningsföljden mellan dramerna i SDA med förlaget. »Kronologien i Dramerna är med afsigt något ändrad för att – der fans ingen kompromiss», förklarar Strindberg för Emil Schering (brev till denne poststämplat 13/10). Uttalandet antyder att Strindberg fick acceptera förslag från förlaget rörande »kronologien» i SDA som han egentligen ogillade. Inget närmare är känt om de diskussioner mellan Strindberg och förlaget som rimligen ägde rum angående organiserandet av dramerna i de två serierna, »Romantiska» respektive »Historiska» 77 
 
 
 
 
 – Appendix – dramer. Förmodligen var det förlaget som föreslog denna schematiska indelningsgrund. Långt senare, då man kunde konstatera att utgivningen av SDA hade gått dåligt, var Strindberg mycket kritisk. När han i mars 1907 erbjöd Hugo Geber att ge ut de tre kammarspel som han då hade färdiga, antingen i SDA eller i separata utgåvor, och Geber tackade nej, föranledde det honom att göra följande kritiska efterhandskommen- tar: »Felet med Dram.affären såsom affär betraktad var: det höga priset, och börjandet med I Rom och Hermione (som skulle slopats), och tvåseriesystemet, så att häftena blandades som en kortlek» (Brev 15, s. 365). I den historiska serien i SDA gäller historiens egen kronologi med undantag för Näktergalen i Wittenberg, som placerats sist. Ordningsföljden mellan dramerna i den romantiska serien speglar i stort sett deras tillkomsttid, men det händer att denna kronologiska huvudprincip överges, av tekniska eller andra skäl. I band I placeras sålunda Gillets hemlighet från 1880 efter Lycko-Pers resa och Herr Bengts hustru vilka författades 1881–82; i band II hamnar Kamraterna efter Fröken Julie och andra dramer trots att det tillkom före dessa; i band III följs Till Damaskus I–II – i och för sig föga förvånande – omedelbart av trilogins sista del Till Damaskus III, som inte författades förrän 1901, medan Advent som tillkom 1898 insätts efter Brott och Brott från 1899; osv. Kronologin i författandet upprätthålls egentligen strikt endast i band IV. Mera anmärkningsvärt är dock att de naturalistiska skådespelen går in under beteckningen »Romantiska dramer» och att flera skådespel som kan karaktäriseras som historiedramer betecknas som »romantiska»; prosaupplagan och versupplagan av Mäster Olof hamnar för övrigt i var sin serie. Beskrivning av Samlade Dramatiska Arbeten SDA representerar samma typ av samlingsupplaga som VBR och SRoB – även i denna upplaga är det fråga om två textmässigt i stort sett identiska emissioner (se dock ovan ang. textdivergenser i SRoB, s. 54 ff.): först ger man ut texterna i häften, därefter i bokform. Liksom i de två tidigare samlingsupplagorna gick häftesemissionen i SDA endast att köpa genom subskription. Rent utseendemässigt ansluter SDA mycket nära till SRoB. Både häftesomslagen och förlagsbanden i de båda upplagorna uppvisar slående likheter (se dok. nr 12 och dok. nr 13; jfr dok. nr 7 och dok. nr 8). Formatet är 78 
 
 
 
 
 – Presentationer av tre samlingsupplagor – detsamma (oktav). I SDA användes visserligen inte – som Strindberg tycks ha föreslagit – Nils Kreugers omslagsdekor till SRoB men man begagnade en annan, stilmässigt besläktad jugend-dekoration av samme konstnär. Liksom i SRoB använde man samma dekor på förlagsbanden som på häftesomslagen. Dekoren består av en kraftig girland eller lagerkrans med bl.a. en fana och en teatermask; den är partiellt färglagd på liknande sätt som i SRoB med rött, grönt och blått på förlagsbanden och med delvis samma färger i en del av häftessviten (att döma av de häften som Strindbergsredaktio- nen studerat har samtliga häften i »Historiska dramer» omslag med färg i motsats till häftena i »Romantiska dramer», där färg saknas på omslagen i slutet av sviten). På omslagen till häftena anges vilken svit (»Romantiska dramer» resp. »Historiska dramer») respektive häfte ingår i samt serie- och häftes-nummer (se dok. nr 12). Både häftena och förlagsbanden (de senare har samma typ av klot som SRoB) har beige färg som ansluter till färgen på SRoB. Att texten på bandens rygg är utformad på likartat sätt i de båda upplagorna understryker ytterligare släktskapen mellan dem. Serien med »Romantiska dramer» som gavs ut i 29 häften innehåller fyra delar; serien med »Historiska dramer» som utgavs i 15 häften är uppspaltad på två delar. Dessa sammanlagt sex delar, som har individuella pagineringar och som är försedda med egna titelsidor (två titelsidor till varje del) och innehållsförteckningar, förvandlades till volymer eller »band» när SDA utgavs i bokform. På titelsidorna markeras de endast med underrubrikerna »Romantiska dramer» resp. »Historiska dramer» och nummer (1–4 och 1–2), men på de häftade förlagsbanden anger man att det är fråga om »band» (»Första bandet» etc.). Varje häfte i häftesemissionen innehåller fyra 16-sidiga ark, dvs. 64 sidor; denna modul följs strikt överallt utom i sluthäftet till respektive serie: häfte nr 29 i »Romantiska dramer» är något mindre och häfte nr 15 i »Historiska dramer» är något större än »modulen» (3 ½ ark, dvs. 56 sidor resp. 5 ½ ark, dvs. 88 sidor). Häftena, som alltså såldes enbart genom subskription, kostade 60 öre, med undantag för häfte nr 15 (»Dubbel- och sluthäfte») i den historiska serien, som betingade 90 öre. Som framgår av tablån nedan pågick utgivningen av häftesemissionen under perioden september 1903– november 1904. På det bakre bladet av omslaget till de första fyra häftena i respektive serie (samt häfte nr 11 andra serien) lät förlaget trycka en tvåsidig »Subskriptionsanmälan» (se 79 
 
 
 
 
 – Appendix – dok. nr 14). Samtliga dramer i de två serierna förtecknas i denna anmälan; priset på de ca 40 häften som skall ingå i upplagan och innehålla 4 ark vardera anges vara 60 öre/st. I anmälan framhåller man att Strindbergs skådespel redan har börjat utges i »det [---] stora samlingsverket August Strindbergs skrifter» i Tyskland. Det syftar på »August Strindbergs Schriften. Deutsche Gesamtausgabe unter mitwerkung von Emil Schering vom Verfasser selbst veranstaltet» som sedan 1902 utkom på förlaget Hermann Seemann Nachfolger i Leipzig. Ungefär samma försäljningsargument hade redan Gernandts använt ifråga om SRoB – »Detta är den första samling af den store diktarens verk, som förekommit på svenska. I Tyskland utgifvas samtidigt August Strindbergs Samlade Skrifter på Piersons bekanta förlag i Dresden» heter det i den förlagsannons för SRoB i Stockholms-Tidningen 21 december 1900 där förlaget tillkännager att man bestämt sig för att utöka upplagan med SvÖ (jfr ovan s. 52). Böckerna eller »banden» i SDA utgavs successivt när man hade tryckt häftena till respektive band. Endast band 1, som innehåller de första »romantiska» dramerna, utgavs 1903, övriga fem band 1904. Enligt »Hugo Gebers förlagskat. 2 januari 1906», där hela sviten av band förtecknas (s. 144 f.), kostade dessa mellan 3.50 och 6 kr i häftat skick och mellan 4.75 och 7.25 i bundet. Förlaget sålde via bokhandeln även »stilfulla och vackra permar, tryckta i flera färger efter teckning af artisten N. Kreuger, till ett pris af för alla sex 4:80» (»blankett» för rekvisition bifogades häfte nr 15 i »Historiska dramer»). Genom att all text i inlagan i bokemissionen är identisk med texten i häftesemissionen uppstår kronologisk förvirring i den förra; år 1903 anges som tryckår även i de band som utgavs 1904 i och med att 1903 står som tryckår på titelsidorna (för banden) i de tidigare häftena i de två sviterna. Fullständiga sviter av SDA i förlagsband ser man ofta. Bevarade sviter av den häftade bokemissionen är däremot sällsynta. Omslagen på böckerna i denna emission har samma dekor som omslagen till häftena och förlagsbanden (dekoren är normalt enbart i svart att döma av de få ex. som är kända för Strindbergsredaktionen). Bevarade sviter av oinbundna häften av häftesemissionen är ytterligt sällsynta; redaktionen har endast haft tillgång till en sådan, ofullständig, svit av den första serien, »Romantiska dramer» (i denna svit som ägs av Anders Ollfors, Landskrona, saknas tre häften: nr 9, 27 och 28) och till fem häften (nr 11–15) i den andra serien, »Historiska dramer» (ägare Lars Diener, Stockholm). Beskrivningen i föreliggande presentation av övriga häften bygger på studium av inbundna exemplar 80 
 
 
 
 
 – Presentationer av tre samlingsupplagor – (bl.a. ett ex. på KB i vilket samtliga omslag är inbundna i slutet av respektive band) och på uppgifterna i Svensk Bokförteckning. I veckolistorna i denna förteckning anges antalet sidor i de enskilda häftena. Utgivningen av Samlade Dramatiska Arbeten speglad i breven Strindbergs korrespondens med Geber under själva utgivningen av SDA var ganska sparsam. Några veckor innan de första häftena i SDA kom ut bad han att Geber skulle slopa Anno fyrtiåtta »i Dramerna» (brev 28/8 1903), vilket denne också gjorde. Senare lyfte Geber på Strindbergs uppmaning (brev 22/12 1903) även ut Hemsöborna och Midsommar. Samtliga dessa tre dramer skulle ingå i SDA enligt den ursprungliga planen. Att de avlägsnades berodde tydligen på att Strindberg fann dem alltför lättviktiga. Redan på planeringsstadiet hade han som redan påpekats avstått från att ta med sitt ungdomsdrama Fritänkaren (publicerat under signatur 1870). Våren 1904 försåg Strindberg SDA med det då ännu otryckta dramat Näktergalen i Wittenberg, som hade tillkommit hösten 1903 (några smärre avsnitt av skådespelet hade dock förhands- publicerats); han placerade det nu sist i sviten av historiska dramer (brev 17/5 och 20/5 1904). I likhet med Den världshistoriska trilogin – som tillkom hösten 1903 i högt tempo och som Strindberg inte medtog i SDA – hade det sålunda författats efter uppgörelsen med Gebers angående SDA. Att Påsk, som skulle ingå i SDA enligt både den förteckning som bilagts kontraktet 1903 och förlagets subskriptionsanmälan i häftesemissionen, inte kom med i upplagan berodde däremot på ett rent förbiseende. Strindberg upptäckte det för sent, omedelbart efter utgivningen, när hans syster Elisa- beth som hade stått modell för huvudpersonen Eleonora i pjäsen avled i december 1904. »Den var glömd! Hvarför den ej fick komma med? …», frågade han retoriskt i ett brev till Harriet Bosse (Brev 15, s. 88). Ett par år senare föreslog Strindberg förgäves att Gebers skulle »rädda ’Påsk’ från oförtjent förgängelse» genom att ge ut ett »Supple- mentband, eller Band V af Romantiska Dramer», som även skulle innehålla de tre skådespel han tidigare hade utmönstrat på ett sent stadium, dvs. Midsommar, Anno fyrtiåtta och Hemsöborna (Brev 15, s. 232 f. med not 3). 81 
 
 
 
 
 – Appendix – Att Strindberg läste korrektur på dramerna i SDA – i motsats till på prosatexterna i SRoB – framgår av att man hittar åtskilliga för honom typiska ändringar i dramautgåvan när man jämför mot tidigare upplagor och mot manuskripten till de dramer som nu trycktes för första gången. Att Strindbergs ändringar i den senare kategorin av dramer accepteras i Samlade Verk är självklart, men även hans ändringar i den förra kategorin har i flera fall accepterats, det gäller bl.a. Till Damaskus I–II, Dödsdansen och Karl XII (se de textkritiska kommentarerna till de enskilda dramerna). Korrekturläsningen berörs dock bara sällan av Strindberg i breven. Indirekt tangerar han eventuellt denna när han i ett par brev från vintern 1904 lakoniskt påpekar för Geber att moderna dramatiker inte sätter ut »Akter» respektive »Akter och tablåer» (18/2 och 16/3); hans påpekande föranleddes förmodligen av rubriker, eller frånvaron av sådana, i ett eller flera dramer som då var aktuella i SDA-produktionen. När Strindberg sommaren 1904 läste korrektur på Gustav III – han hade särskilt begärt att få tillbaka manuskriptet till detta tidigare otryckta skådespel med tanke på korrekturläsningen – passade han på att be förlaget om hjälp med införande i texten av en hyllningssång av Bellman till kungen; Strindberg vistades för tillfället på Furusund och hade själv inte tillgång till Bellmans skrifter (Brev 15, s. 47 f.; jfr SV 48, s. 268 och G. Olléns kommentar, s. 334). När Näktergalen i Wittenberg skulle tryckas i oktober 1904 gick Strindberg inte med på att ändra uttrycket »ludret Luther», som Hugo Geber tydligen reagerat emot; Strindberg försvarade valet av uttryck med att »Luther hette först Ludher» (Brev 15, s. 74; jfr SV 49, s. 102 och ordförklaring s. 196). En idé att stryka slutet, »Apotheosen» som han kallade det, i Gustav Adolf vilken Strindberg fick när han aktualiserade skådespelet inför urpremiären i Berlin hösten 1903 genomfördes aldrig (Brev 14, s. 313 f.). Förlagets publicering och marknadsföring av SDA berör Strindberg bara någon enstaka gång i korrespondensen med Geber. Vid månadsskiftet november–december 1903 uppmanade han förlaget att påskynda utgivningen av Gustav Adolf, med tanke på urpremiären i Berlin, och att ge ut Kristina liksom Gustav III »hel och hållen i ett dubbelhäfte, eller två häften på en gång». Han föreslog samtidigt att man skulle annonsera ostentativt för dessa stycken – därigenom skulle man kunna »distansera [---] från Beijer», som Strindberg formulerade det (Brev 14, ss. 317 och 323). Hans propåer tycks emellertid inte ha föranlett några kraftfulla extra åtgärder från förlagets sida; Kristina och Gustav III inplacerades på de ställen i SDA där de hörde hemma 82 
 
 
 
 
 – Presentationer av tre samlingsupplagor – kronologiskt i »Historiska dramer», i häften där de fick samsas med andra dramer – den häftesmodul man använde innebar att det var svårt eller omöjligt att tillmötesgå Strind- bergs önskemål (se tablån nedan). Häfte nr 13 och 14 i »Historiska dramer» försågs emellertid av förlaget med en lapp med följande text: »OBS.! Historiska Dramer häft. 13 och 14 innehålla Gustaf III samt början af Näktergalen i Wittenberg. / OBS:! Båda dessa dramer äro ej förut offentliggjorda. / Lösa häften säljas ej.» Att dramerna i SDA betingade ett modest pris i förhållande till tidigare upplagor påpekades flera gånger av Gebers förlag i pressen (t.ex. i Aftonbladet 2/11 1903 och 22/9 1904). Gebers anlade därigenom moteld mot Beijers förlag som hade köpt upp Gernandts restlager av bland annat osålda exemplar av Strindbergs dramer och som gjorde reklam för dessa (t.ex. i Aftonbladet 28/10 1903) samtidigt med att utgivningen av SDA pågick. Så sent som hösten 1904 betonar Gebers i en annons, där man samtidigt uppmanar till subskription på SDA, att upplagans »pris betydligt understiger dramernas förutvarande» (Aftonbladet 22/9). Enligt Karl Otto Bonnier misslyckades Gebers satsning på SDA: »Subskriptionen hade ej samlat mer än omkring 500 subskribenter av den upplaga på 3,200 expl. som uppgörelsen gällt. – Resten måste senare realiseras till billigare pris», uppger Bonnier i sin förlagshistorik (Bonniers. En bokhandlarefamilj, V, s. 65 not 1). Det förefaller som om det dåliga ekonomiska resultatet av SDA bidrog till att i oktober 1904 avskräcka Hugo Geber från att ge ut den »Läsebok» med utdrag ur Strindbergs skrifter som denne då erbjöd förlaget (se Brev 15, s. 69 med Eklunds kommentar). Tablå över häftesutgivningen av Samlade Dramatiska Arbeten I tablån anges häftets nummer, verk som ingår i resp. häfte, sidomfång och utgivningsperiod. Serie och avdelning återges i fet stil, verktitlar i kursiv. Stavningen i SDA normaliseras ej. Opaginerade sidor anges utan särskild markering. Uppgift om i vilka häften ett verk ingår ges inom hakparentes. Längre titlar och rubriker avkortas ibland. 83 
 
 
 
 
 – Appendix – Uppgifterna angående sidomfång i tablån anger var de enskilda verken (texterna inkl. deras titelsidor) börjar och slutar; titelsidor till serierna och delarna samt sidor som upptas av innehållsförteckningar och blanksidor i skarvarna mellan verken inkluderas ej. Uppgifterna angående publiceringsperioder är hämtade från veckolistorna (Svensk Bokförteckning) i Svensk Bokhandelstidning, med undantag av det sista häftet i sviten, häfte nr 15 i »Historiska dramer», som ej täcks av denna källa. Att detta häfte förelåg i tryck den 17 november 1904 framgår emellertid av notiser i Nya Dagligt Allehanda och andra tidningar. 84 
 
 
 
 
 – Presentationer av tre samlingsupplagor – Häftets nummer Verktitel Sid- omfång Utgivnings- period FÖRSTA SERIEN 1 Romantiska dramer 1 I Rom Hermione 2 Hermione 3 Hermione Den fredlöse Mäster Olof (versuppl.) [hft nr 1–3; ss. 37–136] [hft nr 3–5; ss. 169–262] 5−35 37−64 24−30 sept. 1903 65–128 8−14 okt. 1903 129–136 137−167 169−192 22−28 okt. 1903 193–256 22−28 okt. 1903 4 Mäster Olof (versuppl.) 5 Mäster Olof (versuppl.) Lycko-Pers resa [hft nr 5–6; ss. 263–349] 257–262 263−320 12−18 nov. 1903 Lycko-Pers resa Herr Bengts hustru [hft nr 6–7; ss. 351–439] 321–349 351−384 12−18 nov. 1903 [hft nr 7–9; ss. 441–542] 385–439 441–448 12−18 nov. 1903 6 7 Herr Bengts hustru Gillets hemlighet 8 Gillets hemlighet 449−512 26 nov.– 2 dec. 1903 9 Gillets hemlighet Romantiska dramer 2 Fadren 513–542 26 nov.– 2 dec. 1903 10 11 12 13 Fadren Fröken Julie Fröken Julie Fordringsägare Fordringsägare Paria Kamraterna Kamraterna Samum [hft nr 9–10; ss. 5–69] 5−32 [hft nr 10–11; ss. 71–138] 33–69 71−96 9−16 dec. 1903 [hft nr 11–12; ss. 139–192] 97–138 139−160 18−23 jan. 1904 18−23 jan. 1904 [hft nr 12–13; ss. 215–283] 161–192 193−213 215–224 [hft nr 13–14; ss. 285–296] 225−283 285–288 1−6 febr. 1904 85 
 
 
 
 
 – Appendix – Häftets nummer 14 Verktitel Sid- omfång Samum Den starkare Himmelrikets nycklar 289−296 297−305 307–352 1−6 febr. 1904 [hft nr 14–15; ss. 307–390] Utgivnings- period 15 Himmelrikets nycklar Debet och kredit 353−390 391−416 15−20 febr. 1904 16 Moderskärlek Bandet Inför döden 417−436 437−476 477–480 15−20 febr. 1904 481−498 7−12 mars 1904 17 18 19 20 [hft nr 16–17; ss. 477–498] Inför döden Romantiska dramer 3 Första varningen Leka med elden [hft nr 17–18; ss. 27–68] 5−26 27−44 Leka med elden Till Damaskus I [hft nr 18–19; ss. 69–161] 45–68 69−108 7−12 mars 1904 Till Damaskus I Till Damaskus II [hft nr 19–20; ss. 163–231] 109–161 163−172 21−26 mars 1904 Till Damaskus II Till Damaskus III [hft nr 20–22; ss. 233–324] 173–231 233−236 25−30 april 1904 21 Till Damaskus III 237–300 9−14 maj 1904 22 Till Damaskus III Brott och Brott [hft nr 22–23; ss. 325–401] 301–324 325−364 20−25 juni 1904 Brott och Brott Advent [hft nr 23–24; ss. 403–475] 365−402 403−428 11−16 juli 1904 429–475 22−27 aug. 1904 23 24 25 26 27 Advent Romantiska dramer 4 Dödsdansen I [hft nr 24–25; ss. 5–76] 5−16 Dödsdansen I Dödsdansen II [hft nr 25–26; ss. 77–128] 17–76 77–80 Dödsdansen II Kronbruden 81−128 129−144 3−8 okt. 1904 [hft nr 26–27; ss. 129–202] Kronbruden Svanehvit 145–202 203−208 3−8 okt. 1904 [hft nr 27–28; ss. 203–253] 86 22−27 aug. 1904 
 
 
 
 
 – Presentationer av tre samlingsupplagor – Häftets nummer 28 29 Verktitel Sid- omfång Svanehvit Ett drömspel 209–253 255−272 7−12 nov. 1904 273–327 7−12 nov. 1904 [hft nr 28–29; ss. 255–327] Ett drömspel Utgivnings- period ANDRA SERIEN 1 2 3 17−23 sept. 1903 Historiska dramer 1 Folkungasagan [hft nr 1–2; ss. 5–90] Folkungasagan Engelbrekt [hft nr 2–3; ss. 91–159] 65–90 91−128 8−14 okt. 1903 Engelbrekt Mäster Olof (prosauppl.) [hft nr 2–5; ss. 161–279] 129−159 161−192 22−28 okt. 1903 193–256 22−28 okt. 1903 5−64 4 Mäster Olof (prosauppl.) 5 Mäster Olof (prosauppl.) Gustaf Vasa [hft nr 5–6; ss. 281–378] 257–279 281−320 12−18 nov. 1903 Gustaf Vasa Erik XIV [hft nr 6–8; ss. 379–458] 321−378 379−384 26 nov.–2 dec. 1903 6 7 Erik XIV 385−448 26 nov.–2 dec. 1903 8 Erik XIV Historiska dramer 2 Gustaf Adolf 449–458 9−16 dec. 1903 [hft nr 8–11; ss. 5–198] 5−52 9 Gustaf Adolf 53–116 25 dec. 1903− 6 jan. 1904 10 Gustaf Adolf 117–180 25 dec. 1903− 6 jan. 1904 11 Gustaf Adolf Kristina [hft nr 11–12; ss. 199–271] 181–198 199−244 21−26 mars 1904 Kristina Carl XII [hft nr 12–13; ss. 273–345] 245−271 273−308 25−30 april 1904 12 87 
 
 
 
 
 – Appendix – Häftets nummer Verktitel Sid- omfång Utgivnings- period 13 Carl XII Gustaf III [hft nr 13–14; ss. 347–432] 309–345 347−372 5−10 sept. 1904 Gustaf III Näktergalen i Wittenberg [hft nr 14–15; ss. 433–522] 373–432 433−436 5−10 sept. 1904 437−522 Nya Dagligt Allehanda 17 nov. 1904 14 15 Näktergalen i Wittenberg 88 
 
 
 
 
 DOKUMENT 
 
 
 
 
 
 
 
 
 – Presentationer av tre samlingsupplagor – Förteckning över faksimilerade dokument I vårbrytningen Dok. nr 1. Det främre omslaget till den första häftesemissionen av I vårbrytningen (Em A). Häfte nr 1 (1880). Dok. nr 2. Främre pärmen till förlagsbandet till bokemissionen av I vårbrytningen 1881 (Em B). Dok. nr 3. Det främre omslaget till den häftade bokemissionen av I vårbrytningen 1881 (Em B). Dok. nr 4. Det främre omslaget till den andra häftesemissionen av I vårbrytningen (Em C). Häfte nr 1 (1881/82). Dok. nr 5. Det bakre omslaget till häfte nr 1 (1880) i den första häftesemissionen av I vårbrytningen. Dok. nr 6. Det bakre omslaget till häfte nr 7 (1881) i den första häftesemissionen av I vårbrytningen. Samlade Romaner och Berättelser Dok. nr 7. Det främre omslaget till häftesemissionen av Samlade Romaner och Berättelser. Häfte nr 1 (1899). Dok. nr 8. Främre pärmen till förlagsbandet till bokemissionen av Samlade Romaner och Berättelser 1899–1901. Dok. nr 9. Subskriptionsanmälan på det bakre omslaget till häfte nr 1 (1899) av Samlade Romaner och Berättelser. Dok. nr 10. Det bakre omslaget till häfte nr 49 (1901) av Samlade Romaner och Berättelser. Dok. nr 11. Det bakre omslaget till häfte nr 15 (1900) av Samlade Romaner och Berättelser. Samlade Dramatiska Arbeten Dok. nr 12. Det främre omslaget till häftesemissionen av Samlade Dramatiska Arbeten. Första serien. Romantiska dramer, häfte nr 1 (1903). 91 
 
 
 
 
 – Appendix – Dok. nr 13. Främre pärmen till förlagsbandet till bokemissionen av Samlade Dramatiska Arbeten 1903–1904. Dok. nr 14. Subskriptionsanmälan för Samlade Dramatiska Arbeten på bägge sidorna av bakre omslaget till häfte nr 1–4 i båda serierna (och till häfte nr 11 i andra serien). (Första serien. Romantiska dramer, häfte nr 1; 1903.) Dok. nr 15. Exempel på typografin i Samlade Dramatiska Arbeten. Ett uppslag ur Fröken Julie (Första serien. Romantiska dramer. Band 2, 1904, ss. 108–109), och motsvarande sidor i första upplagan av samma drama utgivet på Jos. Seligmanns förlag, 1888 (ss. 34–35). Reproduktion: Dok. nr 1, 5, 6, 9, 10, 11, 12 och 14. Kungliga Biblioteket: Jens Östman. Dok. nr 2, 4 och 7. Strindbergsmuseet. Dok. nr 3, 8, 13 och 15. Redaktionen för August Strindbergs Samlade Verk. 92 
 
 
 
 
 Dok. nr 1. Det främre omslaget till den första häftesemissionen av I vårbrytningen (emission A). Dekoren – med porträttet av Strindberg – är utförd av Carl Larsson. Häfte nr 1 (1880). 
 
 
 
 
 Dok. nr 2. Främre pärmen till förlagsbandet till bokemissionen av I vårbrytningen 1881 (emission B). Dekor av Carl Larsson. 
 
 
 
 
 Dok. nr 3. Det främre omslaget till den häftade bokemissionen av I vårbrytningen 1881 (emission B). Dekor av Carl Larsson. 
 
 
 
 
 Dok. nr 4. Det främre omslaget till den andra häftesemissionen av I vårbrytningen (emission C). Häfte nr 1 (1881/82). 
 
 
 
 
 Dok. nr 5. Det bakre omslaget till häfte nr 1 (1880) i den första häftesemissionen av I vårbrytningen. 
 
 
 
 
 Dok. nr 6. Det bakre omslaget till häfte nr 7 (1881) i den första häftesemissionen av I vårbrytningen. 
 
 
 
 
 Dok. nr 7. Det främre omslaget till häftesemissionen av Samlade Romaner och Berättelser, häfte nr 1 (1899). Dekor av Nils Kreuger. 
 
 
 
 
 Dok. nr 8. Främre pärmen till förlagsbandet till bokemissionen av Samlade Romaner och Berättelser 1899–1901. Dekor av Nils Kreuger. 
 
 
 
 
 Dok. nr 9. Subskriptionsanmälan på det bakre omslaget till häfte nr 1 (1899) av Samlade Romaner och Berättelser. – Anmälan återkommer (med olika placeringar) i häfte nr 2–22 och häfte nr 31–32 (först från och med häfte nr 21 har de inledande orden »Med detta häfte inleda vi» utgått). 
 
 
 
 
 Dok. nr 10. Det bakre omslaget till häfte nr 49 (1901) av Samlade Romaner och Berättelser. 
 
 
 
 
 Dok. nr 11. Det bakre omslaget till häfte nr 15 (1900) av Samlade Romaner och Berättelser. 
 
 
 
 
 Dok. nr 12. Det främre omslaget till häftesemissionen av Samlade Dramatiska Arbeten. Första serien. Romantiska dramer, häfte nr 1 (1903). Dekor av Nils Kreuger. 
 
 
 
 
 Dok. nr 13. Främre pärmen till förlagsbandet till bokemissionen av Samlade Dramatiska Arbeten 1903–1904. Dekor av Nils Kreuger. 
 
 
 
 
 Dok. nr 14. Subskriptionsanmälan för Samlade Dramatiska Arbeten på bägge sidorna av bakre om- slaget till häfte nr 1–4 i båda serierna (och till häfte nr 11 i andra serien). (Första serien. Romantiska dramer, häfte nr 1; 1903.) 
 
 
 
 
 
 
 
 
 Dok. nr 15. På följande sidor visas ett exempel på typografin i Samlade Dramatiska Arbeten, »med en stil, som berättelser» (brev från Strindberg till K.O. Bonnier 24 mars 1903). Ett uppslag ur Fröken Julie (Första serien. Romantiska dramer. Band 2, 1904, ss. 108–109), och motsvarande sidor i första upplagan av samma drama, 1888 (ss. 34–35). – Jämför typografin i Samlade Verk 27, s. 145 ff. 
 
 
 
 
 (Dok. nr 15 a.) Ur Fröken Julie i Samlade Dramatiska Arbeten, Första serien. Romantiska dramer. Band 2 (1904), ss. 108–109. 
 
 
 
 
 (Dok. nr 15 b.) Ur Fröken Julie, första upplagan, 1888, ss. 34–35. 
 
 
 
