 
 
 
 
 
 
 
 
 
 
 
 
 
 
 
 
 
 
 Johan Henric Kellgren Skrifter 1 1 S V EN S K A K LA S S I K E R utgivna av s ve nsk a a k a de m i e n 
 
 
 
 
 s k r i f t e r 11 
 
 
 
 
 Johan Henric Kellgren Skrifter Under redaktion av Carina och Lars Burman och med inledning av Torgny Segerstedt 11 DRAMATIK kommentarer och ordförklaringar till volym ii SVENSK A KLA SS I KER utg i v n a av s v e n s k a a k a de m i e n i samverkan med b o k f ö r lag e t at l a n t i s 
 
 
 
 
 Johan Henric Kellgren Skrifter II. Dramatik. Kommentarer och ordförklaringar till volym II. Atlantis, Stockholm © 1995 inledning : Torgny Segerstedt och Svenska Akademien textversion, kommentarer och ordförklaringar : Carina och Lars Burman och Svenska Akademien formgivning och typografi : Anders Ljungman och Johan Melbi pdf-generering : Brimer Media och Megin Media, 2001 
 
 
 
 
 Innehåll Volym II III. DRAMATIK Gustaf Wasa . . . . . . . . . . . . . . . . . . . . . . . . . . . . . . . . . . . . . . . . . . . . . . 9 Gustaf Adolf och Ebba Brahe . . . . . . . . . . . . . . . . . . . . . . . . . . . . . . . 81 Drottning Christina . . . . . . . . . . . . . . . . . . . . . . . . . . . . . . . . . . . . . 157 Aeneas i Karthago . . . . . . . . . . . . . . . . . . . . . . . . . . . . . . . . . . . . . . . 211 Kommentarer och ordförklaringar till volym II . . . . . . . . . . . . . . . . . . . 271 Register till förklaringarna . . . . . . . . . . . . . . . . . . . . . . . . . . . . . . . . . . 287 
 
 
 
 
 
 
 
 
 III. DRAMATIK 
 
 
 
 
 
 
 
 
 GUSTAF WASA, LY R I S K T R A G E D I I TRE AKTER. första gången uppförd den 19 januarii 1786. 
 
 
 
 
 
 
 
 
 Om något Teaterstycke, betraktat i avseende på ämnets vikt, planens dristighet, personernes värde, händelsernes evigt fästa- de minne, och verkan av deras utgång till ett helt Rikes lycka, om i alla dessa avseenden något Dramatiskt arbete förtjänar ett utmärkt och ypperligt rum i Svenska Snillets historia ; vågar jag påstå, att detta rum bör tillhöra Tragedien Gustaf Wasa. Uppriktigheten av detta fritt yttrade omdöme skall skydda mig för all misstanka av egit beröm, och förvandla det till ett offer av skyldig vördnad. I sanning, att med full styrka fatta vidden av den stora Riksvälvning som är ämnet för denna Dram, och att återkalla den på Scenen i all sin höghet, till ett Skådespel, värdigt att givas ett fritt Folk ; därtill krävdes en dubbel skyld- skap i börd och snille med den Hjälten, vars ärestod därigenom nu av samma hand å nyo reses. Men att genom sin själ öppna en väg till Lyriskt uttryck för de stora känslor som födde detta verk, härtill fordrades mindre att vara Skald, än en rättskaffens Svensk ; och mitt enda högmod är att förtjäna denna heder. Nationer ! viljen I veta, vad rum förtjänsten tilldelar edra ännu levande Regenter, viljen I härutinnan förekomma eftervärldens enda osvikeliga dom ; så given akt med vad känsla av förtjus- ning eller avund de anse minnet av Store Män bland sina före- trädare. En elak Förste önskar ingen ting högre, än att kunna utplåna ända till namnet av alla de Hjältar som besutit hans tron ; då däremot en vis och dygdig Konung, genom vördnad och nit för Store Förfäders ära, visar sig vuxen att själv med dem jämföras. De ändringar i händelsernas sanna förlopp, som naturen av ett Dramatiskt arbete fordrat, äro av så ringa betydelse, och röra en så allmänt och väl känd tidepunkt, att ingen förvillelse därav sannolikt kan uppkomma. Allenast har man trott både nyttigt och behageligt, att genom några få historiska anmärk- ningar upplysa eller påminna Läsaren om en del av de före- kommande Personers öden. 11 
 
 
 
 
 
 
 
 
 PERSONERNE. GUSTAF ERIKSSON WASA , Svensk Riddersman, utkorad till Riksföreståndare på Riksdagen i Vadstena. CHRISTJERN II . med tillnamnet Tyrann, Konung i Danemark och Norrige, våldskräktare av Svenska Tronen. SEVERIN NORRBY (a), Stor-Amiral i Danemark. CHRISTINA GYLLENSTIERNA (b), Riksföreståndaren Sten Stures Änka. CECILIA af EKA , Gustaf Wasas Mor. MARGARETA WASA (c), Gustafs Syster och Joakim Brahes Änka. ANNA BIELKE (d), Riks-Rådet och Ståthållaren på Kalmare Slott Johan Månsson Natt och Dags Änka. LARS SIGGESSON SPARRE (e),   Sveriges Råd och Riks-Marsk. STEN ERIKSSON LEIJONHUFVUD (f ).   Svenske GUSTAF OLOFSSON STENBOCK (g).  Riddare av  ERIK FLEMING . Gustafs  AXEL POSSE till Hällekis. parti.  THORD BONDE (h).  KNUT ERIKSSON KURCK (i).   PEDER OLOFSSON HÅRD (k). SVANTE STURE (l), Riksföreståndaren Sten Stures Son, ett barn om 5 år. PER BRAHE (m), Joakim Brahes och Margareta Wasas Son, ett ungt barn. ANDERS PERSSON (q). En Dansk Krigshärold. Tvenne Officerare av Christjerns Armé. En Norrbys Vapendragare. En Fångvaktare. 13 
 
 
 
 
 En Dansk Soldat. Sveriges Skydds-Ängel. Erik Wasas (n) Skugga. Sten Stures (p) Skugga. Joakim Brahes Skugga. Tvenne unga Ribbingars (o) Skuggor. Fängslade Änkor och Barn på Slottet i Stockholm. Herrar och Fruer vid Christjerns Hov. Svenske Riddersmän och Soldater. Christjerns Soldater. Genier i Odödlighetens Tempel. De Svenske Herrars Skuggor som blivit mördade vid blodbadet i Stockholm. Glada och lyckliga Drömmar. Grymma och olyckliga Drömmar. Scenen är i Stockholm. 
 
 
 
 
 GUSTAF WASA. FÖRSTA AKTEN. FÖRSTA SCENEN. Teatren föreställer ett valv under Slottet i Stockholm, där de för- nämste Svenske Herrars Fruer, Änkor och Barn av Christjern hållas fängslige. Detta underjordiska valv är endast upplyst av en lampa, som sprider ett svagt och bedrövligt sken. Vid Teatrens öpp- nande ser man mitt uti fängelset Gustafs Mor Cecilia af Eka, tillika med sin Dotter, Joakim Brahes Änka, Margareta Wasa, som håller sin Son den unga Per Brahe i famnen. Anna Bielke sitter bredevid dem. Man ser de övriga Svenska Fruntim- mer, sittande på stenar här och där med sina Barn. Alla visa tecken av den yttersta sorg och förtvivlan. CECILIA af EKA. MARGARETA WASA. ANNA BIELKE. D e övrige fängslade K vinnor och B arn. Ko r . Himmel ! hör vårt rop uti nöden ! Är du ej mer de olyckligas far ? Sänd oss hämnd eller skänk oss döden, Bryt våra band eller slut våra dar. Cecilia . Min son ! du, som med blygd skall bära Blott tyngden av ett vördat namn : Jag dör – men ej uti din famn ; Du lever – men förutan ära. 15 
 
 
 
 
 kellgren Margareta. Min bror ! Cecilia . Min son ! Båda. Men ack ! vår röst I dessa gravars djup försvinner ; Vår klagan hinner ej ditt bröst ! Ko r . Vår klagan ej till Himlen hinner ; Nej, döden är vår enda tröst. Margareta , som omfamnar sin Son. O du ! som föddes för att lida, Min son ! vad skall ditt öde bli ? Ti l l s a m m a n s med de övriga Fruarna, som alla med ömhet trycka sina Barn i famnen. I, kära barn ! som vid vår sida Förenen späda klagoskri : Er levnad skall i tårar skrida, I brist, förakt och slaveri. Vad edra mödrars hjärtan svida Att se er födde för att lida, Att offer eller trälar bli ! Cecilia . Men vad ? skall bojans tyngd också vår själ förtrycka ? Och känna vi ej mer vårt blod ? 16 
 
 
 
 
 d r a m at i k Jo, Gustaf är min son – han lever – och hans mod Skall oss ännu ur träldomsdjupet rycka. Margareta. Vad vill en enskild Ädlings dygd Emot Tyrannens makt och lycka ? – Nej, han skall störta sig med blygd – Allt skall förgås – han själv, hans namn och fosterbygd. Cecilia . Men, hatet hos ett folk som lärt att frihet dyrka ! Men, ropet av en allmän nöd !… Margareta. Dess hat är utan våld, dess rop förutan styrka : Och Sverige är ej mer, från sina Sturars död. Cecilia . Man sagt, att Sturens son uti sin moders armar Av våra bergsbor hyllad är ; Att hämnd, allena hämnd är detta folks begär. Anna . Kan hända Himlen sig förbarmar, Och vår befrielse är när. C e c i l i a o c h A n n a. Ja glädoms ! – Himlen ej utur Tyrannens snaror Hans liv förgäves räddat har. A l l a Tr e . Må, späda barn ! ditt namn, din ungdom, dina faror Med ömhet yrka ditt försvar ! 17 
 
 
 
 
 kellgren Ko r . Du enda hopp hos de förtryckta, Att njuta hämnd mot sin tyrann ; Må ej den glada stråle flykta, Som väg till våra hjärtan fann ! ANDRA SCENEN. FÅNGVAKTAREN. EN SOLDAT. STURENS UNGA SON. DE FÖRRE. Cecilia . Till dessa gravars djup man gallren öppnas hör. Vem är det usla rov man hit ur dagen för ? S o l d at e n , överlämnande ett Barn åt Fångvaktaren. Uti din säkra vård en dyrbar fånge lämnas : Dig snart skall kunnigt bli vad öde honom ämnas. Cecilia . Ett barn ! Men vad o Gud ! den unga Sturen ! – Fort ! Fort, skyndom oss att dö – Min son ! min son är slagen. Margareta. Ack ! skulle så vår hämnd av Himlen bli bedragen. Och detta var den hjälp, som vi förvänta bort ! (De förnämste Fruarne omgiva Barnet och trycka det i sina armar ; de övrige sträcka sina händer mot himmelen och om- famna sina Barn.) 18 
 
 
 
 
 d r a m at i k Ko r . O Gud ! Du våra bittra öden Till sista rågan uppfyllt har. O Gud ! så vägra då ej döden Att sluta våra usla dar ! TREDJE SCENEN. EN OFFICER. DE FÖRRE. Officeren. Olyckelige ! kväven neder En brottslig klagan ! – Fort ! till Christjern följen mig, Att höra eder dom, det straff han er bereder. Ko r . Är det till döden du oss leder ? Välan ! vi glade följa dig. Margareta , i det hon omfamnar sin Son. Min son ! en mordisk glaven Skall skära av ditt liv i början av sitt lopp ! Cecilia och Anna, i det de omfamna unga Sturen och Per Brahe. Ack ömkansvärda barn ! att följa er i graven, Det är vårt enda hopp. A l l a Tr e . Är det till döden du oss leder ; Så vet, det är vårt enda hopp. 19 
 
 
 
 
 kellgren Officeren. Gån, dröjen icke mer ; er Konung väntar eder. Ko r . Ja döden, döden är vårt hopp. (De gå alla bort.) FJÄRDE SCENEN. Teatren förändras, och föreställer förnämsta Salen på Slottet i Stock- holm, tillredd för en högtid. Näst efter sitt Hov, omgiven av Vakt, anländer Christjern och intager sin tron. En myckenhet folk har samlat sig till högtiden. CHRISTJERN. FOLKET. Christjern. Sen mer än sexton år försvunnit I krigets faror och besvär, Jag av en rättvis hämnd omsider målet hunnit ; Och Sverige under oket är. Det ädla blod, som från dess hjärta flutit, Uti mitt säkra våld för evigt lämnat har En svag och sårad kropp, som lydigt kedjan drar, Sen mot min dolda list han all sin styrka brutit. Den stolta Götens dygd, hans oförskräckta mod, Hans hat för utländskt Kungablod, Hans nit för segrens lön, hans trots mot dödens fara ; Allt vikit för min hand, som mera vist förstod Att politikens nät med krigets vapen para, Och mina bödlars järn med mina härars makt. Sten Sture är ej mer ; och bojorne förvara 20 
 
 
 
 
 d r a m at i k Hans maka och hans son till mål för mitt förakt. I, Danamänners käcka skara, Som med mitt väldes vidd förökt er äras glans ! Gån, att med lekar, sång och dans Er sällhet och mitt lov på denna dag förklara. Må mitt beröm de slagnas blygd, Er glädje deras kval föröka ! Må nödens barn ett fåfängt skygd För sina tysta tårar söka ! Må slaven häpen och förskräckt Bland sina fäders bål se fröjdeeldar sväva, Och, nedböjd uti stoftet, bäva Att lågan med hans blod på nytt skall bliva släckt ! Det skall en vällust för mitt öra, En vällust för mitt hjärta bli, Att edra glada sånger höra Bland mina trälars klagoskri. Ko r av Fo l k e t . Förkunnom högt vår Hjältes ära ! Må hundra folk av ryktets Gud Hans storverk med förundran lära ! Må agget, vid vår glädjes ljud Förtvivlat, sina bojor tära ! Må lydnad honom offer bära, Och självsvåld darra vid hans bud ! (Balett.) E n Fr u n t i m m e r s - r ö s t . Genom visdom, mod och styrka Du en trotsig ovän fällt. Måtte nu i segrens tält Friden dina nöjen yrka, 21 
 
 
 
 
 kellgren Och ditt folk, förnöjt och sällt, Den Monarkens dygder dyrka Som dess heder återställt ! En Karl-röst. Du trygg på stridens bana Gick härarne emot : Din röst oss hördes mana, Du log åt farans hot : De flydde för din fana Och föllo för din fot. Ko r . Förkunnom högt vår hjältes ära m. m. FEMTE SCENEN. SEVERIN NORRBY. DE FÖRRE. N o r r b y, som med hastighet kommer in på Teatren. Monark ! än är ej tid att fridens nöjen smaka ; Än är ej gränsen satt för dina segrars lopp ; Än hota stormarne att skaka Den Tron, varpå du nyss med möda stigit opp. Ett gruvligt vapengny man hör från alla kanter, Och ren en stridbar tropp med flygande baner, Från alla skogars sköt och alla klippors branter Liksom en vredgad ström på fältet rusar ner. Man Gustaf Wasa främst för dem i spetsen ser, Som eggar deras mod och tyglar deras iver, Och deras spridda lopp en stadgad ordning giver. 22 
 
 
 
 
 d r a m at i k Min Konung, dröjom icke mer Att på försiktig vakt mot deras anfall vara. Ko r av Fo l k e t . O Himmel ! se vår nöd : o Himmel ! oss försvara. Christjern. Försagda folk, som utan mod och själ Den heder ej förtjänt att lyda mitt befäl ; Jag lever – (stiger opp från sin tron.) Och I vågen frukta ! Vad ! skulle ej min hand uti ett ögnablick En hop förmätna bovar tukta ! Förenta utan val och styrda utan skick ? – I, tappre Hövitsmän, som vid er Konungs sida Till större segrars mål ur större faror gått, Gen bud, att ny förstärkning sprida Kring murar, vallar, torn och slott. Må detta upprorsband till nästa morgon blott Uppå sin död, sin flykt och sina bojor bida ! (Till en av sina Officerare, som han kvarhållit.) Gå, lät de fångar föras hit, Som under Slottets valv förvaras. SJÄTTE SCENEN. CHRISTJERN. NORRBY. N o r r b y. Min flotta väntar dem. Mitt vakna trohetsnit Försäkrat deras vård, och råder att de sparas Till borgen för din säkerhet. 23 
 
 
 
 
 kellgren Ren staden vackla ses uti sin hörsamhet, Och nya farors hot omkring din hjässa sväva. Christjern. Vad ? talar du till mig ? – Vet, svage Hövding, vet, Det hör ej Christjern till att för en Gustaf bäva. N o r r b y. Min Prins, om fordom någon gång Din godhet stigit ned att mina rådslag gilla, Så tillåt att min själ sig yppar utan tvång. Jag lärt att till din tjänst mitt blod i striden spilla, Men ej som Hovman smickra dig ; Och minst då faran visar sig, Med ett bedrägligt hopp din tjusta syn förvilla. Jag vet, vad du, min Prins, med rätta vänta bör Utav dig själv, din här, och framför allt din lycka ; Men lyckan ofta högst en Kung till äran för, Att honom djupast ned uti en avgrund rycka. Tro, att det givs en makt, som mera gälla plär Än ödets lösa nåd och krigarns köpta här, Som över mänsklig krets den svagas dygder höjer, Som vapenlösa barn på hjältar segra lär, Och som, ju mer hon kvävs, dess större utbrott röjer – Det kärleken för Frihet är. Förakta ej ett folk, som eldat av dess låga, Och förelyst av Gustafs mod, Att hämnas sitt förtryck och sina Herrars blod, Med en fanatisk fröjd ett hatat liv skall våga. Törhända tror du än i Gustaf finna kvar Den yngling utan drift och stadga och förmåga, Som fordom i ditt våld till gisslan lämnad var : Men nej, däri du dig bedrar. 24 
 
 
 
 
 d r a m at i k I motgång och besvär han sina dygder övat, Och våra härar ren med blygd och undran prövat, Vid Köping, Västerås, och sist vid Salas strand, Vad man bör frukta av hans hand. En Sture tycks på nytt sig upp ur graven häva, Som till sitt Rikes räddning går. Christjern. Min vän, jag ingen ting förstår Av dessa farors hot, som för ditt öga sväva. Vad ! då min säkra makt på fruktan grundad står, Då Sveriges Riddersmän för svärd och bilor stupat Och folket, utan stöd, i blygd och brist fördjupat Till jorden fallit ned att kyssa mina spår ; Vad ! Norrby djärvs du då väl tänka, Att denna usla hop mitt välde skulle kränka ? Nej vet, en enda blick förslår Att dem i dödens avgrund sänka. Allt åt min vunna Tron en evig styrka spår, Sen denna bov, vars fjät jag fåfängt låtit söka, Sen Gustaf själv i dag uti sin yra går Att mina offers antal öka. Du känner denna Borg, du vet den största makt Är till dess anfall alltför ringa, Du vet ock till vad höjd jag här min fruktan bragt. Men vore den ej nog att folkets lydnad tvinga, Och om man minsta spår till någon resning fann ; – Allt utan möda stillas kan, Blott några huvun mer för bödelsyxan springa. N o r r b y. Ja, redan Stockholm utan knot Vid sina bojors tyngd ses lyda och förtvina ; 25 
 
 
 
 
 kellgren Men svag den lydnad är, som föds av bödlars hot. Den tappra Sturens son, den trotsiga Christina, Som i en kvinnas bröst en hjältes dygder bär, Christina som så högt av folket älskad är, Än sina landsmän muntra vågar Att samla styrka, mod och tröst. Ren hoppet uti slavens bröst Och hämnden i hans ögon lågar, Sen han förvissad är av hennes djärva röst, Att Gustaf till dess räddning tågar. Kanske din hand till blodbad sträckt, Emot försiktigheten felat, Då denna kvinnan ej med Rådet och sin släkt Ett lika nesligt öde delat : Men sedan hämndens dag försvann, Hör nu din mildhet till att i dess rum regera. Ja, Prins, det är ej blod, det är ej stränghet mera, Som nu din Tron befästa kan. Att endast mörda och förstöra, Och bilan till sin scepter göra, Och fasan till sin viljas tolk, Kan snart det lydigaste folk Till raseri och uppror föra. Om ingen misskund lämnar hopp, Men hämnden oupphörligt ryter, Så räds att slaven oket bryter, Och vad i mod och styrka tryter Av hans förtvivlan fylles opp. Christjern. Till vilken veklig dygd vill du mitt bröst försvaga ! Vet, trälen som i dag förtryckt av sina band Ej djärvs att sucka eller klaga, 26 
 
 
 
 
 d r a m at i k I morgon smekt utav sin Herres hand Skall snart hans envåldsrätt i vådlig tvivel draga Och varje mildhetsprov för prov av fruktan taga. Av alla tiders rön den sanning styrka vann, Att genom feghet blott en Tron förloras kan. Du känner den regeringslära, Åt vilken all min tid jag företrädet gav, Att mer med straffets bål, än genom stridens glav, Ej endast folkets mod men ock dess dygd förfära ; Ty ägde slaven hopp att kunna dö med ära, Min vän, han levde icke slav – Du själv, mitt högmod, krigets våda, Allt hörs mig även nu till samma medel råda, Och ej i dag åt lyckans nåd förtro Den krona jag så dyrt betalat med min ro. (Fångarne anlända.) SJUNDE SCENEN. CECILIA. MARGARETA. ANNA. UNGA STUREN. F ängslade K vinnor och B arn. DE FÖRRE. Christjern , som fullföljer sitt tal till Norrby, visande på fångarne. Se där det fasta värn, som skall min Tron försvara ! Se där den säkra makt, varmed jag segra skall ! Cecilia, som med stolthet går fram mot Christjern. Välan, vi dröjer du ? Barbar, fyll upp ditt kall : Det höves en Tyrann, att ingen värnlös spara. Med våldsrätt du mitt fosterland 27 
 
 
 
 
 kellgren I slaveri och nöd fördjupat : Min son i dina ränkor stupat, Min maka för din bödels hand ; Och du en kvinna skulle glömma ! Som eldat dessa Hjältars mod ? – Nej gå, var snar ; lät bålet strömma Av dina sista offers blod ! Cecilia, Margareta och Anna. Ja gå, var snar ; lät bålet strömma Av dina sista offers blod. Ko r . Ja gå, var snar ; lät bålet strömma Av dina sista offers blod. Christjern. Vad ? djärva ! skall jag längre lida Ert trots och edra smädeskri ? Nej, fåfängt i sitt raseri Skall Gustaf för er räddning strida. Cecilia, Margareta och Anna. Cecilia. Min son ! du lever än ! du lever och är fri !    Margareta.  Min bror ! du lever än ! du lever och är fri !    Anna.  Vad ? Gustaf lever än ! han lever och är fri !  28 Tillsamman. 
 
 
 
 
 d r a m at i k A l l a Tr e . Vår död från denna stund skall mindre smärtsam bli. Christjern. Er död ? Förmätna hopp ! – och vågen I väl tänka Att jag min oförrätt ej bättre hämnas vet ? Nej bäven ! – Christjern går, att eder livet skänka, Ett liv som i förakt, och brist, och uselhet…. (Till Vakten.) Vakt ! gån och fören Sturens änka Till dessa rum. N o r r b y, med bestörtning. Men vad ? Christjern , avsides, till Norrby. Hon själv förnedras skall, Att strida för min sak och hasta Wasas fall : Hon själv hans djärvhet skall förskräcka Med faran för en moders dar ; Ja, om han än av son har någon känsla kvar, Skall han med självmant nit sin hand i bojan räcka. Ej nog, att jag med vapnens tvång Hans djärva anhang störtar neder ; Ej nog, att Segrens Gud bereder Hans död och Sveriges undergång : Nej, jag skall segra på hans heder ; Nej, jag befläcka skall hans dygd, Då jag hans svaga bröst förleder Att trolöst bryta sina eder Emot en älskad fosterbygd. 29 
 
 
 
 
 kellgren Allt vad mitt hjärta mest behagar, Min hämnd, min vredes raseri, Allt lovar, att bland mina dagar Skall denna dagen sällast bli. (Tar unga Sturen från Cecilia, och låter dölja honom bland Vakten.) ÅTTONDE SCENEN. CHRISTINA GYLLENSTIERNA. DE FÖRRE. Christina . Försynen vare lov, som aldrig återvänder Att höra den förtrycktas bön ! Förskräcks, Tyrann, förskräcks ! ty redo är din lön ; Den väntar dig i hämnarns händer. Ja, stunden äntlig kommen är, Som Himlen utsett har att Sveriges bojor lossa : Se ut från dina torn, känn Gustaf och hans här, Och vet, att det är han, som skall din spira krossa. Barbar ! som aldrig än förstod Att genom annan makt än svek och illbragd råda, Vet, du en hjälte snart får skåda, Som endast segra lärt med dygd och mannamod. Quatuor. Christina, Cecilia, Margareta och Anna. Du vålnad av en vördad maka ! I, skuggor av de Hjältars tropp, Som fordom varit Sveriges hopp ! Ack skynden, skynden er tillbaka. 30 
 
 
 
 
 d r a m at i k Gån, bjuden hela avgrunds här Att i Tyrannens hjärta rasa, Och för hans tankar och begär Beständigt breda ut den fasa, Som lastens fjät förvilla plär ! Ko r . Gån, bjuden hela avgrunds här Att i Tyrannens hjärta rasa, Och för hans tankar och begär Beständigt breda ut den fasa, Som lastens fjät förvilla plär. Christina, Cecilia, Margareta och Anna. Och I, som förr åt fallna trälar Er tappra arm till räddning sträckt ! I, Svenske Riddersmanna själar, Karl Knutson ! Puke ! Engelbrekt ! Gån, sväven över Gustafs fana, Gån ! att hans mod i striden mana ; Må ert exempel, edra namn Den eld hos edra landsmän nära, Som lär dem, genom vapnens ära Förlossas ur förtryckets famn ! Ko r . Gån, sväven över Gustafs fana, Gån att hans mod i striden mana ! Må ert exempel, edra namn Den eld hos edra landsmän nära, Som lär dem, genom vapnens ära Förlossas ur förtryckets famn. 31 
 
 
 
 
 kellgren Christjern, till Christina. Jag blott kan ömka och beklaga Ett utbrott av så svagt och fruktlöst raseri, Och vill ej annan hämnd uppå din djärvhet taga, Än att du själv skall utsedd bli Att främja mina värv och störta ditt parti. Gå, skynda dig till Gustafs läger, Säg, att jag i mitt våld hans moders dagar äger, Vis honom ut det rum, där hon sitt fängsel har ; Säg, att sig dolken redan höjer Som sönderslita skall det sköt som honom bar, Om han till nästa dag för Stockholms murar dröjer. Men ångrar han sitt överdåd Och förr än dagens lopp sig lyktar Hans djärva här förströdd utur min åsyn flyktar, Skall jag ännu i höjden av min nåd Och trött att låta blodet strömma, Åt modren frihet ge, och sonens brott förglömma. Christina. Nej, ingen plågohamn sin grymhet längre sträckt ! Tyrann ! och det är mig du vill i omsorg giva Ett värv, som avgrund själv till fasa skulle väckt ! Vem, jag till Sveriges fall ett nesligt medel bliva Uti en bödels hand, som mördat all min släkt ? – Vem jag, en Hjältes dygd förleda Och snaran för hans fötter breda Och bära döden i hans själ ? – Barbar ! du känner mig ej väl. Christjern. Jag känner allt ditt hat och din förmätna yra ; Jag känner ock den hand som kan din djärvhet styra : 32 
 
 
 
 
 d r a m at i k Gå, överväga väl din svaghet och min makt ; En pant, en dyrbar pant skall för din lydnad svara – Christina, du är mor – nog av – du ser den fara Som…. (Lyfter dolken över hennes Son, den Norrby hittills hållit dold för hennes åsyn.) Christina, med yttersta förskräckelse. Grymme, vad ? min son ! Christjern, med köld. Du kan dess dagar spara : Lyd vad jag dig har förelagt. – Du, Norrby, gå, var snar, förkunna dessa djärva, Att höjden av min hämnd skall likna deras brott ; Att döden väntar dem ; att det är ångren blott, Som detta ögnablick kan deras nåd förvärva. (Han går.) NIONDE SCENEN. CHRISTINA. NORRBY. CECILIA. MARGARETA. ANNA. UNGA STUREN. F ängslade K vinnor och B arn. Christina. Från Tronen uti bojor sänkt, Av bödelsbilan skild från maka, släkt och vänner, Och än med deras blod bestänkt, Mitt hjärta intet stöd och ingen tillflykt känner. Du, enda hopp mig återstod, 33 
 
 
 
 
 kellgren Min son, min tröst i plågans dagar ! Vad ? äger dygden några lagar Som fordra av min hand ditt blod ? – Min son ! skall då ditt späda bröst Av mig det sista stynget lida ? – Nej, dessa plikter gå för vida : Nej, jag är mor, och bör ej strida Mot hjärtats och naturens röst. (Till Norrby.) Ack ! Herre, i min nöd jag till er ömkan flyr : Jag lärt, uti den dygd som edert hjärta styr, Att fienden från hjälten skilja : Jag sett förtryckarns vän ge den förtryckta stöd. Nej aldrig, aldrig med er vilja, Den grymme Christjerns hand så gruvligt offer böd. Med tapperhet i stridens våda Ni eder Kung försvara vet ; Men ej att utan avsky skåda En vild Tyranns omänsklighet. N o r r b y. Rörd av de grymma kval, som eder själ förtrycka, Jag er beklaga bör, och kan ej göra mer : Er dygd förtjänt en bättre lycka ; Men dygden blir ett brott där envåld lagar ger. Kanske i lyckans sköt, bekrönt med segrens lager, Och i ett lugn som ej hans stränghet nödig gjort, Att Christjern av min hand ett motstånd tåla bort : Men då i dag på nytt ett moln sig sammandrager, Som hota kan hans Tron, som hota kan hans dar, Jag intet annat råd än av hans fara tar, Och tolk av hämndens bud, jag fasar – men jag lyder. 34 
 
 
 
 
 d r a m at i k Cecilia, till Christina. Glöm, glöm att du är mor, minns blott att du är slav, Att Sverige är det – hör den röst, som Himlen tyder, Den röst som ropar hämnd utur din makas grav. Gå, bed min Son med svaghet ej förnedra Det blod, som honom livet gav. Säg, om jag stupa skall för mina bödlars glav, Skall dock mitt stoft sig av hans seger hedra. Kvintett.    Kärlek för en fosterbygd !  Ädla känsla, rena låga !  Stöd { dess mod och { dess förmåga  mitt min  Att till svaga trälars blygd  Detta grymma offer våga,  Som du kräver av min dygd.  Christina. Cecilia. Margareta. Anna. N o r r b y, avsides. Kärlek för en fosterbygd ! O hur mäktig är din låga ! Himmel ! skall så mycken plåga Löna en så ädel dygd. Christina, till Norrby, sedan hon med tårar omfamnat sin Son och lämnat honom i Cecilias armar. Kom Norrby, skyndom oss ; ditt hjärta snart skall säga Om jag förtjänt en Stures kärlek äga. (De gå alla bort.) 35 
 
 
 
 
 kellgren ANDRA AKTEN. FÖRSTA SCENEN. Teatren föreställer Gustafs tält, där man ser hans säng, bäddad med en björnhud, och hans vapen hängande över huvudgärden. Genom fonden av tältet, som är öppet, ser man en del av Gustafs läger, uppslagit på Munklägret. På ena sidan är en vik av havet, och på den andra en del av Staden. I fonden av Teatren ses en del av Danska lägret, och längst fram Christjerns tält. Flere poster stå på vakt. Båda lägren äro åtskilda genom Norrström. GUSTAF. LARS SIGGESSON SPARRE. STEN ERIKSSON LEIJONHUFVUD. GUSTAF OLOFSSON STENBOCK. ERIK FLEMING. D e övrige H uvudmän i A rmén . G u s t a f. I, Svenske Riddersmän, uti vars tappra mod Ert fosterland ett värn mot tyranniet funnit ; I, som med ädel börd en ädel anda vunnit, Och edra fäders dygd med edra fäders blod ! Du, oförskräckte Sten ! du Sparre-namnets heder, Förfarne Stenbock ! ädle Thord ! Och du, som från dig själv din hela ära leder, Du Persson ! trogne vän, som ett försåtligt mord Ifrån min hjässa undanröjde ; Och I, som aldrig än er rygg för oket böjde, I, Dalakarlar ! raska tropp, Som, då min röst ditt bistånd hördes mana, Bland alla först till vapnen lopp Att följa mina fjät och Frihets-Gudens fana : – Se här det mål utav vår bana, 36 
 
 
 
 
 d r a m at i k Där segren kröna skall vår möda och vårt hopp – Här, på en vördad Tron, vars hägnad Sverige njutit I edra fäders sälla dar, En bödel, en Tyrann sitt välde upprest har : – Här, på er frihets grav, det ädla blodet flutit, Som mot förtryck och våld var fordom ert försvar. Förgäves detta blod till Himlen hördes klaga, Och ropa hämnd av edra bröders hand, Av dessa slätters barn, som darrande och svaga Med tystnad sänkte sig i slaveriets band. I skogens raska Folk ! I Söner av det Land Som trälar aldrig än uti sitt sköte närde, I voren de, som edra landsmän lärde Att känna rätt sin makt och fylla rätt sitt kall. Ren fiendernas täta fall Omsider öppen väg för edra vapen lämnat ; Fullkomnen då det värv, vartill er Himlen ämnat. Ett enda anfall än – och Sverige räddas skall. En Riddare. Nej, Gustaf, din skall hedern vara, Att hava frälst ditt land från nöd och slaveri : Den förste uti stridens fara Skall du ock först i segrens ära bli. Med dig vi alla äro lika I hat mot vår tyrann, i nit för Sveriges väl ; Men uti tapperhet och rådslag och befäl För din förtjänst vi alla vika. Ja, Himlen vare lov ! den tid försvunnen är, Då för det nesliga begär Att, själv en kuvad slav, på sina likar råda, Man såg en son sin far, en far sin son förråda ; Då avund mot en inländsk dygd 37 
 
 
 
 
 kellgren Ett evigt tvedräktsfrö i bröders sinnen kastat Och man för enskild hämnd, för enskild vinning hastat Att störta i förtryck sin glömda fosterbygd – Nu, då vårt olycksmått sin höjd omsider hunnit Och vi med upplyst syn de grymma villor funnit Som fordra all vår sorg, vår fasa och vår blygd, – Om någon Svensk ännu en annan känsla andas Än avsky för tyrannens lag ; Hans blod, vi svärje det, hans blod på denna dag Med fiendernas blod skall blandas. Om man ej än en Svensk beträtt, Att mot sin Hövding trohet brutit ; Om mången okänd främlings rätt Sitt skydd av våra vapen njutit ; O du, som all vår kärlek har, Vår Vän, vår Skyddsgud och vår Far ! Vad prov bör icke du begära Av Svears tapperhet och mod, Då vi för frihet vapen bära, Då Sveriges väl och Gustafs ära Skall bliva priset för vårt blod ? Ko r . O du, som all vår kärlek har m. m. G u s t a f. Ädla skuggor, vördade fäder, Sveriges Hjältar och Riddersmän ! Om ännu dess sällhet er gläder, Given friheten liv igen. Skola edra helgade gravar Trampas av tyranner och slavar ? Nej, må träldomens blotta namn 38 
 
 
 
 
 d r a m at i k Edra vreda vålnader väcka, Och er arm sig hämnande sträcka Ur den eviga nattens famn ! Ko r . Ädla skuggor, vördade fäder, Sveriges Hjältar och Riddersmän ! Om ännu dess sällhet er gläder, Given friheten liv igen ! (Mot slutet av denna Kor hör man ljudet av trumpeter som båda en Härolds ankomst. Tvenne Riddare gå att taga honom emot.) ANDRA SCENEN. EN HÄROLD F rån D anska L ägret . DE FÖRRE. (Man ser en Krigshärold komma från Danska Lägret med Norrby och Christina Gyllenstierna, åtföljde av några Vapendragare. Norr- by och Christina stanna utanför Lägret, och Härolden införes i Gus- tafs tält.) Härolden. Din Kung, o Gustaf ! till dig sänder Den tappraste bland sina hjältars här ; Den ädle Norrby själv, som till ditt läger länder, Ett samtal snart av dig begär ; Han lämna vill en gisslan dig i händer Till prov utav den nåd, som Christjern för dig bär. G u s t a f. Vad ? tror tyrannen mig bedraga, Då på min här han icke segra rår ? – (Ger sin handske åt Härolden.) 39 
 
 
 
 
 kellgren Lät Norrby denna pant utav min trohet taga ; Säg, att han trygg mig nalkas får. (Härolden går bort.) (Till sina Riddare.) Gån, tappre Krigsmän, gån, att allt till storm bereda ; Jag Christjerns budskap här tar medlertid emot. Kanske han hoppas än mig genom svek förleda, Men jag ej fruktar mer hans ränkor än hans hot. (Riddarne gå bort.) TREDJE SCENEN. GUSTAF. NORRBY. CHRISTINA. N o r r b y. Uppå min Konungs ord jag går att dig bebåda En stor, en oförmodad nåd : Av aktning för ditt mod han ömmar för den våda, Vari dig störtat har ditt blinda överdåd ; Han hellre som en far, vill dig till lydnad råda, Än straffa ett försök som väcker hans förakt. En ädling, huru djärvt ! det högmod vågar hysa, Att strida mot en Konungs makt Vars stolta hjässa höljs av trenne Kronors prakt, Vars Kronor dubbelt högt av lagrens ära lysa. G u s t a f, med stolthet. Jag trott, en värdig Riddersman För Riddersmanna dygd bort mera aktning bära. Vad ? Sevrin Norrby hoppas kan Att genom hot en ädlings bröst förfära ! Mitt fosterland i slaveri, 40 
 
 
 
 
 d r a m at i k I fattigdom, förakt och plågor, Min hela släkt förödd av bödlars järn och lågor, Och jordens klagorop, och Himlens hämndeskri : Se här de grymma skäl som mig i vapen bringa – Gå, möt mig uppå stridens fält, Sök där att mig till lydnad tvinga, Men nyttja ej ett språk som, hatat och förställt, En Hjältes hjärta bör förringa. Gå säg, att under fjättrar böjd, Och då mitt blod för bilan flyter, Jag ej mitt ädla öde byter Med en tyrann på Tronens höjd. Och skulle Sverige ej förlossas Ur sina bojor av min hand, Skall dock min ära bli, att krossas I gruset av mitt fosterland. N o r r b y. Jag min förundran ej kan neka Åt detta stolta mod, som dig i fallet för, Men, om en oväns råd dig misstänkt vara bör, Må dock ditt hjärta sig beveka Utav en röst som, mera kär, I hela folkets namn din hörsamhet begär – (Till Christina, som stannat utanför tältet.) Gån, träden hit, min Fru, att eder plikt bevaka ; Förkunnen för vars liv hans lydnad ansvar bär. (Hon träder fram.) G u s t a f, som då han igenkänner Christina, springer tillbaka av förskräckelse. Vad ser jag ? – Sturens egen maka Tyrannens samråd ! – 41 
 
 
 
 
 kellgren Christina. Håll ! – jag blott hans fånge är – Du mera billigt borde döma En dygd, vars givna rön ej någon tvekan tål. Vad ! skulle jag så nesligt glömma Allt vad jag skyldig är mig själv och min gemål ? Hur dyrt det nöje man mig lämnar Att här ett ögnablick ditt samtal äga få ! Hur svårt för dig att undangå Det gruvliga försåt man dina dygder ämnar ! Men Gustaf ! vackla ej – Betänk, Att din ståndaktighet ett Rikes frihet gäller ; Att flera seklers väl blir dina vapens skänk ; Att hela Norden ren på dig sitt öga ställer – Se här den dom tyrannen avsagt har. (Hon ger honom ett brev.) G u s t a f, läser. »Än Gustaf ! än är dig en timma kvar Att ditt förnuft till sansning återkalla. Kom, att med ödmjukhet för mina fötter falla, Så framt du frälsa vill en älskad moders dar : Vet, hennes liv beror utav ditt svar ; Lyd, eller se dess blod från dessa murar svalla.« (Med fasa.) Vad har jag sett ? – Och detta val, barbar ! Och detta val ett prov utav din mildhet var ! – (Med förtvivlan.) Och du! vars grymma röst till hämnd mig hördes mana, Som väpnade min hand, som eldade mitt mod, Vi föll jag ej med blygd vid början av min bana ? (Med raseri.) 42 
 
 
 
 
 d r a m at i k Förbannad bli min hämnd, förbannad segrens fana Den stund hon färgas skall utav en moders blod ! Vad plågodjup omkring mig sväva ! Vad känslor strida i mitt bröst ! Skall jag naturens rop förkväva ? Skall jag förakta ärans röst ? Om jag mitt fosterland försvarar, En moders grav jag öppna skall ; Om jag en moders dar bevarar, Jag själv skall hasta Sveriges fall. Men vad ? – mitt löfte övergiva Och bli förrädare och slav !… Men vad ? – så långt min grymhet driva, Med egen hand att sönderriva Det sköte som mig livet gav !…. Om mina kval din ömkan väcka, O Du, som världars spira bär ! Lät av ditt ljus en stråle räcka Det hjärta som du leda plär ! Säg vilket brott bör mig befläcka ? Säg vilket offer du begär ? Christina. Jag all din sorg och din förtvivlan delar : Jag bävar för en sons, du för en moders död ; Men om du själv i tro mot fosterlandet felar, Du själv, dess sista hopp, dess frihets enda stöd, Månn därmed frälsas kan en älskad moders dagar ? Ack ! säg mig, ädle Riddersman, Då du ej kränka räds ett helgat löftes lagar, Vad trohet väntar du utav en låg tyrann ? – Du fordrar Himlens råd – kan mer dess vilja röjas ? Du ser den svagas gråt och mänsklighetens blygd. 43 
 
 
 
 
 kellgren Kan du med större prov utav dess nåd förnöjas, Än då han varje dag ger dina vapen skygd ? – Se Sverige – se ej mer, och lät ditt hjärta höjas Ur kretsen av en vanlig dygd. Om ödets domar innebära Att med ett dyrbart blod vår frihet lösas bör ; Betag då ej din mor en ära Som världens undran får, och hjältars avund gör. Vet, då dess ädla hjässa dignar På bålet under bödlars hand, Hon nöjd det grymma slag välsignar, Som slutar hennes liv och Sveriges träldoms band : Men räds, då du din heder mister, Om hennes dagar mer än Sveriges frihet mån, Räds, att av sorg dess hjärta brister Vid åsyn av en brottslig son. Vad har jag sagt ? Månn jag väl glömmer Vars död jag med mitt råd i dag beseglat har ? – O du min maka, och dess far ! Förlåt, att jag din son fördömer Att offras för ett folk, vars skydd du fordom var. Jag såg ditt blod för Sverige gjutas, Din son bör följa dina spår ; Mitt liv skall med hans dagar slutas, Men jag min plikt fullkomna får. Duo. Gustaf och Christina. Ädla dygder, dem vi dyrka, Gån, att våra hjärtan styrka ! Sveriges väl på er beror. Christina. Men ack min Son ! G u s t a f. Men ack min Mor ! 44 
 
 
 
 
 d r a m at i k Båda. Du, vars röst vår ömhet sårar, Du, som ropar i vårt blod, Tag, natur, tag våra tårar, Men försvaga ej vårt mod ! N o r r b y. Mitt bröst vid edra plågor blöder : Som fiende, jag dock er dygd beundra vet – Er dygd !… vad säger jag ? – en grym omänsklighet, Som blott sig på förtvivlan stöder – Vad Gustaf ! hoppas du, att för en moders mord Dig Himmelen till lön en seger skall förära ? Nej, frukta för hans hämnd, och kom att nåd begära Då Christjerns mildhet än… G u s t a f. Hans mildhet – vilket ord ! – Det är då här jag bör dess verkan lära, Beskriven med det blod, som nyligt strömmat ner Från dessa murars höjd, dem jag förfärad ser En faders stungna lemmar bära ! – O Gud ! – och det är du, som Rikens öden styr !… N o r r b y. Ren tiden skyndar, dagen flyr ; Vad svar skall jag din Konung giva ? G u s t a f, sedan han en stund, lutad mot ett bord, med armen under huvudet, stått fördjupad i sin sorg, reser han sig hastigt upp, och säger : Väl an ! du om mitt svar skall genast kunnig bliva. 45 
 
 
 
 
 kellgren (Han går ut ur tältet att ropa fram Cheferne och de förnämsta Soldater i Armén.) I, som med mandom, tro och nit För fosterland och frihet vapen fören ; Gån, ädle Stridsmän, skynden hit : Er Hövding ropar eder – hören ! FJÄRDE SCENEN. K rigsmän av G ustafs A rmé, som komma hastigt in från alla sidor. DE FÖRRE. G u s t a f. Gån, träden fram, och lyssnen till mitt tal – Om någon utav er, vid mistning av en maka, En syster eller mor, blev yrkad att försaka Sitt fosterlands beskydd ; vad blev väl edert val ? E n S o l d at . Du sett oss barn och far och mor och maka lämna, Att under ditt befäl oss på tyrannen hämna. Q u at u o r . Om någon enda i din här Så dyra plikter skulle kränka, Må strax hans blod den jord bestänka Som ett så nedrigt foster bär ! En Annan. Må han sin makas avsky väcka ! 46 
 
 
 
 
 d r a m at i k En Annan. Må han sin faders syn förskräcka ! En Annan. Må han förskjutna armar sträcka Mot en förnedrad moders famn ! Alla Fyra. Ja, må en evig skam befläcka Hans död, hans minne och hans namn ! Ko r . (De draga ut sina svärd och slå på sköldarne.) Nej, Gustaf, vet, vi en för alla Vid våra sköldar svärja det : Vi skola segra eller falla, Men aldrig svika dina fjät. G u s t a f. Väl, Norrby ! du har hört, vad du din Kung skall svara. N o r r b y. Jag går, för Christjern att förklara Vad jag med undran hört och sett. (Han ger handsken tillbaka.) Se här den pant du av din trohet gett : Din mor är i mitt våld – Du snart skall varse bliva, Om Norrbys hjärta lärt att dygden aktning giva. Farväl ! ( Till Christina.) Och ni, min Fru, gån, att med ödmjuk röst, Med tårar och med bön er vreda Konung röra. 47 
 
 
 
 
 kellgren Christina. Ack ! på en tigers vilda bröst Vad verkan vill min bön och mina tårar göra ? Men Gustaf – N o r r b y. Dröjom ej. Christina. Välan ! vi skiljas böra – I morgon denna hand i Stockholm väntar dig. G u s t a f. Ja, hämnad eller död, du där skall finna mig. (Norrby och Christina föras tillbaka av tvenne Svenske Riddare ända till förposterne.) FEMTE SCENEN. GUSTAF. S venska R iddare och S oldater . G u s t a f. I Stridsmän ! gån, och omsorg dragen Att lägret tidigt vila må. I morgon, mina barn, i morgon är den dagen, Då Sverige av vår hand skall hämnd och frihet få – Hör, Sparre ! näst till mig skall du befälet äga ; (Han ger honom ett papper.) I denna plan du slagets ordning ser. Var mån, att allt med noghet överväga – Dig Stenbock ! jag den fana ger, Som i Sten Stures tid jag själv på krigets bana 48 
 
 
 
 
 d r a m at i k Så mången gång med heder bar ; (Han ger honom Svenska Baneret.) Må i din hand hon bliva segrens fana – Thord Bonde ! dig jag utsett har, Att med din raska här dig först i elden våga – Och du, Sten Eriksson ! skall vid min sida tåga Från rum till rum, från tropp till tropp, Att egga knektens mod och liva stridens låga – Må dagens första skymt på dessa granars topp Signalen till vårt anfall bliva. (De gå alla bort. Man hör reträtten bådas med pukor och trumpeter, och tältet tillslutes åt Lägrets sida.) SJÄTTE SCENEN. GUSTAF, ensam. Omsider får jag då ett obehindrat lopp Åt mina kvävda tårar giva. Grymma, sorgsna klagoskri, Som på nytt i hjärtat väckas, Ack ! hur gruvligt ropen I : »Bödel ! må din själ förskräckas ! Skall din hand, vad raseri ! Med en moders mord befläckas ?« Men förgäves ropen I. Ingen hjälp kan henne räckas ; Nej, dess blod skall offrat bli. Vad mig glätt att vapen draga För mitt tryckta fosterland, I det hopp, att lagren taga Av en älskad moders hand ! – 49 
 
 
 
 
 kellgren Vad jag nu med fasa skådar Denna hjältars Guda-lott, Då dess skörd min ånger bådar, Och min ära blir ett brott ! Men vilket okänt lugn i mina sinnen gjutes ! – Av själva plågans tyngd som på mitt hjärta rår Jag mattad och förtryckt, en lindring njuta får ; Min känsla flyr, mitt öga slutes. (Han kastar sig vårdslöst på sin säng, med armen stödd mot bordet, på vilket står en lampa som upplyser Teatren.) SJUNDE SCENEN. GUSTAF , sovande. SVERIGES SKYDDSÄNGEL , som nedstiger på en sky, hållande i högra handen en diamants-spira, och stödjande den andra på huvudet av ett lejon, som håller i sina klor en him- melsblå glob med Sveriges tre Kronor. Skyddsängelen. Slå, Gustaf ! bort din sorg ; vis farorne förakt ; Tag an den muntra dygd som stora själar ägnar, Och känn i mig den Gudamakt, Som detta Rikes välfärd hägnar. Strid, Hjälte, strid ; och vet, att för ditt svärd Skall envåld fly, och Sveriges bojor falla : Hör Segrens Gud dig till sitt tempel kalla. Strid, Hjälte, strid och bliv en spira värd. Ja, tidevarv från tidevarv Din ätt skall Sveriges Krona bära : Ditt namn skall bli dess Kungars ära, Och dina dygder deras arv. Glada Drömmars lätta tropp ! 50 
 
 
 
 
 d r a m at i k Gån, att Hjältens oro mildra : Gån, att för hans tankar skildra Glansen av hans ödens lopp ! Men I, som fasans skepnad fören ! Församlens i tyrannens bröst ; Fort, skynden er, hans lugn förstören, Med plågans hot och hämndens röst. (Skyddsängeln försvinner. Under en ljuvlig musik visa sig de behaglige Drömmarne uti lätta skyar, dansa kring Gustaf och beströ honom med rosor och vallmo. Vid en olika ljuvlig och mera livlig musik kommer en Dröm som föreställer Äran, att kröna Gustaf med lagrar, medan en annan under Segrens skapnad lägger en trofé för hans fötter. De forme- ra alla en grupp kring Gustafs säng. Under en faslig musik uppstiga ur jorden de grymma och olyckliga Drömmarne kring Christjerns tält, som visar sig i fonden något öppet och där denna Prins ses ligga på sin säng uti en orolig sömn. Förräderiet går att lämna honom en krona och en sköld med Sveriges vapen. Samvetsagget omgiver honom med sina ormar. Hatet skakar en fackla över hans huvud, under det att Hämn- den krossar hans krona och rycker av honom Svenska skölden den han skyndar att lämna åt en lycklig Dröm, som föreställer Pallas, vilken till- ika med Segren går att upphänga skölden över Gustafs huvud, då emed- lertid de olycklige Drömmarne binda Christjern med kedjor, och därpå försvinna under jorden. – Teatren förvandlas och visar Gustaf i drömmen en föresyn av sin strid, sin seger och sin ära. På ljusa skyar föreställas oräk- nelige härar i silverharnesk, vars särskilde divisioner manas och anföras av Rykten på vingade hästar. Ända ned ifrån Gustafs läger stiga de högre och högre, överst upp över Stockholms murar, som tyckas gränsa till himmelen. Där, i spetsen för hela denna Armé och åtföljd av sina Genera- ler, ser man Gustaf tåga fram på Zodiaken, fästa sin fot på Kräftans tecken, och resa sitt Standar ovan uppå fästningen. Detta, som man ser, utmärker tiden då Stockholm intogs. – Åter förändras Teatren och visar, tvärt igenom en Sol, Odödlighetens Tempel, med Gustafs Ärestod i fonden. Den omgives av Genier, som sjunga en Kor. Äran tillika med Segren och Pallas följde av de lycklige Drömmarne, gå att kröna den med blommor.) 51 
 
 
 
 
 kellgren ÅTTONDE SCENEN. GUSTAF , sovande. L yckliga D römmar. G enier. Ko r av G e n i e r n e . Dig, Gustaf, som ditt Folk ur nöd och träldom ledde, Vi resa denna ärestod : Den frihet, som din dygd åt Svea Folk beredde, Är ännu vårdad av ditt blod. (Odödlighetens Tempel försvinner och Teatren föreställer åter Gustafs Tält, tillslutit åt Lägrets sida.) NIONDE SCENEN. GUSTAF ensam, som uppvaknar. Vad ljuvlig dröm ! vad bild av sälla tider ! Hur lyckligt är min själ av denna syn förbytt ! De grymma sorgers moln för hoppets strålar flytt, En hög och himmelsk kraft sig i mitt väsen sprider – Men dagen bryter in, och för den sista gång Dess ljus till mina ögon hinner, Om Sverige ej i dag utur ett nesligt tvång Utav min hand sin räddning vinner. Du Gud, som Svea Land ditt stöd I flere seklers tid förlänat ; Kom, fräls ur slaveri och nöd Ett Folk som dig med trohet tjänat ! För dig min tanka synlig är : – Om högmod, om ett falskt begär Till Kunglig makt och glans och heder Jag i ett brottsligt hjärta bär ; 52 
 
 
 
 
 d r a m at i k Lät mig i striden störtas neder Och giv blott segren åt min här. Men om en ren och ädel iver Allena härskar i min själ ; Om för din tjänst och Sveriges väl Jag mig i dödens faror giver ; O Gud ! o Härars Gud ! befall, Att denna hand förtrycket hämnas ! Blott av din nåd kan segren lämnas, Blott till ditt lov han ägnas skall. (Han går ut ur tältet.) TREDJE AKTEN. Teatren föreställer det inre av Christjerns Tält. Man ser denna Prins ligga helt beväpnad på sin säng. En dunkel lampa upp- lyser Teatren. FÖRSTA SCENEN. CHRISTJERN ensam, som vaknar upp med förskräckelse. Var är jag ? – Himmel hjälp ! – vad grymma plågohärar, Som sväva för min syn, som rasa i mitt bröst ! – Är då en Gud ? – en Gud vars röst Med hotet av sin hämnd den brottslige förfärar ? – Ack samvet ! samvet håll ! – förmildra dina slag ! – Men vilken blygd ! vad svaghet ! – Är det jag – Är det väl Christjern, som förskräckes För dessa tomma skuggors tropp, Som av en grumlad blod till hjärnan ledas opp 53 
 
 
 
 
 kellgren Då tankans ljus av sömnen släckes ? – Nej, må en blindad värld i villans töcken se De mörka Andars hop, dem våra Präster diktat Att aktning åt en lära ge Som Altaret och Tronen riktat ; Men må ett upplyst vett åt dessa sagor le ! Nej, Styrkan är den Gud, som Kungars dyrkan kräver Och allmänt fruktad är, fast han ej tempel har ; Den Gud som mina fjät till Svenska Tronen bar ; Som trotsar avunds hot och nödens klagan kväver : Ja, fåfängt mot min arm den svaga sig förhäver, Då jag av styrkan har försvar. Förmätne Gustaf, frukta Min hand förutan nåd På denna dag skall tukta Ditt galna överdåd. Ditt fosterland skall falla, I trots av allt ditt mod, Och sista droppan svalla Av Sveriges fria blod. Ja ! ryktets Gud skall bära Till eftervärldens famn, Med glansen av min ära, Föraktet av ditt namn. ANDRA SCENEN. CHRISTJERN. NORRBY. N o r r b y. Jag uppfyllt har de bud dem du mig föreskrivit : Christinas hand på nytt de tunga fjättrar bär, 54 
 
 
 
 
 d r a m at i k Och Wasas mor på flottan vårdad är – Mitt öga och min själ, som noga aktning givit På Gustaf och hans tappra här, I deras vilda blick med häpnad varse blivit Det djärva frihets-nit, det hämnande begär, Som mer än mänskligt mod i deras själar när – Att längre hot och tvång mot detta folk försöka, Skall blott dess raseri till dubbelt utbrott öka. Jag läst i Gustafs själ – Stolt, men ej otacksam, Om du i dag hans mor tillbaka sänder, Skall av din mildhet rörd… Christjern. Vad ? – i förrädarns händer Jag själv ?… Gå, lät det skepp till stranden föras fram, Där hon på däcket höjd, i band och järn må slutas, Och må, då minsta skymt till anfall visar sig, Dess blod i sonens åsyn gjutas !… N o r r b y. Nej, Christjern, denna plikt är icke gjord för mig – Jag är soldat ; och kan ej bödel vara – Jag lyda lärt ; men lyda utan blygd. Befall – Jag skyndar glad i tusen dödars fara : Mitt gods, mitt liv, mitt blod, du ingen ting må spara : Allt hör min Konung till – Mig tillhör blott min dygd ! Duo. Christjern. Vad ! du ej räds din hörsamhet neka ? N o r r b y. Ack ! lät min bön ert hjärta beveka ! 55 
 
 
 
 
 kellgren Christjern. Nedrige, frukta ! Jag ren i din själ All dess falskhet, dess trolöshet skådar ! N o r r b y. Mindre jag fruktar den hämnd du mig bådar, Än de faror som hota ditt väl. Båda. O Himmel ! skall mitt uti nöden  Mitt folk icke mer stå mig bi ?  Men jag svär det vid hämnden  och döden,  Dina svek skola fruktlösa bli.  O Himmel ! vad gruvliga öden ! Vart för dig ett blint raseri ? Men jag svär, att i plågor och döden Mot dig själv din försvarare bli. Christjern. Ja, jag din avsikt röjt : du sökt mitt folk behaga, Att trolöst höja dig uppå din Konungs fall. N o r r b y. Jag endast sökt dig undandraga Det hat, som innan kort ditt välde störta skall. Christjern. Du hotar mig – men vet, jag skall din djärvhet styra – Vakt ! fjättren honom – (Vakten som kommit in, drar sig tillbaka med förskräckelse.) Vad ! – I bäven vid hans blick ? – N o r r b y, som självvilligt går fram att låta fängsla sig. (Till Vakten.) (Till Christjern.) Gån, lyden eder Kung – Månn i så nesligt skick 56 
 
 
 
 
 d r a m at i k Den hand försänkas bort… Men nej – din blinda yra Ej reta bör min harm – hon blott min ömkan gör – Om du mitt trogna nit och mina tjänster glömmer, Min heder och min plikt jag dock ej glömma bör. Christjern. Soldater, fort !… N o r r b y. Farväl !… (Han föres bort.) Christjern, till Vakten. Jag edra huvun dömer Till ansvar för hans vård – Välan ! av hämndens bud Jag själv skall bliva tolk…. (Ett tjockt mörker överhöljer Teatren. I det samma Christjern nalkas öpp- ningen av tältet, uppstiga ur jorden de båda mördade Ribbingarnes skug- gor, och stänga honom vägen. De äro unga barn klädde i vita svepningar, och blodige om halsen, med håret utslagit och hållande varann om livet.) TREDJE SCENEN. CHRISTJERN . F lere S kuggor, som efter varannan synas och försvinna. Christjern. Men vilken syn, O Gud ! – De Två Unga Ribbingarnes Skuggor. Duo. Ur den mörka gravens boning Resa vi oss upp till hämnd. 57 
 
 
 
 
 kellgren Grymme ! hoppas ej förskoning ; Straffets timma är bestämd. Ungdom, oskuld, tårar, böner, Allt vad mänskors ömkan röner, Mot ditt hat ej mäktigt var : Men förskräcks ! – En Gud och Far Skall vårt blod tillbaka kräva. Barbar ! Fly och bäva ! Sten Stures Skugga, under svepningen klädd i harnesk och en mantel av purpur ; huvudet bart och sidan blodig. O Du ! vars tyranni ett ohört medel fann, Att över dödens gräns din vilda grymhet sträcka, Känn skuggan av en Riddersman, Vars kalla stoft du sökt att skymfa och befläcka. (De Svenske Herrars skuggor som blivit mördade på Christjerns befallning vid blodbadet i Stockholm resa sig upp ur jorden.) Ko r av S k u g g o r n e . Du skall ej strafflöst längre rasa, I blygd och trots av Himlens makt : Du var ett mål för jordens fasa ; Bliv nu ett mål för dess förakt ! Sten Stures Skugga. Du mot det fall skall fåfängt sträva Som hämndens Gud tyranner spar : Ko r . Dig Gustafs hand i dag skall häva Ifrån den Tron du sölat har. 58 
 
 
 
 
 d r a m at i k Barbar ! Fly och bäva ! Jo a k i m B r a h e s S k u g g a . Du gått att sluta mina dar, Men du mitt hat ej kunnat kväva : Min hämnd i döden lever kvar. Ko r . Barbar ! Fly och bäva ! E r i k Wa s a s S k u g g a . Min skugga skall i striden sväva, Att vaka för min sons försvar. Ko r . Barbar ! Fly och bäva ! (Christjern har hela tiden vist den yttersta förskräckelse. Än vevar han kappan för ansiktet, än tycks han med sina åtbörder anropa Skuggornes medlidande.) Christjern. Ack grymma här ! håll opp ! – håll opp att mig förfölja ! – I vilken avgrund fly ? – I vilket djup mig dölja ? – (Han kastar sig baklänges på sin säng, utsträcker armarne, och tycks med de häftigaste rörelser vilja driva dem tillbaka.) Ko r av S k u g g o r n e . Tyrann ! som slutit har ditt bröst Mot den förtrycktas rop i nöden ; Hör nu förbannelsen och döden 59 
 
 
 
 
 kellgren Uti ditt egit hjärtas röst ! Du skall i striden se oss sväva, Att våra söner ge försvar. Barbar ! Fly och bäva ! (De sjunka ned i jorden. I det samma hör man en musköteri-salva, och på långt håll trumpeter som blåsa alarm.) Ko r , bakom Teatren. Skyndom, skyndom i gevär ! Skyndom, fienden är här. FJÄRDE SCENEN. CHRISTJERN. E n O fficer, som med hastighet kommer in på Teatren. Officeren. Ack Herre ! vet, att på vårt läger Den djärve Gustaf ren ett gruvligt anfall gjort : Man blott ännu mot stadens port En väg till räddning öppen äger. Christjern, ännu förvillad av sin syn. Ack ! skuggor, spöken, troll ! nåd, nåd ! – förbarmen er ! Mitt bröst av ormar tärt, mitt blod och mina tårar, Är det ej nog ? – (Kommer sig något före.) 60 
 
 
 
 
 d r a m at i k Men vad ? Månn än en dröm mig dårar ? (Blir varse Officeren.) Vad vill du ? – Tala ! säg !… Officeren. Ack dröjom icke mer !… Ko r , bakom Teatren. Himmel hjälp ! vad gruvlig fara ; Lägret överrumplat är. Fallom ut att oss försvara ; Skyndom, skyndom i gevär ! Christjern. Vad larm och rop… Officeren. Mitt råd skall ej ditt mod behaga ; Men uti nödens tid det mig förlåtas bör : – Att inom Stadens mur oss strax tillbaka draga, Se här den enda väg, som segren möjlig gör. Christjern. Vad säger du – Vem jag för Gustaf flykten taga ? – Millioner upprorsmän och hela världens makt Kan ej uti min själ en lika fruktan jaga, Som den en villosyn till mina sinnen bragt. (Efter någon tystnad för att åter hämta sig, stiger han upp, sätter hjälmen på sig med en trotsig uppsyn och fortfar.) Gå, att min livvakt sammankalla ; I spetsen för mitt folk jag själv mig visa vill. 61 
 
 
 
 
 kellgren FEMTE SCENEN. DE FÖRRE . E n A nnan O fficer, med lika hastighet. Den Senare Officeren. Fly, Konung ! eller räds i Gustafs händer falla : Fly ! – om ett ögnablick är icke tid därtill. Vårt läger är förstört, vårt folk till rygga drivit, Och Norrby, genom våld av egna landsmäns hand Ur vaktens armar ryckt och löst från sina band, Med hast till flottan sig begivit – Hans kärlek hos sitt folk, hans välde och hans harm, Allt hotar dig – men mest den tappre Gustafs arm, För vilken allt ses stupa och försvinna. Christjern. Jag går – om detta svärd ej honom störta kan, Skall han åtminstone en dyrköpt seger vinna. (Till förste Officeren.) Till flottan genast far. Tyd Sevrin Norrby an, Att jag ännu hans brott förlåter, Blott att han strax för bilan strömma låter Det blod jag dömt att offras opp. (Till den andra.) Gå, flyg, var snar – Och du, till Slottet hasta : Befall Christinas vakt, att högst från tornets topp Den fångna huvudstupa kasta – Vid åsyn av dess blod och sönderslitna kropp Förrädarn darra skall, och hämmas i sitt lopp. 62 
 
 
 
 
 d r a m at i k SJÄTTE SCENEN. Teatren förvandlas och föreställer Stockholms Fästning, flankerad av torn. Mot fonden ser man Slottet, Tornet Tre Kronor, och spirorne av St. Nikolai och Riddarholms Kyrkorne. Havet är i fonden, där man finner en del av Danska Flottan ligga för ankar. GUSTAF OCH HANS FOLK. G u s t a f. Vänner, skynden er in i striden ! Himlens Gud våra vapen styr : Vänner, skynden er, nu är tiden : Segren kallar er, Christjern flyr. Ko r av S v e n s k a r n e . Fort till storms, alla tillika ! Följom Gustaf och segren åt ! Vilken Svensk vågar att svika På dess modige fäders stråt ? (Man reser stormstegar ; Danskarne kasta granater på de belägrande ; dessa betäcka sig med sina sköldar, stegarne kullkastas, en del av soldaterne nedstörtas, och anfallet drives tillbaka.) Ko r e n fortfar. Vad ? skulle Göters ättlingar vika ? Vika för slavars darrande stål ? Nej, fallom an alla tillika ! Hämnd och frihet är segrens mål. (De föra fram kanoner, som göra bräsch på muren ; och resa åter upp stormstegarne. Danskarne börja ge vika. Gustaf fattar själv Svenska Baneret, för det med ena handen, håller skölden över huvudet med den andra, och stiger så upp till bräschen, åtföljd av sine soldater. Då han hun- 63 
 
 
 
 
 kellgren nit högst upp på muren, reser han där baneret. Danskarne övergiva brä- schen och murarne ; och medan ett parti Svenskar tränger sig in genom öppningen, tåga de andra, följde av Kavalleriet, in över vindbron, som för dem blivit nedfälld.) G u s t a f, i det han fattar Standaret. Vänner, följen er Hövdings öden ! Än ett anfall, och segren är vår. Ko r av S o l d at e r n e , som följa honom till storms. Ja, vi följa vår Hövdings öden : Då du bjuder, är segren vår. Ko r av S v e n s k a r o c h D a n s k a r under stormen. Svenskarne. Flykten, fiender ! hämnden och döden Följa modige Svears spår.      Danskarne. Gustaf kommer ; och hämnden och döden Rusa tätt uti Hjältens spår. G u s t a f, i det han reser standaret på muren. Segren är vår ! segren är vår ! Ko r av B å d a H ä r a r n e .   Väljen snart mellan flykten  och döden !  Segren, segren, segren är vår.  Svenskarne. 64 Danskarne. Flyktom, flyktom ! O nesliga öden ! Annan räddning ej återstår. 
 
 
 
 
 d r a m at i k SJUNDE SCENEN. Teatren förändras, och föreställer det inre åt Fästningsporten, av Stockholms yttre murar. Christjern, med sine Hövdingar och någre få Soldater, kommer in och stannar mitt på Teatren. Christjern. Gå, skynden hit ! kom, stannen här, Att de förmätnas anfall bida ! T v e n n e av H ö v d i n g a r n e . Förmätit är mot ödet strida ; Oss endast döden väntar här. ÅTTONDE SCENEN. E n D ansk O fficer. DE FÖRRE. Officeren till Christjern med yttersta häftighet och bestörtning. Fly hastigt härifrån – Din fiende, ditt folk, Allt denna stund sig mot dig vänder. Avgrunder omge dig. Förräderiets dolk Har väpnat Sevrin Norrbys händer. Ko r . Fly hän ! förgäves är att strida Mot Norrbys arm och Gustafs här. Christjern. Nej, jag vid jord och Himmel svär, Att på förrädarns ankomst bida. 65 
 
 
 
 
 kellgren E n av S o l d at e r n e . Se där hans tropp ! En Annan. Hör där hans röst ! NIONDE SCENEN. SEVRIN NORRBY. DE FÖRRE. (Sevrin Norrby, med värjan i handen, följd av en talrik tropp, kommer inrusande på Teatren. Båda tropparne hålla sig stilla under gevären. Men Christjern springer fram att ränna värjan genom Norrby, som undböjer stöten och kastar sin värja för Christjerns fötter.) N o r r b y, med bestörtning. Vad raseri ! – Välan, se här ! se här mitt bröst – (Han öppnar sitt bröst.) (Med ömhet.) Jag gick att för din räddning strida. (Christjern med häpnad, ånger och glädje, omfamnar Norrby, och ger honom sin värja tillbaka ; under det Soldaterne ännu visa sin fruktan och upprepa i Ko r . Förgäves är mot ödet strida : En säker död oss väntar här. N o r r b y. Är ej er Konung vid er sida ? Och edert hopp försvunnit är ! 66 
 
 
 
 
 d r a m at i k S o l d at e r n e . Vad hopp av mod och vapen bida, Då döden oundviklig är ? Christjern. Välan ! så stupen vid min sida ! Er plikt, er heder det begär. Ko r . Välan ! vi stupa vid din sida. Att dö med dig, vår heder är. (Striden börjas å nyo. Svenskarne och Danskarne driva ömsom varannan tillbaka. Ändteligen måste Christjern taga flykten ; och hela Gustafs här med kanoner och full musik tågar in genom Fästnings-porten. Dalkarlar- ne sluta marschen.) TIONDE SCENEN. Teatren förändras, och föreställer Hamnen vid Stockholm. På ena sidan ser man Slottet med Tornet Tre Kronor: på den andra St. Niko- lai Kyrka. I fonden visar sig Havet, och en del av Christjerns Flotta, färdig att lyfta ankar. Flere slupar tyckas vänta att föra Danskarne om bord. Christjern, åtföljd av sin Livvakt. Varthän ? Varthän, försagde hopar ? Stån eder Konung bi ! – Men nej ; jag fåfängt ropar. (Under föregående recitativ hör man på avstånd bullret av pukor, trum- mor och musköter. Detta buller, så väl som Svenskarnes segerrop, nalkas småningom. Man ser Danskarne springa över Teatren och fly åt hamnen. Officerarne samla dem och föra dem tillbaka i striden. Andre kasta sig i slupar, och skynda till Flottan.) 67 
 
 
 
 
 kellgren Ko r av S v e n s k a r n e , som ännu ej synas. Triumf ! Triumf ! seger och ära ! (Man ser över Stadsmurarne en häftig rörelse av pikar och musköter. Flere Danskar störtas ned från murarne, och bommen tillslutes. Kvinnor, så väl som karlar utan hjälm tränga hårt på Danska Garnisonen.) Christjern. Välan ! jag än om Slottet rår : Dess fasta värn ännu en fristad skall förära. (I detsamma han nalkas Slottsporten, höres innanför ett segerrop. Danska standaret på Tornet Tre Kronor fälles ned, och det Svenska uppreses. Christina Gyllenstierna träder fram på en balkong över porten.) Ko r , innan för Slottet. Leve Gustaf ! Segren är vår. ELLOFTE SCENEN. CHRISTINA GYLLENSTIERNA. DE FÖRRE. Christina. Tyrann, vik bort ! – Allt hopp är dig betagit – Vet, denna borg, som du försvara tänkt, Är mer ej din – Det folk, som dina fjättrar dragit, Med våld i dag sig själva frihet skänkt – Jag hatar dig för högt, att ej din död befara : Fly därför hän ! – Var mån, att undan svärdet spara Ett liv som, i förakt, i brist och plågor sänkt, För dig en grym och långsam död skall vara. (Hon går tillbaka in i Slottet. Christjern, som av hennes tal blivit slagen som av en ljungeld, vaknar åter ur sin dvala vid Svenskarnes segerrop.) 68 
 
 
 
 
 d r a m at i k Ko r av S v e n s k a r bakom Teatren. Leve frihet och Fosterbygd ! Christjern, med yttersta förtvivlan. Vad öde nödgas jag, o himmel, att förfara ! – Fly – och ej hämnas få ! – O raseri och blygd ! (Han skyndar till hamnen med några få av sina Riddare och Soldater, att huvudstupa begiva sig till Flottan. De, som ej kunna följa honom, lägga ned sina vapen vid Segervinnarens ankomst.) TOLFTE SCENEN. GUSTAF. S venska R iddare och S oldater. CHRISTINA med de övrige F ångarne från S lottet. D anska S oldater. S tockholms I nvånare. (Gustaf stiger fram med värjan i handen, åtföljd av sitt folk. Dans- karne kasta sig till jorden och hela Teatren uppfylles av Soldater, som ställa sig upp på båda sidor.) G u s t a f. Soldater ! hören opp, att låta blodet rinna ! – Vad man med heder vann, med mildhet nyttjas bör. Må mina fiender och mina landsmän finna, Att det är jag, som här befälet för. (Han sätter in värjan, ger skölden ifrån sig och tager av sig hjälmen.) Ko r . Triumf ! Triumf ! seger och ära ! 69 
 
 
 
 
 kellgren T v e n n e av Fr u n t i m r e n som på Slottet hållits fångna. Vi segrat – Himlen vare ära, Som ur Tyrannens hand en blodig spira ryckt ! Ja, Sverige skall ej mera bära Det järn-ok som dess skuldror tryckt. G u s t a f. Ack ! – denna sälla dag, som fröjd och frihet räcker, Åt mig allena fasa ger. Min Mor ! – { G u s t a f.  Vad styng ditt minne hos mig väcker !  M a r g a r e t a .  Vad ord, som all min smärta väcker ! Ti l l s a m m a n s . Min Mor ! kanske du är ej mer ! Om i ditt blod i dag skall hämnas Vår seger och tyrannens blygd, Vad tröst kan mer mitt hjärta lämnas ? Christina. Den tröst som stora själar ämnas, Den tröst att lida för sin dygd. (Vid slutet av denna Aria ser man en Vapendragare och ett Fruntimmer anlända till stranden, och nalkas Gustaf. I det samma går hela Danska Flottan till segels.) 70 
 
 
 
 
 d r a m at i k TRETTONDE SCENEN. GUSTAF. CECILIA af EKA. EN NORRBYS VAPENDRAGARE. RIDDARE. SOLDATER. SVENSKA FOLKET. Duo. G u s t a f. Men himmel ! ser jag rätt ? vad oförmodad lycka ? (r) Min Mor !… Cecilia. Min Son ! G u s t a f. Du lever !… Cecilia. Du är här !… Båda. Jag får då än en gång i mina armar trycka G u s t a f.  Vad näst mitt fosterland i världen kärast är.  C e c i l i a .  En älskad son, som mig och Sverige värdig är. { G u s t a f. Jag mina plikter lydnad givit, Som redlig Svensk och Riddersman : Men ack ! min ömma Mor ! om du ej räddad blivit, Jag segren och mig själv med fasa skådat an. Båda. Men sedan farans hot försvunnit, Må glädjen råda i vår själ ! 71 
 
 
 
 
 kellgren Natur och frihet seger vunnit : Vårt liv är frälst, med Sveriges väl. G u s t a f. Men ack !… uti min famn… ur dina bödlars händer… Säg… av vad underverk är du väl återförd ?… N o r r b y s Va p e n d r a g a r e, som härtills hållit sig avsides. Vid åsyn av er sorg och edra dygder rörd, Den ädle Norrby själv er mor tillbaka sänder – G u s t a f. Vem, han ? – vad hör jag ? – kan det vara ? O himmel ! på vad sätt min tacksamhet förklara ? – (Till sitt folk.) Gån, lösen alla fångars band, Och lämnen dem till pris i Sevrin Norrbys hand. (Vapendragaren går bort.) FJORTONDE SCENEN. GUSTAF WASA. CECILIA af EKA. CHRISTINA GYLLENSTIERNA. SVENSKA HERRAR och FRUER. RIDDARE. SOLDATER. FOLKET. Christina , som stiger ur Slottet, åtföljd av de förnämste Svenske Herrar och Fruntimmer, som Christjern därstädes hållit fängslige. Kom, Gustaf, kom ! den lön är färdig Som du med egna dygder vann ; 72 
 
 
 
 
 d r a m at i k I lyckan jämn, i nöden härdig, Du bäst ett folk regera kan ; Och vem är mer en Krona värdig, Än den som störtat en tyrann ? Ko r . Kom, Gustaf, kom ! den lön är färdig, Som du med egna dygder vann ; I lyckan jämn, i nöden härdig, Du bäst ett folk regera kan. Vem är väl mer en Krona värdig, Än den som störtat en tyrann ? A l l m ä n Ko r . Leve den Hjälte, som Sverige förlossat ! Leve vår Konung ! leve vår Far ! Svearnes bojor han modigt förkrossat, Svearnes kärlek skydde hans dar ! Måtte hans namn genom seklerne räcka, Vårdat och lovat i frihetens sång ! Måtte hans dygd hos nationerne väcka Fasa och hämnd mot tyranner och tvång ! Njute, till Folkets och Konungens heder, Spiran sitt välde och lagen sin rätt ! Pryde hans ätt, Till tusende leder, Den Tron han beklätt ! (Under denna Kor gå de åtta Riddare som åtföljt Gustaf och som ovanföre äro uppräknade, att höja honom på sina axlar. De upplyfta honom på en sköld som är lagd på standarer, och tecknad med Svenska vapnet. Man igenkänner dessa Herrar av vapnen på deras sköldar, som de hålla med ena handen, under det de bära upp Gustaf med den andra. Sedan han således blivit förd kring Teatren, upphöjes han på en Tron av troféer där han emottager Kronan, och där de för- näma samt folket giva honom betygelser av en undersåtelig vördnad.) 73 
 
 
 
 
 kellgren Historiska Upplysningar. (a) Sevrin Norrby, Danemarks Rikes Råd och Amiral, en av de störste Krigsmän i detta Tidevarv. Han tjänte Christjern med en frimodig tillgivenhet så länge dess grymheter ej hade skilt honom från Tronen; men då Norrby ej såg något hopp övrigt för sin Herre att återvinna de Troner, från vilka hans tyranni en gång hade störtat honom, uppeldades Norrbys ärelystnad. Han bibehöll sig länge som Herre över Gotland, och hade blivit en farlig fiende för Gustaf I . om Christina Gyllenstierna, som han hade fången, velat ingå med honom i förbund. Hans omsorg att frälsa de fleste av Svenska Adelen ur Christjerns händer, hade gjort honom många vänner; men ändteligen måste han övergiva Gotland, tvungen av Svenska och Danska Konungarne. Han levde sedan i landsflykt hos Christjern, i Kejsar Karl V :s Hov, och blev slagen i de Italienska krigen under Kejsarens fanor. (b) Christina Gyllenstierna, Riks-Rådet Nils Eriksson Gyllenstiernas och Fru Sigrid Eskilsdotter Banérs dotter. Har varit en av de mest förtjänte mot sitt Fädernesland. Hennes ståndaktighet i motgång, hennes mod, hennes tillgivenhet för Riket bör göra hennes namn även så vördat som stort. Vid 19 års ålder änka efter Riksföreståndaren Sten Sture den Yngre, och moder för tvenne barn, Nils och Svante Sture, var hon den enda, som i den allmänna förvirringen ej glömde Riket. Hon försvarade Stockholm mot Christjern II . i 7 månader, och fast hon såg sig övergiven av de förnämsta hennes mans vänner, nekade hon ännu att böja huvudet under oket, till dess Borger- skapet och själva besättningen på Slottet tvungo henne att ingå förlikning ; och då överlämnade hon dock ej Slottet, förr än hon låtit i fredspardon intaga alla de Herrar som ännu ej underkastat sig Christjerns välde : och sedan dessa heliga löften av tyrannen blevo brutne, emottog Christina sitt öde med en 74 
 
 
 
 
 d r a m at i k hjältemodig ståndaktighet, som kostat henne livet, om ej Sev- rin Norrbys förböner förmått frälsa henne. Förd av denne Amiral i fångenskap till Gotland, emotstod hon ock med sam- ma frimodighet alla de anbud, som hans ärelystnad gjorde hen- ne, och som kunnat återföra henne på den Tron, som hon med Sturen förut besuttit ; men kärleken för Fäderneslandet över- vann både ärelystnaden och dess ömhet för sina barn, vilka ge- nom Gustaf I :s upphöjelse sågos för alltid skilde från den vär- dighet så väl deras fader som farfader beklätt. Frigiven efter Christjerns olycka, och återkommen till sitt Fädernesland, som blivit befriat av Gustaf Erikssons hjältemod, blev hon en av hans trognaste undersåtare ; och sedan hon vid 19 års ålder vi- sat den största själ och mandom, visade hon nu, 10 år därefter de mest stilla och fromma dygder (ett sällsamt exempel !) och levde i ro, sedan hon ingått ett senare gifte med Riks-Rådet Johan Thuresson Roos, en son av den orolige och upproriske Riks-Marsken Thure Göransson Roos. Med honom hade hon en son, Gustaf Johansson Roos, som vid Konung Erik XIV :s Kröning tillika med Svante Sture, hennes enda son av första giftet, blev till Grevelig värdighet upphöjd. Christina slöt sin ärefulla levnad 1559, tvenne månader efter dess förföljares Christjern II :s död, och ett år före dess vän och fosterson Gus- taf I , som hedrade henne med sin ömma saknad. (c) Margareta Wasa, den enda av Gustaf I :s systrar, som överlevde sin broders upphöjelse. Genom sitt första gifte med Riks-Rådet och Riddaren Joakim Brahe, är hon stam-moder för Braheska Ätten. Hon gifte sig andra gången med Grev Johan av Hoya, Tysk Riks-Greve och en av de utlänningar som med stor otacksamhet bemötte Gustaf I :s välgärningar. (d ) Anna Thuresdotter Bielke försvarade Kalmare Slott på samma tid, som Christina Gyllenstierna innehade Stock- 75 
 
 
 
 
 kellgren holm, och var den enda, med Riksföreståndarens änka, som motstod Christjern. Hon emottog Gustaf Wasa i Kalmar, då han flyktig ur Christjerns fängelse återkom till Sverige, att frälsa det ur tyrannens händer. Hon överlämnade ej Kalmar genom någon dagtingan, utan blev förd fången till Gotland, då Slottet genom storm blev av Norrby intagit. (e ) Lars Siggesson Sparre, Svea Rikes Råd och RiksMarsk, alla nuvarande Sparrars stamfader, var en av de 6 Herrar som jämte Gustaf Wasa gåvos Christjern till gisslan 1518, då denne skulle hava sammanträde i Stockholm med Riksföreståndaren Sten Sture den Yngre, och vilka Christjern mot all folksrätt som fångar till Danemark bortförde. Han var son av Riks- Rådet Sigge Larsson Sparre till Skoteby och Fru Christina Månsdotter Natt och Dag. Han var Gustaf I :s trognaste vän, och blev av honom vid dess död 1559 ömt saknad. ( f ) Sten Eriksson Leijonhufvud, Drottning Margareta Leijonhufvuds broder, stamfar till alla nu levande Grevar Leijonhufvud. Hans åtskillige beskickningar till Frankrike, England, Hessen och Danemark, Konung Gustafs förtroende, och Konung Erik XIV :s misstroende, allt detta har gjort honom ävenså namnkunnig i Svenska Historien, som den del han tog i alla de märkeliga händelser, som timade i detta tide- varv. Han blev till döds sårad den 29 Sept. 1568 vid Konung Erik XIV :s avsättande, och dog tvenne dagar därefter. Upp- höjd i Greveligt Stånd efter dess död, vid dess systerson Johan III :s Kröning. ( g ) Gustaf Olofsson Stenbock, Sveriges Rikes Råd och Marsk, stamfader för alla nu levande Stenbockar, en av de första Svenska Friherrar, vid Erik XIV :s Kröning. Var Drott- ning Catharina Stenbocks fader, och Drottning Margareta 76 
 
 
 
 
 d r a m at i k Leijonhufvuds svåger genom sitt gifte med Brita Leijonhuf- vud, följakteligen Konung Gustaf I :s både svåger och svärfader. (h) Tord Bonde, alla nu levande Bondars stamfader. (i ) Knut Eriksson Kurck, så väl som Erik Fleming, Axel Posse till Hällekis och Tord Bonde, alla fyra Riksens Råd, undertecknade Strängnäs Val-Akt 1523, genom vilken Gustaf I . blev till Svea Konung upphöjd. Erik Fleming förde Svenska Flottan med heder och lycka. (k) Peder Olofsson Hård till Häringe, Svea Rikes Råd, och av Konung Gustaf I . satt till Ståthållare på Stockholms Slott, då han det erövrade från Christjerns folk den 21 Junii 1523. (l ) Svante Sture, Sveriges Rikes Råd och Riks-Marsk, Greve till Stegeholm och Västervik, var vid Stockholms befrielse ej mer än 5 år gammal. Hans förstånd och snille skall ej varit sva- rande mot hans goda hjärta och nit för sitt Fädernesland. Hans trohet mot Gustaf I . blev satt på många prov, men var aldrig tvivelaktig, fastän kärleken och ärelystnaden tycktes båda för- ena sig att göra honom till Gustafs ovän ; ty det var icke nog för honom att se Gustaf innehava det äreställe, som syntes, genom hans faders och farfaders förtjänster, honom själv vara ämnat. Brinnande av kärlek för Margareta Leijonhufvud, och redan med henne förlovad, måste han dock lämna henne åt Gustaf till Gemål, och nöja sig med att bliva dens svåger, vars älskare han varit. Han vägrade ofta med frimodighet Svenska Kronan, så väl då Lübeck tvenne gånger erböd honom sitt bistånd, som i synnerhet, och ännu med mera förakt, då den upproriske Dacken ville utropa honom för Konung. Sedan han vid 5 års ålder undsluppit Christjerns blodgirighet och Sevrin Norrbys politik, måste han i en hög ålder av 60 år och då han beklädde 77 
 
 
 
 
 kellgren den högsta Rikets värdighet, se sig med de sina ett offer för Erik XIV :s raseri, och blev tillika med sin son, Nils Sture, mör- dad av Konungens egen hand, på Uppsala Slott d. 4 Maji 1567. (m) Per Brahe, Konung Gustaf I :s systerson, var endast tre år gammal vid Stockholms erövring. Hans Fader, Joakim Brahe, miste livet vid blodbadet d. 4 November 1520. Modren, Mar- gareta Wasa, lämnade vid sitt senare gifte alldeles sin son uti Gustaf Erikssons vård. Av denne Konung blev han upphöjd till RiksRåds-värdigheten och av Konung Erik XIV . till Greve av Visingsborg och RiksDrots. Han var stamfader för Grevarne Brahe, en lärd man, mycket brukad i Rikets värv och känd i den lärda världen av dess historia om Konung Gustafs regering. (n) Erik Johansson Wasa till Rydboholm, Sveriges Rikes Råd, Konung Gustaf den I :s fader, var den förste av de världs- lige Herrar, som måste böja sitt oskyldiga huvud under bödels- yxan, då Christjern uppoffrade de förnämsta av Sveriges Adel och medborgare, d. 4 November 1520. (o) Av alla de grymheter, som Christjern utövade under dess korta men blodiga regering, var de bägge unga Ribbingars mord den mest omänskliga och minst tjänande till hans avsik- ter. Desse bägge oskyldiga tyrannens offer voro Lindorm Rib- bings söner, den ena åtta, den andra fem år. När den yngre brodren såg den äldres blod, sade han till bödeln : Kära fläcka icke så mina kläder, jag får bannor av min mor. Bödeln rörd kastade svärdet ifrån sig, men Christjern lät strax kalla fram en annan, som först halshögg barnet och sedan den medlidande. ( p ) Sten Sture den Yngre undfick ett dödeligt skott i låret vid slaget som stod emot Christjerns troppar vid Bogesund ; fördes till Strängnäs, där han avled den 9 Februarii 1520 och 78 
 
 
 
 
 d r a m at i k begravdes i Riddarholms Kyrkan. Några dagar efter blodbadet i Stockholm och nio månader efter Riksföreståndarens död, lät Christjern uppgräva dess döda kropp, och densamma stycka att ikring Riket uppsättas på stegel. ( q) Anders Persson, en rik Bergsman på Rankhyttan i Da- larne, som varit känd av Konung Gustaf I . i hans ungdom, och då han vistades vid Akademien i Uppsala, var den förste hos vilken Konung Gustaf tog tjänst vid sin ankomst till Dalarne, och av vilken han då njöt bistånd och trohet. Han lät sedan för- leda sig att deltaga uti det bekanta Dalupproret 1531, i anled- ning av klockornas utlevererande. ( r) Detta är blott en Dramatisk dikt. Cecilia af Eka, Gustafs moder, bortförd i fångenskap till Danemark, ändade där med tvenne dess Döttrar sina dagar i tyrannens bojor. Hennes dödsår är obekant. 
 
 
 
 
 
 
 
 
 GUSTAF ADOLF OCH EBBA BRAHE, LY R I S K D R A M I TRE AKTER. första gången uppförd den 24 januarii 1788. 
 
 
 
 
 
 
 
 
 TILL HANS MAJESTÄT KONUNGEN. Allernådigste Konung ! Till Eders Majestät återställes i tacksam underdånighet detta lån. Allt mitt bemödande har varit, att kunna lämna det tillba- ka, oskadat av en ny, icke nödig, prydnad. Med så ringa förtjänst, om jag ock vågar hoppas den, fram- träder i dag andra gången mitt namn, i glansen av ett ovanfrån tilldelt ljus. Månge Regenter hava hägnat och belönat värdige Snillen ; få, förelyst dem med egne mönster : eftervärlden skall nämna en enda Konung, som än belönat den förtjänst Han Själv givit, än mottagit belöningen av dem han skänkt efterdömet. Om, under en sådan Konungs Spira, i ett Land där Vitter- heten, nu delat, nu prytt Majestätets ära, dock ingen Demosthe- nes, ingen Sofokles uppstodo ; då säge man utan tvekan : Detta land skall ej äga dem : Denna jord bär ej Snillen. Med djupaste vördnad framhärdar, Allernådigste Konung ! Eders Kongl. Majestäts allraunderdånigste och tropliktigste tjänare och undersåte, Johan Henric Kellgren. 
 
 
 
 
 PERSONERNE. GUSTAF ADOLF. EBBA BRAHE , Dotter av Riks-Drotsen Greve Magnus Brahe ; älskad av Gustaf Adolf. CHRISTINA av Holstein, Carl IX :s Änke-Drottning, Gustaf Adolfs Mor. Greve JACOB PONTUSSON DE LA GARDIE , Fältherre. LARS ERIKSSON SPARRE , Konungens Kapten av Gardet. MÄRTA BANÉR , Lars Sparres Fru, Ebba Brahes Förtrogna. JOHAN , Färjekarl på Öland. CATHRINA , Johans Syster, Ebba Brahes fordna Amma. ERIK , Cathrinas Son. SIGRID , Johans Dotter, Eriks Fästmö. SVEN , Johans Son, Småländsk Ryttare. MARIA , Cathrinas Dotter, Svens Fästmö. Konungens Livknekt. En av Änke-Drottningens Hovmän. En Härold. 
 
 
 
 
 GUSTAF ADOLF O C H EBBA BRAHE. FÖRSTA AKTEN. Teatren föreställer en Vestibul av Kalmars Slott, som är öppen i fon- den, där man ser Öland på avstånd. FÖRSTA SCENEN. CHRISTINA. HOV-FRUNTIMMER. Christina. Nej, jag det svär ; så vekliga band Skola ej fästa en Hjältes hand. Är jag ej mor ? – och min son skulle våga Att trotsa min vilja, att få mitt förakt ! Är jag ej Drottning ? – Och gilla en låga Som sårar min ära, som hotar min makt ! Nej, kännen bättre er Drottnings förmåga ; Nej, heligt jag svär ; dessa vekliga band Skola krossas i dag, än i dag av min hand. Ko r . Vi känne dig, Drottning ; än har du förmåga Att rycka din son ur så vekliga band. Christina. Vad skymf för er, för mig ! Ni Ebba Brahe lyda ? Hon eder Drottning bli, som nyss er like var ? Dess minsta blick er nåd, er onåd tyda, 85 
 
 
 
 
 kellgren Dess minsta ord för er ett vördat Gudasvar ? Och jag, jag skulle se… o blygd för mina dar !… En Kronas skrud min undersåte pryda : En Spira i den hand, som nyss mig tjänat har ? Christina. Nej, jag det svär, jag allt skall våga, Att släcka en så veklig låga, Att bryta ett så brottsligt band.     Ko r e n . Ja, Drottning, gå att allting våga, Att bryta ett så brottsligt band. E n av Fr u n t i m r e n . Men kärlekens och hjältens styrka ! Med skönhetens och bördens rätt !… Christina. Allt bör ett hastat motstånd yrka, Snart blir oss segren mindre lätt. Vem, ni en likes lagar dyrka ? Jag på min Tron se Brahes ätt ?… Nej, stridom med förenad styrka Mot en gemensam oförrätt. Ko r . Ja, stridom med förenad styrka Mot en gemensam oförrätt. Christina. En dyrbar tid vår skyndsamhet begär, Om än i dag min son med seger återländer, Vår blygd ej hindras kan, vårt anslag fåfängt är, Och Spiran och min makt i Ebba Brahes händer. Så hören mitt beslut – Det band som ödets makt, Som själva dödens hot ej kan försvagat göra, 86 
 
 
 
 
 d r a m at i k Plär kärlek själv, uti förtvivlan bragt, Vid minsta skymt utav förakt Uti ett ögnablick förstöra. Vårt kön så bildat är ; och kärlek i vårt bröst Åt högmod första rummet giver – Snart väckas skall en svartsjuk iver I Ebba Brahes själ ; en sårad äras röst Skall ropa hämnden an. Så, villad i min snara, Förblindad i sitt raseri, Hon endast söka skall sin heder att försvara, Och hellre svika själv, än övergiven bli – Ren De la Gardie, krönt av ära, Vart ögnablick är väntad till vår strand ; Han icke dröja lär, att Ebba Brahes hand Till sina segrars lön begära ; Och hämnden giva skall vad icke kärlek ger. Blott döljom väl vad tävlare han äger, Tills ej hans val kan ryggas mer. ANDRA SCENEN. EN HOVMAN. DE FÖRRA. H ov m a n n e n . Ett Sändningbud ifrån vår Konungs läger Begär, o Drottning ! nalkas er. (Ebba Brahe och Märta Banér synas i fonden.) Christina. Hon kommer. Följen mig. Gå, rädens ingen fara ; Blott lyden mina råd. 87 
 
 
 
 
 kellgren Vår vaksamhet bör svara Mot hennes överdåd. Ko r av Fr u n t i m r e n , vid utgåendet. Vi frukta ingen fara ; Vi följa dina råd. Vår vaksamhet skall svara Mot hennes överdåd. TREDJE SCENEN. EBBA BRAHE. MÄRTA BANÉR. Ebba Brahe, som med oro inkommer på Teatren. Nej, fåfängt du mig trösta söker, Min älskare mig trolös är. Vart ögnablick det kval föröker, Som om mitt öde aning bär. Nej, fåfängt du mig trösta söker, Jag glömd och övergiven är. Den blick jag över havet sänder, Bland falska bilder vilse far : Min suck med vädret återvänder, Och återvänder utan svar. M ä rt a B a n é r . Tro ej din sorg, förkväv din smärta. Stå ej mitt råd, min bön emot. 88 
 
 
 
 
 d r a m at i k Ebba Brahe När döden nalkas till mitt hjärta, Skall jag ej bäva för dess hot ? Ti l l s a m m a n s . M ä rt a B a n é r . Det är din sorg som faran öker, Som dig en fåfäng aning bär.     Ebba Brahe. Vart ögnablick det kval föröker, Som om mitt öde aning bär. Ebba Brahe. Nej, fåfängt du mig trösta söker, Nej Gustaf Adolf trolös är. Ti l l s a m m a n s . M ä rt a B a n é r .  Räds, att så lågt en Hjälte döma,  Som dig beständigt värdig var.  Nej, Gustaf Adolf kan ej glömma   Den han sin trohet svurit har. Ebba Brahe. Vad av hans långa tystnad döma, Än att den grymme mig bedrar ? Att Gustaf Adolf hunnit glömma De löften han mig svurit har. Ebba Brahe. Hur kan för någon tröst mitt hjärta öppet vara ? Den bröllopsfest man redan tillredd ser, Vem ämnas den ? Säg grymma ! hör mig, svara. Vem tror du är den brud man De la Gardie ger ? M ä rt a B a n é r . Man tvingar dig ? – Välan ! du bör då själv förklara, Att ej din hand dig tillhör mer. Ebba Brahe. Men Gustaf Adolf vet min fara – Om han ej bryta vill sitt hjärtas fordna band, 89 
 
 
 
 
 kellgren Vi skyndar han ej hit sitt anspråk att försvara ? Vi får jag ej ett ord till tröst utav hans hand ? M ä rt a B a n é r . Hör blott den tröst ditt hjärta giver : En Hjälte älskar dig ; och trohet är en dygd. Ebba Brahe. Men mot Christinas hot, mot avunds hätska iver Vad kan försvara mig ? M ä rt a B a n é r . Ditt mod, och Himlens skygd. Duo. Ebba Brahe.  Dolda vittne till min plåga,  Svagas värn, och uslas tröst !  Hör ett sårat hjärta fråga :  Är ej kärleken din röst ?  Ack ! så hägna själv den låga,  Som du tänt i detta bröst !  M ä rt a B a n é r . Dolda vittne till dess plåga, Giv ett sårat hjärta tröst ! Se vad ömhet i dess låga, Hör vad oskuld i dess röst ! (Man ser en båt komma från Öland. En bondgosse och en bondflicka anlända till stranden.) Ebba Brahe. Ett segel nalkas oss. Mig Himlen velat höra. Mitt öde snart förkunnas skall. M ä rt a B a n é r . Jag går att spörja deras kall, Och dem med skyndsamhet till dina fötter föra. (Hon går ned till stranden.) 90 
 
 
 
 
 d r a m at i k FJÄRDE SCENEN. EBBA BRAHE, ensam. O Du, som fordom älskat mig ! Du som min hela dyrkan vunnit, Det enda jag i världen funnit Varvid mitt hjärta fästat sig, Mitt hjärta evigt fästat sig ! Om du din Ebba kan försaka… Vad tvekan !.. Nej förlåt, förlåt ! Men dessa stormar som mig skaka, Men dessa svek som kring mig vaka, Barbarers löje vid min gråt !… Ack Gustaf Adolf ! kom tillbaka, Kom, skynda, fräls din brud, din maka Ur våld och snaror och försåt. Din äras pris, din högsta lycka, Du svor det själv, det var min hand : Skall detta pris man från dig rycka, Den stund du segrar för ditt Land ? Ej Kronans glans, ej Tronens heder Är vad min låga åtrå leder : Nej, Ebba Brahe känner sig. Nej, hennes hjärta dristigt säger : Av alla skatter världen äger Vill hon allenast äga dig. 91 
 
 
 
 
 kellgren FEMTE SCENEN. MÄRTA BANÉR. EBBA BRAHE. SIGRID och ERIK , som bära en korg med blommor. M ä rt a B a n é r , till Ebba Brahe. De gått att söka dig. Ebba Brahe, med häftighet. Ack ! skynden, mina vänner, Vad bud från Kungen fören I ? (Sigrid och Erik se på varannan med förundran.) Sigrid. Från Kungen ! med förlov… vem, Nådig Fröken.. Vi ? – Månn Fröken icke mer sin lilla Siri känner ? Erik. Minns Fröken Ebba ej den stackars Erik mer ? Ebba Brahe, med ömhet. Jo, mina barn, helt visst jag känner er. Erik och Sigrid. Duo. Vackra Fröken, tag emot Denna skänk av våra händer. Vad er tacksamheten sänder, Lägger oskuld för er fot. 92 
 
 
 
 
 d r a m at i k Erik. Dessa blommor ä en gåva Av den fattigas förråd ; Enda värde de sig lova Är en blick utav er nåd. Båda. Utan skryt uti sin prydnad, Enkla som vårt hjärtelag, Må de vittna om vår lydnad, Som de teckna ert behag ! Sigrid. Lika mycket, sade pappa, Vad man sina vänner ger. Våra villkor äro knappa, Men vi älska desto mer. Gods och guld och rara skänker Hennes fästman icke spar ; Välment hjärta, som jag tänker, Framför guldet värde har. Erik. Denna krona, ropte mamma, Ser ni, barn, vad den är söt ! Säj, att Frökens goda amma Den med glädjetårar knöt. Denna myrt, vad den blir fager Till en brudkrans, sade Sven, När Grev Jacob med sin lager Går att sammanfläta den ! 93 
 
 
 
 
 kellgren Båda. Om vårt offer er behagar, Har vår önskan nått sin höjd. Himlen skydde edra dagar ! Kärlek fylle dem med fröjd ! Ebba Brahe till Märta Banér. Du hör det. Allt mitt hopp försvunnit. Mitt bröllop allmänt sport… Vad tror du själv ? Bekänn… Dess tidning ren i går till Ölands stränder hunnit ; Och intet svar ! och intet svar, min vän !.. Erik. Vi skall ej en hjälm för min panna sig skicka ? Vi har jag ej år och styrka, som mod ? Hur nöjd för min Kung, för mitt land och min flicka Jag gick att i dag få våga mitt blod ? Min sann, skulle fienden vackert få lära, Om Erik har hjärta att slå och gå på ; Och se då, min Siri, se då !… Då skulle din kärlek bli lön för min ära, Och Erik som hjälte i brudstolen gå. – Vad Ryttar-Sven som bäst lär fienden förfära ! Vi kan ej även jag min del i segren få ? Ebba Brahe. Ack ! striden har begynt. M ä rt a B a n é r . Och segren är oss lovad, Och segrarn innan kort är här. 94 
 
 
 
 
 d r a m at i k Ebba Brahe, tar av sig ett guld kors och ger det åt Sigrid. Med denna lilla skänk utav min hand begåvad, Du ej din Fröken glömma lär. Mitt barn ! vad ville hon ej giva Att äga få det lugn, som du inom dig bär ? Sigrid och Erik. Skulle ni ej lycklig bliva, Som så god och vacker är ! (De gå bort.) Sigrid, som kommer tillbaka med häftighet. Men ack ! så när jag glömt… men tyck ej illa vara ! Ett brev… E b b a o c h M ä rt a . O Gud ! ett brev !.. till vem ? Sigrid. Se här ! M ä rt a B a n é r . Till mig, Och från min man… Sigrid. Farväl ! Ebba Brahe. Det skall min dom förklara, Bryt, skynda, läs… M ä rt a B a n é r . Min vän, ack stilla dig ! 95 
 
 
 
 
 kellgren SJÄTTE SCENEN. MÄRTA BANÉR. EBBA BRAHE. M ä rt a B a n é r läser brevet. Ebba Brahe följer hennes ögon och läser över axeln. »Om segren åt vårt mod av Himlens nåd förunnas, I morgon i din famn han mig tillbaka för. Man ren ett önskat bud från Knäryd nalkas hör. Ett dubbelt giftermål…« (Hon stannar hastigt.) Ebba Brahe. Ack ! här min död förkunnas. (Hon rycker brevet av Märta Banér och läser.) »Ett dubbelt giftermål skall knyta fredens band Med Konungarnes systrars hand«. – En blixt dagat upp mina öden. Föraktad, förkastad, förglömd, O Gud ! lät mig tröstas av döden ! Min blygd uti graven bli gömd ! (Hon faller ned av vanmakt. Man ser Drottningen komma.) M ä rt a B a n é r . Ack ! Drottningen är här.. Kom, skynda att mig följa… Ett fåfängt rykte lätt bedrar… Jag skriver.. Än i dag skall ett förnyat svar.. Fly ! – eller för dess blick sök att din oro dölja. (Hon går ut.) 96 
 
 
 
 
 d r a m at i k SJUNDE SCENEN. CHRISTINA. EBBA BRAHE. HOV-FRUNTIMMER. Christina i fonden, till sina Fruntimmer. Man De la Gardies skepp till hamnen nalkas ser. Vart enda ögnablick är vådligt att förspilla. Min myndighet, ert råd, dess ovisshet – – – än mer, Den tidning som min son i mörka uttryck ger. Allt skall dess häpna själ i våra nät förvilla. (Till Ebba Brahe.) Kom Ebba, kom, med glädje hör Ett bud som frid och sällhet för. Snart skall mitt hjärta mer ej bäva, Att se min son bland dödars hot I stridens eld beständigt sväva, Då snart till Hymens altarfot Han går, att krigets åska kväva. Ko r av H ov - Fr u n t i m m e r . Snart skall vårt hjärta mer ej bäva, Att se vår Kung i faror sväva. Han går till Hymens altarfot, Att krigets åska kväva. Ebba Brahe. Kan hat och kärlek samma dag I samma hjärtan lågor nära ? Christina. En Konung älskar blott sin ära ; Hans Rikes väl är hjärtats lag. 97 
 
 
 
 
 kellgren Ebba Brahe. Vad grym, vad falsk regeringslära ! Kan Gustaf Adolf gilla den ? Christina. Vad större ljus vill du begära ? Se här, känn här hans hand igen. (Hon ger henne ett brev.) Ebba Brahe, läser darrande. »Jag endast bort de plikter fråga Som kräva nyttan för mitt Land ; Jag Christjern ger min systers hand. En mera ljuvlig eld skall ärva krigets låga, Ett dubbelt giftermål befästa fridens band.« (Med utrop.) Olyckliga ! fördölj din plåga ! Christina. Du ser, din heder var mig öm : Lyd vad i dag dess röst dig föreskriver. Bliv De la Gardies brud. Gå, hämna dig ; förglöm En trolös, som dig övergiver. Ebba Brahe. Nej, han ej bryta kan vad han vid Himlen svor. Hans löfte heligt är, och skyddat av hans ära. Christina. Vad högmod ! – Tillhör dig en Kung dess plikter lära ? Förmätna ! du dig värdig tror, Att rätt för Kungars barn till Tron och Spira bära. 98 
 
 
 
 
 d r a m at i k Ebba Brahe. Med blygsam känsla av min rätt, Jag ej om andras värde dömer, Men tro ej, Drottning, att jag glömmer En skyldig aktning för min ätt. Då Wasars blod från äldsta tider Med Brahes blod förenat var, Månn deras ättlings ära lider Utav det val dem hedrat har ? Christina.  Ebba Brahe. Din djärvhet bort min hämnd  Hur svårt att hoppets uttryck förtjäna ;  läna, Din blindhet mig till ömkan rör.  När hjärtat i förtvivlan dör. Christina. Om dig ett ädelt högmod driver, Om känslan av din värdighet ; Välan ! min son dig övergiver, Vad råder då din skyldighet ? Ebba Brahe. Om han sitt löfte trolös bliver, Jag dock mitt löfte hålla vet. Christina. Vad höjd av dårskap dig förvillar, Att i din blygd din ära se ! Ebba Brahe. Förnuftet edra rådslag gillar, Men hjärtat kan ej bifall ge. 99 
 
 
 
 
 kellgren Christina. En Hjälte, född att dig behaga, Snart läka skall ditt hjärtas sår. Christina. Ej mindre värd, att priset taga Där kärleken än lyckan rår, Han lagerkrönt ur striden går, Att dig till altaret ledsaga.        Ebba Brahe. Vem, jag en Hjältes hopp bedraga, Som sig min ömhet förespår ? Vem, han mitt tvungna löfte taga, Då jag hans fria dyrkan får ? Nej, Ebba Brahe ej förstår, Att Himlen med en ed bedraga. Christina. Lyd, följ den hand, som än förmår Att dig ur olycksfallet draga. Ebba Brahe. Er grymma hand mig döden ger. Christina. Ett dårat hopp ditt högmod sårar. Ebba Brahe. Se min förtvivlan, mina tårar ! Christina. Jag blott din plikt, din våda ser. (Hon går bort.) 100 
 
 
 
 
 d r a m at i k ÅTTONDE SCENEN. EBBA BRAHE. HOV-FRUNTIMMER. Ebba Brahe. Hon lämnar mig. Vad skall jag döma ? Vad har mig ödet förelagt ? E n av Fr u n t i m r e n . Förglöm den dig har kunnat glömma. Ko r . Ja glöm den dig har vågat glömma, Bemöt föraktet med förakt. Ebba Brahe. Jag skulle trott, om man mig sagt, Naturen förr sin ordning byta, Än Gustaf Adolf äga makt Att sina löften bryta. E n av Fr u n t i m r e n . Förgät det hopp som dårat dig, Se blott det säkra fall dig ämnas. Ebba Brahe. Skall minsta hopp ej övrigt lämnas ! Den Förra. Det enda hopp dig övrigt lämnas, Det är att hämnas. 101 
 
 
 
 
 kellgren Ko r . Det är att hämnas. Ebba Brahe. Vad gruvlig plikt, o Gud ! att hämnas, När hämnden endast drabbar mig ! E n av Ko r e n . Kom, Ebba Brahe, minns din heder, Din börd, ditt namn, ditt tänkesätt. En Annan. Minns från vad blod du härkomst leder. En Annan. Minns dina höga fäders rätt ! A l l a Tr e Ti l l s a m m a n s . Vet, att den blygd du dig bereder Skall fläcka glansen av din ätt. Ko r . Ja, räds den blygd du dig bereder Skall fläcka glansen av din ätt. Ebba Brahe, med stolthet. Välan ! Jag hämna skall min ära. Ja, trolöse, du själv det vill ; Du själv mig gått att vägen lära : Mitt hjärta hör dig mer ej till. 102 
 
 
 
 
 d r a m at i k Ko r . Dröj ej ett ögnablick att hämnas. Din Drottning väntar på ditt svar. Ebba Brahe. Säg, att mitt bifall henne lämnas, Säg, att min ära segrat har. Ko r . (De fatta henne under armarne att föra henne med sig.) Så kom. Ebba Brahe. Ack ! dröj – – – Ko r . Dröj ej att hämnas. Kom följ. Ebba Brahe. Jag kan ej. Ko r . Följ, var snar. Ebba Brahe. Vad dödlig svaghet mig betar ! Ebba Brahe. O hämnd ! o känsla av min heder ! Vi skall jag bäva vid din röst ? Är dygdens väg den väg du leder, Vi kännes ångren i mitt bröst ?         Ko r . Förglöm din svaghet, minns din heder. Hör dina vreda fäders röst. En dygdig hämnd ditt hjärta leder, Tag där ditt mod, känn där din tröst. (De föra henne bort.) 103 
 
 
 
 
 kellgren NIONDE SCENEN. Teatren förändras, och föreställer Hamnen vid Kalmar. Man ser Havet i fonden, och Öland på långt avstånd. På sidan är Slottet och stora Torget. De la Gardies Flotta anländer med fulla segel. En myckenhet folk av alla stånd skyndar sig att emottaga honom. Skep- pen gå tvärt igenom Teatren, och lossa vid förbifarten sina Kanoner, som besvaras ifrån Slottet. En del av Änke-Drottningens vakt upp- marscherar på Torget, att paradera vid De la Gardies ankomst ; den har fronten mot Slottet. Folket betygar sin glädje med uppräckta händer och viftande hattar. DE LA GARDIE . O fficerare av hans medfölje. F ångar. F olket. Ko r av Fo l k e t , som skyndar till hamnen. Han kommer, den Hövding, vars segrande styrka Den stolta Sarmaten med häpnad har rönt. Gå, skyndom att se, att äga och dyrka En Hjälte, den hundrade lagrar bekrönt. (De la Gardie landstiger, och emottages av folket. Han är klädd i harnesk och åtföljd av sina Officerare, 24 fanor och standar, samt Polska och Tartariska fångar av bägge könen.) Ko r av Fo l k e t . Här är han, den Hövding, som fört våra härar På slaktningens fält med vishet och mod. De la Gardie. Ack Sverige ! Den lön du en hjälte förärar, Vem gick ej att köpa den glad med sitt blod ! 104 
 
 
 
 
 d r a m at i k O f f i c e r a r e o c h S o l d at e r , av hans medfölje. Din ära skall höjas Av kärlekens hand, Och segrarn förnöjas I älskarens band. Ko r . Hans ära skall höjas m. m. De la Gardie. Hur lätt att sitt fosterlands heder försvara, Där skönheten priset åt tapperhet ger ! När äran befaller, man trotsar all fara ; När kärleken talar, man faran ej ser. Ko r . När äran befaller, m. m. TIONDE SCENEN. EN HOVMAN. DE FÖRRA. H ov m a n n e n . Kom, Hjälte, tag emot av eder Drottnings händer Det pris ert hjärta sig begär. Ti l l s a m m a n s med Koren. Vad skönast finns i Svea länder Belöna skall vad tapprast är. 105 
 
 
 
 
 kellgren De la Gardie, till fångarne. Jag vill att allt på denna dagen Sig av min glädje gläda må. Gån, fångar, av min hand er frihet återtagen. (Man löser deras bojor.) Ko r av F å n g a r n e . Vad kan i ädelmod hans hjärta övergå ? Vi av hans hand vår frihet få. H ov m a n n e n , till folket. Må, folk, er fröjd förklaras Med lekar, sång och dans ! Må inga nöjen sparas Som ge den högtid glans, Då myrt och lager paras I Hjältens bröllopskrans ! Ko r av Fo l k e t . Vår glädje skall förklaras Med lekar, sång och dans, Och inga nöjen sparas Som ge vår högtid glans. (De la Gardie, åtföljd av sina Troféer, inträder i Slottet, och Högtiden börjas. Balett av Soldater och Fångar.) 106 
 
 
 
 
 d r a m at i k ANDRA AKTEN. Teatren föreställer Färjestaden på Öland. Man ser på ena sidan Fär- jekarlens hus, på den andra några trän, under vilka en gräsbänk och någre trästolar finnas. Bakom synes ett berg, över vilket landsvägen går, och i fonden stora Havet, eller rättare Kalmare Sund, över vil- ket Staden och Slottet synas på långt avstånd. Längs åt stranden, varvid en ekstock ligger fästad, ser man nät uppsatte på käppar att torka ; jämväl andra redskap, som folket är sysselsatt att laga i ord- ning till ett förestående notvarp, då Teatren öppnas. FÖRSTA SCENEN. JOHAN. CATHRINA. MARIA. BONDFOLK av båda könen, som sysselsätta sig med noten. (Cathrina spinner. Maria binder på en krans av blommor och lingonris. En annan flicka bär fram en slipsten med Johan, varefter hon ställer sig bakom dem och kärnar.) Maria. Vad tiden sakta skrider, Vad sysslan långsamt lider I saknad av en vän ! Tre timmar ha försvunnit, Ändå har jag ej hunnit Få kransen färdig än. Det blygs mig och förtryter, Jag skyndar mig och knyter, Och knyter om igen ; Men strax jag fäller handen, Ty ögat är på stranden Och tankarna på Sven. 107 
 
 
 
 
 kellgren Jo h a n , som med ömhet betraktar sin tillkommande sonhustru. Vad tyckes dig, min syster, Blir Sven ej lycklig man ? C at h r i n a . Och såg man, om dig lyster, Var någon flicka fann En brudgum mera yster Och käck och kär än han ? Ti l l s a m m a n s .   Så vacker brud, min sann,  Man ej på Öland fann.  C at h r i n a . Jo h a n . Nej aldrig bättre man Min dotter önska kan. Maria. Det blygs mig och förtryter, Jag skyndar mig och knyter Och knyter om igen ; Men strax jag fäller handen, Ty ögat är på stranden Och tankarna på Sven. Jo h a n o c h C at h r i n a , Ti l l s a m m a n s . Hon fromhet, dygd och seder, Han mod och styrka har ; Vad sällhet och vad heder Oss Himmelen bereder På våra gamla dar ! 108 
 
 
 
 
 d r a m at i k Jo h a n , med löje och förundran, då han ser Maria gråta. Men vad nu, din lilla fjolla ! Gråter du ? Vad finner jag ? Maria. Ack, min Morbror ! Jo h a n . Lustigt lag, Gråta på sin bröllopsdag ! C at h r i n a , med ömhet. Säg, mitt barn, vad kan dig vålla ? Är din brudskrud ej i lag ? Maria. Ack, min Mor ! C at h r i n a . Ett vackert lag, Gråta på sin bröllopsdag ! Jo h a n , med glättighet. Hå ! jag vet väl stackars fjolla ! Vad hon grubblar på för slag. En liten menlös tärna, Som går att ta sig man, Har mycket i sin hjärna, Som nog bekymra kan. Det språnget ifrån flicka 109 
 
 
 
 
 kellgren Till hustru, är ej lätt : Man vill sig gärna skicka På allt försiktigt sätt, Man vet ej minsta pricka Av skyldighet och rätt. – Bör blygsamheten kväva Den röst på hjärtat rår ? Bör kärleken ej bäva För blygsamhetens sår ? Månn älskarn bör beveka, När mannen pocka tör ? Månn kyskheten får neka Vad nöjet skänka bör. – Hur svårt att vägen leta Där man ej spåret har, Och hjärtat söker veta Vad ej i tankan var. Men lät ej ett fåfängt bekymmer dig röra ? Din brudgum rätt gärna lär ge sig besvär, Att snart för sin hustru påtageligt göra, Vad ej för hans fästmö begripeligt är. Maria, med ömhet hela Scenen igenom. Ack ! skall ej mitt hjärta sin fruktan förklara ? Min Sven är i fara, Min Sven är ej här ! Jo h a n , med skämt och hurtighet hela Scenen. Nej, hör på den tokan, som talar om fara ! Är segren ej säker när Kungen är där ? 110 
 
 
 
 
 d r a m at i k Maria. Att endast den grymme sitt liv velat spara Den helgade dag, då vårt bröllop var när ! C at h r i n a . Hur bad jag och sade : Min gosse ! lät vara, Bliv hemma, din lycka, vår ro det begär ; Han svarte : Men hedern befaller mig fara, Det finns ingen lycka, där hedern ej är. Jo h a n . Ja, rätt så, min gumma ! Ja mitt barn, rätt så ! Kan en knekt försumma Att i drabbning gå, När en älskad trumma Ropar : Vän, gå på ? Bör en Svensk förbida Någon flickas hand, Då han vägrat strida För sitt fosterland ? En Svensk ej förfäras… Maria. Men hjälten kan dö. Jo h a n . Vad ädlare död kan av hjälten begäras ? Då skall man med lagrar hans aska beströ. Hans minne skall äras… Maria. Hans fästmö skall dö, 111 
 
 
 
 
 kellgren } M a r . Hans fästmö   av sorg och saknad förtäras, C at h . Då skall hon  Förtäras och dö. Jo h a n . Men hör dessa krukor, som drömma om fara ! Är segren ej säker när Kungen är där ? Maria. Man kan för sitt mod, men för livet ej svara : Den tappraste faller, när ödet begär. Jo h a n . Men kan ej Försynen hans dagar bevara ? Och är ej den tappre för Himmelen kär ? M a r i a o c h C at h r i n a . Ja, måtte Försynen hans dagar bevara, {  älskandes lycka Om   moderlig ömhet är Himmelen kär ! A l l a Tr e , tillsammans. Att fly till dess godhet, vår skyldighet är, Vårt hopp, vår tröst, vår skyldighet är. Ko r av Fi s k a r e . Stormens vreda ilar Hava kvävt sin harm, Böljan stilla vilar ; Sträckom våra kilar Kring dess lugna barm. 112 
 
 
 
 
 d r a m at i k Rika fält, vars gröda Mättar strandens barn, Lät din ynnest flöda ; Lät en lönad möda Fylla våra garn ! Jo h a n . Ren vågens svall sig mindre höja. Min syster fägna dig ; nu lär ej länge dröja Förrn Jerk och Siri äro här. C at h r i n a . Å, Gud ske lov, då får jag höra Hur Fröken Ebba mår, och om hon lycklig är. Maria. Vad skulle väl dess lycka störa ? Grev Jacob henne ren i sina armar bär. C at h r i n a , suckande. Nå, nå, det må så ske. Jag ej den Herren känner. Hur allt med tiden ändras kan ! Nog skulle jag helt tryggt ha svurit, mina vänner, Att Fröken skulle fått en mera förnäm man. På Kalmare Slott, fuller minns jag, hå, hå ! För femton år sen ; Knappt Prinsen lärt tala, och Fröken lärt gå, Men älskades ren, Och kysstes och smektes, Och när det dem nektes Till tårar bevektes : Log en, log en ann ; 113 
 
 
 
 
 kellgren Grät hon, så grät han ; Just som hustru och man. Nå tänk, mina barn, om det hänt sig så väl : Det vor annat än nu ; Då finge ni se gamla Karin, min själ ! En förnämer Fru. Hur allt skulle lockas I kyrkan, och skrockas, Och nigas och bockas, När gunstiga Madam I sin bänk trädde fram… Jo pytt ! mitt hopp kom på skam. Jo h a n , som ser ut åt Sundet. Men tyst, se där en båt. Dig nu, min gumma, gläd ! C at h r i n a . Ack ! är det våra barn ? Jo h a n . Ja, väl ; de redan hamna Till bryggan… C at h r i n a , till Maria. Flicka fort, spring, skynda att omfamna Din bror. Maria, som vänder om, något blyg. Men ser min mor, där är en Herre med ? 114 
 
 
 
 
 d r a m at i k ANDRA SCENEN. ERIK. SIGRID. E n av K onungens LIVKNEKTAR. DE FÖRRA. Livknekten, som skyndar fram, under det Erik och Sigrid stanna kvar att fästa båten. Gomiddag, kära Far ! Jo h a n . Gussigner, kära Herre ! Livknekten. En sadlad häst : var snar ! Jag mycket bråttom har. Jo h a n . Ja, det var fuller värre. Gunå mig fattig karl ! Jag ingen häst på hållet har kvar. Livknekten. Fort hit med en häst, kära Far ! I flygande till Lägret jag far. johan. Jag äger blott en fåle, Men yr som all di skam. Livknekten. Jag vånnar själv hin håle, Så skall han nog gå fram. 115 
 
 
 
 
 kellgren Jo h a n . Ett ögnablick allenast, Och Brunte sadlad är. Livknekten. Ja, skynda dig, var genast Uppå minuten här. ( Johan går att sadla hästen. Cathrina och Maria gå ned åt stranden.) TREDJE SCENEN. LIVKNEKTEN, ensam. Vad misstänkt sammanhang ! – Vad påfund kan man ämna ? Knappt anländ… av en vakt i hälarne förföljd, På Slottet innestängd, för Frökens åsyn döljd, Jag nödgas att mitt brev i andra händer lämna. En hastad återfart… de ord man hördes nämna Om bröllop, tårar, tvång, förtvivlan… allt har gjort, Att något svek jag frukta bort. Jag känner Kungens låga, Och Frökens blödighet, Och Drottningens förmåga, Och Hovets listighet ; Men Himmel ! kan man våga En sådan våldsamhet ?… Jo, jo, på säkra grunder Den saken fruktas må ; Man bör av slika funder Ej något gott förstå : 116 
 
 
 
 
 d r a m at i k Där hemlighet är under, Är snaran ovanpå. (Under Livknektens Scen, ser man Catharina, Maria, Erik och Sigrid om- famna varandra vid stranden, och sedan förena sig med Fiskarena, som dra- ga noten till lands, och samla fisken i korgar och byttor, att föra den till byn.) Ko r av Fi s k a r e n a . Samloms hela Roten ! Flinkt och fort ! lät gå. Alle man i noten ; Spänn emot med foten ; Friska tag ! Se så ! Dig vårt offer bära, Moderliga Hav ! Är vår plikt, vår ära : Lycklig för de kära Är den skatt du gav. FJÄRDE SCENEN. LIVKNEKTEN . JOHAN , som med skyndsamhet kommer tillbaka. Jo h a n . Hästen är färdig, och allt uti sitt skick. Ni torde törstig vara ; Kom tag en styrkedrick. Livknekten. Jag har ej tid att spara Ett enda ögnablick ; Men finns ej någon genväg att fara ? 117 
 
 
 
 
 kellgren Jo h a n . Jo, när ni ridit har Ett stycke nerom hagen, Där rågen ligger slagen ; Ni straxt åt höger tar, Sen över berget far, Sen har ni skogen kvar ; Där löper stora vägen, Då blir ni ej förlägen. Farväl ! Livknekten. Så så, jag råkar väl. Stor tack, farväl ! Jo h a n . Farväl ! farväl ! (Mot slutet av denna Scen ser man folket komma fram från fonden av Teatren. Johan står i djupa tankar, och märker ej att Erik och Maria häl- sa på honom flera gånger.) FEMTE SCENEN. JOHAN. CATHRINA. ERIK. MARIA. SIGRID. FISKARE-FOLKET. Sigrid, yr och glad. Se godag, min söta Pappa ! Jo h a n , i tankarne. Stackars Brunte ! Gu ge nu, Att du ej må modet tappa ! 118 
 
 
 
 
 d r a m at i k Sigrid, otålig. Se då hit, min söta Pappa ! Jo h a n . Fattig Brunte ! Sigrid, rycker honom i armen. Men, se nu, Jag vill klappa Söta Pappa. Jo h a n , uppväckt ur tankarna. Ack min Siri ! är det du ? – Nå så sätt dig, lilla näbba, Och berätta vad du vet. C at h r i n a , ömt och nyfiket. Säg hur mådde Fröken Ebba ? Säg oss, log hon eller grät ? Jo h a n . Var er gåva i dess tycke ? C at h r i n a . Var hon nöjd med blommorna ? Sigrid. Å, min Faster, mycke, mycke. Jo h a n . Än med kronan ? 119 
 
 
 
 
 kellgren Sigrid. Mycke, mycke. Maria. Än med kransen ? Sigrid. Mycke bra. (Till bondflickorne, som alla samlat sig omkring henne.) Ser ni vilket vackert smycke Som hon gav mig ! Flickorna, med ett långt rop av förundran. A –––––– ! Sigrid. Nå vet ni, Flickor, det var så grant, Så grant på Slottet och dejligt ! Knappt vet jag ännu om allt var sant, Ty vad jag såg var outsäjligt. Vad där var buller och stoj och klang ! Burulurum ! sade Trumman, och skrällde ; Tututu, tututu ! sa Trumpeten, och sang ; Puff, puff ! sa Kanonen, och smällde. Men Fröken hon teg, och såg upp till Gud, Och grät och suckade bara. Då tänkte jag så : Hur kan en brud Ej glad och lyckeliger vara ? När klockorna ringa i kväll : pång, pång ! Vad hjärtat i bröstet skall picka ! Då blir ej vägen till Kyrkan lång… 120 
 
 
 
 
 d r a m at i k Erik. Vad tror du om mig då, min flicka ? C at h r i n a . Nå minns, mina barn, vad Karin har spått, Och sagt om Fröken och Kungen : Om någon annan dess hand har fått, Så är hon visserligen tvungen. Sigrid. Och som hon feck höra att slaget begynts, Hon när var på vägen att svimma… Erik, till Johan . Men har då ingen från lägret synts ? Det är ju helt tyst sen en timma. Jo h a n . Ja, rättnu jag själv bekymrader blir. Det tycks, som likväl nu vid laget Vi borde sett komma Kurir på Kurir… Alla Flickorna, med förskräckelse. Ack, tänk om vi tappat slaget ! Jo h a n , förtretad. Fy, fy ! mina barn, den fruktan kan jag, Som gammal soldat, icke gilla. Blott Kungen ej hänt något ont i dag !… 121 
 
 
 
 
 kellgren Maria. Blott Sven ej hänt något illa ! Erik. Mig lyster att ro kring udden blott, Där ser man ju Danska flottan ; Är den sin kos, då är allting gott… Ko r , med utrop. Övermåttan bra, övermåttan ! Erik. Nu gången I upp på berget där, Tills ut på fjälen jag hunnit ; Och när jag viftar med hatten, så här ! Då är det tecken att vi vunnit. Ko r , (De vifta med hattarne, så som Erik gjort.) Bra, bra ! du viftar med hatten, så där ! Ack, tänk vilken fröjd om vi vunnit ! ( Erik stiger i båten och ror bort. De övrige gå alla upp på berget.) 122 
 
 
 
 
 d r a m at i k SJÄTTE SCENEN. GUSTAF ADOLF och LARS SPARRE , som med hastighet komma in på Teatren. L. Sparre. Men, eder hälsas vård, min Kung !… Knappt striden lyktat, En nödig vila bjuds, den glöms, den offras opp ; En blink, och ni är här – Knappt med så hastat lopp Er fiende i dag för edra vapen flyktat. G u s t a f A d o l f. Han flydde döden blott – Jag oviss svävar än Emellan lyckans höjd och tusen dödars fara. Vad vet jag ?.. Ebbas sorg, dess svaghet, Hovets snara, Min grymma moders hat… döm Sparre, döm, min vän, Hur dyrt vart ögnablick bör för mitt hjärta vara. Emellan skilda plikter dragen Av kärlekens och ärans band ; Av fruktan för mitt väl betagen, Av nit att strida för mitt Land ; Jag främst den Gud min dyrkan givit, Som först bort segra i mitt bröst : Jag dygdens lagar trogen blivit, Och går att lyda nöjets röst. (Han visar på Kalmar.) Se här, min vän, i detta Slott, Där bor mitt hjärtas sanna lycka. Vad annars ägde hjältens lott ? – En krans, att barnets hjässa smycka ; Och dygden ? – sina törnen blott ; Och Kronan ? – blott sin tyngd att trycka – Nej, tom och fruktlös är den gåva 123 
 
 
 
 
 kellgren Vars känsla ej till hjärtat hann ; Den sällhet äran synes lova, Allena kärlek giva kan. L. Sparre. Men säg mig, kan er hand mot fridens villkor fela ? Det växlade förbund med Christjern förestod… Hans egen dotter… G u s t a f A d o l f. Går att dela Min broders Tron ; den tron som De la Gardies mod Berett Carl Philips dygd – Men timmarne försvinna, Och ingen nalkas oss. Gå Sparre, skynda dig, Bestyr vår överfart ; men räds att röja mig : Jag okänd söka vill att Kalmar stränder hinna. SJUNDE SCENEN. GUSTAF ADOLF , ensam. O Du, vars kärlek detta bröst Har andats in med livets anda, Att ljuvhet i dess mödor blanda, Behag i skyldigheters röst ! För din skull älskar jag de dagar Som Himlens godhet skyddat har, För din skull hedrar och behagar Den lagerskrud min hjässa drar. Du värdig är en Krona bära ; Jag segrat : jag är värd din hand. Du tänt mitt mod ; så njut min ära, Och dela dyrkan av mitt Land. 124 
 
 
 
 
 d r a m at i k ÅTTONDE SCENEN. GUSTAF ADOLF. L. SPARRE. JOHAN. L. Sparre, till Johan. Du sagt att ingen finnes, Som båten föra kan ? Jo h a n . Det går mig nog till sinnes. Gunå mig arma man ! G u s t a f A d o l f. Vad nu ? Vad säger han ? L. Sparre. Att ingen enda finnes, Som åran föra kan. Jo h a n . Gunå mig arma man ! Det går mig nog till sinnes. Nej, nej, det går ej an. Ni för er ej till minnes Vad fara möta kan. ( Jämte Sparren.) Nej, nej, det går ej an. (Ensam.) Fast hellre vill jag springa Dit bort till nästa by, Att båt och manskap tinga. G u s t a f A d o l f. Allt ökar då min fara. Allt gör min fruktan ny.                   125 G u s t a f A d o l f. Vad hör jag ? – men välan ! Allenast båten finnes, Så ro vi nog varann. Jo, jo, det går väl an. All fruktan övervinnes, När döden trotsas kan. L. Sparre. Min Gubbe, dig ej bry ! Du bör din ålder spara. Jag, ung och rask och kry, Skall fram och åter vara I blixten, ett tu try. (Han skyndar sig hastigt bort.) 
 
 
 
 
 kellgren NIONDE SCENEN. GUSTAF ADOLF. JOHAN. G u s t a f A d o l f. Ack väntan, grymma plåga Bland fruktan och begär ! Jo h a n , förtroligt. Förlåt mig, törs jag fråga Vad tidningar ni bär ? Allt är så tyst och stilla ; Gud låt ej något illa Ha hänt vår goda Kung ! G u s t a f A d o l f, avsides. Ack, vet jag därom svara ? Jo h a n . Han dristig, käck och ung, Plär främst i elden vara. G u s t a f A d o l f. Min vän, din fruktan spara… Jo h a n , med ömhet. Jag skulle dö den dag…. G u s t a f A d o l f. Du kan din fruktan spara ; 126 
 
 
 
 
 d r a m at i k Din Kung är utan fara, Och frisk och sund, som jag. Jo h a n , med glädje. Gud lön er, så ni fägnar En gammal Kronans man, Som vet vad äran ägnar, Men ock vad ödet kan. Hur hela dan vi bävat, Och tyckt vart enda skott Omkring hans huvud svävat, Intill hans hjärta gått ! (Sigrid kommer hastigt nedspringande från berget, jämte några andra av Ungdomen.) TIONDE SCENEN. SIGRID. GOSSAR och FLICKOR. DE FÖRRA. Sigrid. Goda tidningar, min Far ! Alla skeppen ha försvunnit ; Jerk med hatten viftat har, Vi ha segren vunnit. De Övrige.  Jo h a n . Vi ha vunnit, vi ha vunnit !  Kungen lever, vi ha vunnit ! Jerk med hatten viftat har.  Himmelen oss bönhört har. G u s t a f A d o l f, med förtjusning. Gud ! vad vällust hjärtat känner ! 127 
 
 
 
 
 kellgren Större kan ej Himlen ge – Om er Konung, mina vänner, Eder glädje kunde se, Om er röst av honom hördes, Tro mig att hans hjärta rördes Till en öm förnöjelse. (Sigrid och dess kamrater springa av glädje fram och tillbaka på Teatren i början av följande Scen. Sedan gå de upp på berget igen.) ELLOFTE SCENEN. GUSTAF ADOLF. JOHAN. Jo h a n , nyfiket och förtroligt. Kära Herre ! medan tiden Till er resa går förbi – – – Om jag törs så frågvis bli ?.. Säg mig, var ni med i striden ? Träffa Smålands Rytteri ? G u s t a f A d o l f. Ja min Gubbe, deras heder Är att segren blivit vår ; Allt vek undan och föll neder, Döden flög i deras spår. Jo h a n , med utbrott. Nå, nå, nå, då vill jag svärja, Att min son med tapper värja 128 
 
 
 
 
 d r a m at i k Gjort sin första lärospån. (Hastigt ändrad och bestört.) Men o Gud ! vad tanka väckes ! Ack ! jag darrar och förskräckes ; Kanske har jag ingen son ! – G u s t a f A d o l f. Vilken syn ! min vän, du gråter… Jo h a n , med en djup ömhet. Ack ! han all min glädje var, All den tröst, som stod mig åter På min ålders sista dar. Nådig Herre ! ni förlåter… Jag är mänska, jag är far – Men om han som hurtig karl Stupat vid sin Konungs sida… Det är sant, det skulle svida ; Men min tröst skall bli att lida För den Kung han tjänat har. G u s t a f A d o l f. Och din son, säg var han tjänte : Namnet, nummern, säg min vän. Jo h a n . Jo, vid Kalmar Regemente, Numro Sexti, namnet Sven. G u s t a f A d o l f, bestört. Sven ! – Vad oförmodad lycka ! 129 
 
 
 
 
 kellgren Jo h a n . Ack ! ni känner då hans namn ? G u s t a f A d o l f. Med vad glädje skall du trycka Denna sonen i din famn ! Det var han, som frälste Kungen… Jo h a n , utom sig. Vem ? min son.. Vad säger ni ? Och att Kungen… G u s t a f A d o l f. När var tvungen Att i striden fånge bli. Jo h a n , med största häftighet. Gud ! o Gud, som dig förbarmar ! Nu, så unna mig den tröst Att få dö uti hans armar, Dö av glädje vid hans bröst ! R o p av K v i n n f o l k e n på berget. Himmel, Himmel ! se båten stjälper ! Jo h a n , med förskräckelse. Men vad hör jag ? Vad larm och dån ? (Kvinnfolken komma, den ena efter den andra, hastigt springande utför berget.) 130 
 
 
 
 
 d r a m at i k TOLFTE SCENEN. SIGRID. CATHRINA. MARIA. DE FÖRRA. Sigrid. Erik drunknar : vem är som hjälper ? C at h r i n a . Ack vem hjälper ? Det är min son. Maria. Ännu ser man där, var han flyter, Än mot böljorne brottas han. Kvinnfolken. Skyndom fort, innan hjälpen tryter ! Jo h a n . Ve mig bräcklige, gamle man ! Kvinnfolken. Ve oss maktlöse ! hjälpen tryter. Med vår gråt han ej räddas kan.    Jo h a n . Vad är hoppet, där medel tryter, Mod och vilja, där makt försvann ? G u s t a f A d o l f, som kommer tillbaka ner från berget, dit han sprungit att se den drunknande. Fort en båt ! han på vattnet flyter : Än är tid att han räddas kan. Jo h a n o c h K v i n n f o l k e n , ömsom och tillsammans, under det de alla springa ned till stranden. Hell dig ! modige, unge man ! Himlen allt med en vink förbyter. Hjältens arm ännu rädda kan. 131 
 
 
 
 
 kellgren (Gustaf Adolf hoppar i båten. Ny förtvivlan ; den fås icke lös : Konungen drar ut sin värja, hugger av tåget, fattar årorne, och försvinner bakom berget.) Se hans arm alla hinder bryter ! Nåd och lycka dig, unge man ! När den svage i tårar flyter, Kommer hjälten, som hjälpa kan. Jo h a n . När den ädle till färjan lände Just då manskapet skingrat var, Månn ej Himmelen honom sände Blott att frälsa vår Eriks dar ? Sigrid. Om min Erik jag skulle mista, Vill hans Siri ej leva mer.    C at h r i n a . Om min son jag ej mera ser, Skall mitt hjärta av sorger brista. De Övrige. Lät oss hoppas uti det sista På den hjälp som oss Himlen ger. Jo h a n . Hjältars Fader ej plär försaka Nåd och bistånd åt hjältars rön. (Båten synes.) A l l a Ti l l s a m m a n s , med utrop. Ack ! där kommer han ren tillbaka, Stolt av segrande dygders lön. (Båten landar. Gustaf Adolf skyndar opp på stranden, med Erik halvdånad i sina armar.) 132 
 
 
 
 
 d r a m at i k Sigrid. Men vad ser jag ? O sorg, o smärta ! Erik död ! Erik död, o Gud ! G u s t a f A d o l f. Nej, han lever ; hans varma hjärta Klappar än för en älskad brud. Erik, Sigrid,   Ack ! jag flyger uti hans armar.  Erik lever ; jag lycklig är.    som kommit sig före. som springer honom i famnen. Vad ? – Månn Himmelen sig förbarmar… Ack min Siri ! i dina armar Jag av kärleken uppväckt är. Jo h a n . Höjd av lycka ! Se där, se där ! Sven är hemma, min Sven är här. De Övrige. Höjd av lycka ! Se där, se där ! Sven är hemma, vår Sven är här.  G u s t a f A d o l f, avsides.  Det är han ! Jag upptäckt är.  TRETTONDE SCENEN. SVEN. DE FÖRRA. Sven. Ack min Far ! Jo h a n . Min Son ! Vad ära Skänker du mig, gamla man, Att på gråhårsåldren bära ! 133 
 
 
 
 
 kellgren Sven, med häpnad. Men, se Kungen !… Jo h a n , helt förskräckt. Kungen ! han !… A l l a o m Va r a n n a n . Kungen ! Kungen ! Sven. Det är han. Jo h a n , darrande och betagen. Mina knän av matthet digna. Sven. För hans fötter fallom ner. Alla på knä. Nå, så Gud han er välsigna, Sådan glädje ni oss ger ! G u s t a f A d o l f, hänryckt, utom sig av förnöjelse, uppreser dem. Mina barn ! ack värdens skona Detta känslofulla bröst ! Glömmen att jag bär en Krona, Kännen blott en Faders röst. (Till Sven, som han omfamnar.) 134 
 
 
 
 
 d r a m at i k Och du, vän, som modigt gick Att mitt liv ur faran rycka, Se från denna dag din lycka Vårdad av din Konungs blick. FJORTONDE SCENEN. L. SPARRE. RODDARE. DE FÖRRA. L. Sparre. Herre skynda, lät oss fara ; Båt och manskap är förhand : Om en timma, vill jag svara, Är er fot på Kalmar strand. G u s t a f A d o l f, till Bondfolket. Älskares och fränders skara ! Sen natur och kärlek fått Edra glada röster para, Samlens, att på Kalmar Slott Vittnen av min sällhet vara. Ebba Brahe… detta namn Är ju kärt för edra bygder ? Denna dag skall ge dess dygder Åt min Tron och åt min famn. Ko r . Sälla dag, då hennes dygder Höjas till vår Konungs famn. 135 
 
 
 
 
 kellgren L. Sparre. Skyndom, min Konung, skyndom oss att fara ; Aftonen nalkas, och mörkret ligger på. G u s t a f A d o l f. Friskt mina Gossar, ingen tid att spara ! Styrmannen. Fort, tåget loss, hala ut, och lät gå ! (De stiga i Båten.) Jo h a n . Kära go vänner, ta er väl till vara ! Minns, att I fören er Herre och er Kung. Roddarfolket. Hurtigt och lustigt ! det har ej någon fara. Aldrig ännu var oss rodden mindre tung. Strandfolket. Ta er väl till vara ! Roddarfolket. Det har ej minsta fara. Strandfolket. Himmelen bevara Vår dyra, milda Kung ! Jo h a n . Vad han är nådig ! 136 
 
 
 
 
 d r a m at i k C at h r i n a . Vad han är god ! Maria. Vad han har ömhet ! Sven. Vad han har mod ! Ti l l s a m m a n s . Vem vill i fara För honom spara Sitt liv och blod ? Erik. Vad han är hurtig ! Sigrid. Vad han är ung ! Båda. Vad han är nådig, att vara Kung ! Alla. Gud bevara Från allan fara Vår goda Kung ! (Man ser Brudskaran komma ner ifrån berget. Spelmännerna gå främst. Sedan Brudriddare och Brudfrämmor, och därnäst en Brudgumme och Brud. Brudgummen är en Ryttare av Smålands Regemente, som även varit med i slaget. Brudfrämmorne frambära kronor och kransar åt de två Brudarne.) 137 
 
 
 
 
 kellgren FEMTONDE SCENEN. BRUDSKARAN. DE FÖRRA. Ko r av B r u d s k a r a n . Käcka Gossar, stridens söner, Kyrkans Altar väntar er ; Kärlek där den ära kröner, Som er vunna seger ger. Jo h a n . Folket samlas, klockan ljuder, Skyndom, vägen är ej lång. Herren i sitt Tempel bjuder Kärlekens och segrens sång. En Brudriddare. Må vår oväns hjärta vekna Av en eld som feghet spår ! En Brudfrämma. Måge Danmarks döttrar blekna Vid en älsklings fångna sår ! En Annan Brudriddare. Aldrig än i våra bygder Knektens låga vekligt brann, En Annan Brudfrämma. Blott till lön för mod och dygder Smålands-flickan vinnas kan. 138 
 
 
 
 
 d r a m at i k Sven, till Maria. När jag sådan dig förskyller, Blir mitt blodbestänkta kyller Mig en värdig bröllopsskrud.      Maria, till Sven. När jag sådan nämns din brud, Blir ditt blodbestänkta kyller Dig en värdig bröllopsskrud. Ko r av B r u d s k a r a n . Käcka Gossar, stridens söner, Kyrkans Altar väntar er ; Kärlek där den ära kröner, Som er vunna seger ger. (Medan Kupletterne sjungas, gå Brudfrämmorne under dans att fästa krona och krans på Maria och Sigrid, och skänka blomsterkvastar åt Brudgummarne. Sedan gå de alla upp åt Kyrkan.) TREDJE AKTEN. Teatren föreställer inre delen av Kalmars Fästning. FÖRSTA SCENEN. EBBA BRAHE allena, med den yttersta sorg. Jag segrat har – O Gud, vad seger ? – Himlars Gud ! Du vet om han var dyr för mig – Om all min lycka Var nog att lösa den – I, blommor av min skrud, Som ljugen hjärtats fröjd ; som lovade att smycka En glad, en öm och lycklig brud ; Ack ! skulle ni en dag så tungt min hjässa trycka ? – Ve eder falska glans ! Ve, att jag ej ännu De grymma band kan sönderrycka…. Håll, brottsliga ! vad önskan vågar du ? 139 
 
 
 
 
 kellgren Den ed du Himlen gav, vad böd han dig försaka ? Vem svor du bort för evigt ur din famn, För evigt ur din själ ? – Förskräcks ! hans blotta namn Är brott för dig, vanära för din maka. Stolta dygd ! uti din dyrkan Hoppades mitt hjärta mod : Svaga dygd ! och var är styrkan Mot ett vilt, upproriskt blod ? Om du vredgas åt min smärta, Om min gråt förtörnar dig, Himmel ! giv då detta hjärta Makt att övervinna sig ! Hos mig själv jag fåfängt söker Vad hos dig allena står : All min strid blott dubbelt öker Djupet av ett evigt sår. ANDRA SCENEN. EBBA BRAHE. MÄRTA BANÉR. Duo. Ebba Brahe till Märta. Enda tröst för mina dagar, Kom, mitt öde är dig sport. M ä rt a B a n é r . Vad mitt hjärta dig beklagar ! Svaga vän, vad har du gjort ? 140 
 
 
 
 
 d r a m at i k Ebba Brahe. Vad jag måste – och förkastar ; Vad jag gillar – vad jag lastar – Vad min hämnd, min heder bort. M ä rt a B a n é r . Men om hämnden dig förledde, Om ett svek ditt fall beredde ; Om din älskling, trogen än… Ebba Brahe. Grymma ! reta ej min plåga, Hjälp mig blott att bära den. M ä rt a B a n é r . Men att samla din förmåga, Usla, all din fara känn. Ebba Brahe. Ack ! fördubbla ej min plåga, Hjälp mig blott att bära den.    M ä rt a B a n é r . Vänskap dela kan din plåga, Dygden blott kan läka den. M ä rt a B a n é r . Minns, den ed går ej tillbaka, Som du nyss vid Himlen svor – Om du, svag, ej kan försaka Att ett brott i hjärtat bor, Ack, så dölj det för din maka ; Gör, att han sig älskad tror. Ebba Brahe. Himmel ! på mitt hjärta vaka ! Lät ej världen, ej min maka, 141 
 
 
 
 
 kellgren Ingen dödelig rannsaka Brottet, som där inne bor. Ebba Brahe.  Och när all min styrka tryter,  När mitt stängda kval med harm   Genom ögats floder bryter ; Lät den tår, som brottsligt flyter,   Gömmas i din tysta barm. M ä rt a B a n é r . Och när all din styrka tryter, När ditt stängda kval med harm Genom ögats floder bryter ; Lät den tår, som brottsligt flyter, Gömmas i min tysta barm. Ebba Brahe. Vem nalkas ? – grymma tvång ! – skall då ett ögnablick Jag ej den tröst, den enda tröst få njuta, Att i din famn min klagan gjuta ? E n Pa g e till Ebba Brahe. Det bud, som nyss till lägret återgick, Mig detta brev i tysthet överlämnat. Ebba Brahe med häpnad. Till mig ? – (Hon ger tecken, och Pagen går bort.) M ä rt a B a n é r . Ack läs det ej – Ditt ödes grymma skick Ej mera ändras kan – Räds, om du veta fick… Ebba Brahe. Vad nya kval mig Himmelen har ämnat, Allt, allt mig yppas skall. (Hon läser, darrande.) »Min Ebba !« – Ack barbar ! 142 
 
 
 
 
 d r a m at i k Så var det ljuva namn jag förr med rätta bar ; Nu aldrig, aldrig mer ! – »Om, dit mitt hjärta leder, Jag lyckligt följa fick ; min vän, du känner mig, Du vet om i min famn jag redan tryckte dig. Men kärlek vika bör för Sveriges och min heder, Och Ebba älskar ej en feg. Ännu en dag, ännu ett enda tappert steg, Och segren åt mitt Land en önskad frid bereder. I morgon denna tid, förrn dagen skridit ner, Är Gustaf Adolf din – om ej, är han ej mer.« (Med förtvivlan.) Vad avgrund, som ej gränsor känner ! Själv jag den öppnat har – jag ser den – jag är där – Och lever ! – M ä rt a B a n é r . Ack ! min ömhet dig besvär, Förtvivla ej, min vän… Ebba Brahe. Jag äger inga vänner – En enda blott – det döden är. O du ! vars dyrkade namn Jag ej är värdig att nämna : Kom än, än en gång i min famn, Kom med döden, kom att dig hämna ! Vad mer än lyckliga lott ! Vad tröst mitt stoft skulle njuta, Om du själv, att straffa mitt brott, Du själv mitt blod ville gjuta ! 143 
 
 
 
 
 kellgren Duo. M ä rt a B a n é r . Ack räds, med ett blint raseri Du Himlens vrede föröker ! Ebba Brahe. Att mål för dess hämnande bli, Är den nåd, enda nåd som jag söker. M ä rt a B a n é r . Ditt hjärta rättfärdigar dig ; Du såg ej din fiendes snara. Ebba Brahe. Håll opp, att min blindhet försvara ! Mitt högmod störtade mig. Ebba Brahe. O Gud ! mina hädande plågor Åkalla din väpnade arm. Lät ljungeldens störtande lågor Förkrossa min brottsliga barm.      M ä rt a B a n é r . O Gud ! se med ömhet dess plågor, Sträck ut din skyddande arm ! Förkväv de giftiga lågor, Som sönderfräta dess barm. M ä rt a B a n é r . Olyckliga ! så följ dit din förtvivlan leder. Förkasta mina råd, förakta Himlens makt – Ej nog utav den blygd du för dig själv bereder : En ann skall dela den – Din makas namn, hans heder, Hans lugn är i din vård. Glöm allt… Ebba Brahe. Vad har du sagt ? – Min maka… Skulle jag hans namn en skugga giva ?.. 144 
 
 
 
 
 d r a m at i k Han delta i det straff… (Med styrka.) Du upplyst har mitt val. Jag blott olycklig var – Jag skulle nedrig bliva – Välan ! jag leva vill – (Lägger handen på hjärtat.) Och dölja här mitt kval. (I det samma ser man Konungens slup landa. En myckenhet folk skyndar ned till stranden.) Ko r av Fo l k e t , på avstånd. Vunnen är striden, Vår Konung är här ! Segren och friden I famnen han bär. Lyckliga Sverige ! din Konung är här. Din Konung är här. Ebba Brahe. Förskräckliga möte ! Ack finns ingen stig Till gravens sköte, Att dölja mig ? TREDJE SCENEN. GUSTAF ADOLF. L. SPARRE. DE LA GARDIE. FOLKET. DE FÖRRA. Ko r av Fo l k e t . Hjälten var ung, Ej farorne ringa : 145 
 
 
 
 
 kellgren Men med hans klinga Föll döden tung. Lyckliga Sverige ! gläd dig och sjung : Leve vår Kung ! Leve vår Kung ! G u s t a f A d o l f. Mitt Folk, mitt trogna Folk ! jag eder sällhet röner, Jag eder kärlek har – vad jag mig lycklig ser ! Men glömmen ej den Gud, som stridens framgång kröner ; I Templens helga rum hans dyrkan kallar er. (De gå.) De la Gardie till Gustaf Adolf. Han ock min svaga hand, till redskap av er ära, Med segren gynnat har – Ej mer skall Sigismund Till Gustaf Adolfs Tron förmätna anspråk bära – Men om den ringa tjänst jag bort min Kung förära.. G u s t a f A d o l f. Omfamna mig, min vän ! – Från denna sälla stund, Begär, allt lovas dig. Man genom dig skall lära, Om jag belöna vet de tappra i mitt Land ! De la Gardie. Vad lön kan jag ännu begära ? Och äger jag ej allt med Ebba Brahes hand ? Ebba Brahe avsides. Vad olycksdjup omkring oss svävar ! 146 
 
 
 
 
 d r a m at i k G u s t a f A d o l f. Dess hand ! Vad har jag hört ? Ebba Brahe. Var är jag ! G u s t a f A d o l f, till Ebba Brahe. Du mig ser.. Du återfinner mig, olyckliga ! och bävar ! Ebba Brahe. För sent – o Gud ! för sent ! – Ack ! fråga mig ej mer. De la Gardie, bestört. Min lyckas höjd.. de band som våra hjärtan para… Vår bröllopsfest… min Kung, vad kan er okänt vara ? G u s t a f A d o l f, förtvivlad. Gruvliga ljus ! förrädliga ord ! Förlorad, föraktad, bedragen, Vi hann jag att leva den dagen, Då, grymma ! din falskhet beredde mitt mord ? (Till De la Gardie.) Och du, som förmätit Din lydnad förgätit, Förskräcks för din lott ! Förskräcks ! jag skall hämnas ! Det straff som dig ämnas, Skall uppnå ditt brott. 147 
 
 
 
 
 kellgren De la Gardie, med värdighet. Min Kung, jag visste ej förskräckas, När mot er fiende jag i en slaktning drog. Nu, jag er vrede ser – min fruktan skulle väckas, Om Gustaf Adolf lärt, att straffa utan fog. Jag känner intet brott – Okunnig om den låga, Som hemligt i ert hjärta bott, Min kärlek, oförställd, en önskan kunnat våga, Som, gillad av er mor, ert bifall äga trott. Själv gick hon att min brud till altaret ledsaga, Själv knöt hon där vårt helga band. (Till Ebba Brahe.) Ack grymma ! om din ed var tvungen att bedraga, Om ej ditt hjärta följt med gåvan av din hand, Om trolös mot din Kung… Olyckliga du gråter ! Jag ser mitt straff – jag ser vem av dig älskad var, Vem av dig älskad är – Men löftet går ej åter, Den ed står evigt fast, som du mig svurit har. Tr i o . G u s t a f A d o l f. O Gud ! jag skulle älskad vara ? Ebba Brahe.  De la Gardie. Ack ! grymme ! om du älskad är !  Vad blygd ! Han ännu älskad är ! G u s t a f A d o l f. Jag går att än din hand försvara. De la Gardie och Ebba Brahe. Vad brottsligt hopp ! vad blint begär ! 148 
 
 
 
 
 d r a m at i k G u s t a f A d o l f. Du tillhör mig – Vid tro och heder ! Vid Himlars Gud ! du tillhör mig. Ebba Brahe. En grym förtvivlan dig förleder. De la Gardie. En brottslig kärlek villar dig. Ti l l s a m m a n s . De la Gardie G u s t a f A d o l f.  och Ebba Brahe.  Har du förglömt de helga eder, {    som De la Gardie Ebba Brahe svurit mig ?     Svor du ej mig de första eder ? Ur deras band vem löste dig ? G u s t a f A d o l f. Om våld och list din frihet tvinga, Har Himlen sanningen befallt. En ed är svag, ett löfte ringa, Där hjärtat, kärleken är allt. De la Gardie. Min Kung, betänk dock att min maka… Ebba Brahe. Min Prins, förgät ej att min man… Ti l l s a m m a n s . G u s t a f A d o l f.    Han är det ej. Allt går tillbaka.  Allt ändras bör, allt ändras kan.  149 De la Gardie och Ebba Brahe. En helgad ed går ej tillbaka. Oss döden endast skilja kan. 
 
 
 
 
 kellgren G u s t a f A d o l f. Se, lagen själv din boja bryter… Ebba Brahe. Men hedern än en boja lagt ; Men hedern, som ej tänksätt byter, Är över din och lagens makt. G u s t a f A d o l f. Vad, grymma, grymma ! har du sagt ? Ebba Brahe. Vad dig ditt egit hjärta säger ; Du där den högsta domarn äger, Och minns ! han tål ej ditt förakt. Om av den eld, som för dig brunnit, Du ej ett ädelt upphov glömt, Men ock din Krona värdig funnit Den du ditt hjärta värdig dömt : Säg, bör hon nu sin plikt försaka, Nu trampa ärans lag, nu trotsa Himlens bud ? – Nej känn hos De la Gardies maka Den dygd du vördat har hos Gustaf Adolfs brud. G u s t a f A d o l f. Stolt är din själ, min Ebba – stor din styrka – Ack, allt för stor, o blygd ! – för mig. Jag, svage, se din dygd ! blott undra, se och dyrka !.. Nej nu, min Ebba, nu… Ebba Brahe. Vad vill du ? 150 
 
 
 
 
 d r a m at i k G u s t a f A d o l f. Glömma dig, Och dö – Farväl ! jag går, att evigt rycka Din bild, med hjärtat, ur mitt bröst. Må Himlen vaka för din lycka ; Må dina dygder bli din tröst ! Men när mig gravens skuggor trycka, Glöm ej min sista avskeds-röst. FJÄRDE SCENEN. BONDFOLKET FRÅN ÖLAND. DE FÖRRA. G u s t a f A d o l f. O Gud ! ännu ej nog ! – ännu mitt mod försökas ! Och smärtan av min död med nya plågor ökas ! S e x t u o r , blandad med Koren. Fa d r e n o c h B ä g g e B r u d p a r e n . Vår glada önskans vunna mål Oss än en lycka velat spara : Att se vår Konung lycklig vara, Att se och dyrka dess Gemål. Ko r . Leve vår Kung, med sin Gemål ! G u s t a f A d o l f. Allt är förändrat, mina vänner ; Min Ebba jag förlorat har ; Jag ingen glädje mera känner, Jag är olycklig – 151 
 
 
 
 
 kellgren Fa d r e n o c h B r u d p a r e n . Ni ! vår Far, Vår goda Kung, olycklig bliva ! Då finns för oss ej sällhet kvar. Ko r . Åt vem bör Himlen sällhet giva, Om han åt er förnekad var ? G u s t a f A d o l f. Mitt bröst, förtvivlat av sin plåga, Har endast döden övrig än. För Sveriges Här, i stridens låga, Jag går att trotsigt söka den. Fa d r e n o c h B r u d g u m m a r n e . Nej, lev att vårda våra öden ! Brudarne. Vår goda Kung, förskjut oss ej ! G u s t a f A d o l f. Mitt hjärta söker endast döden. A l l a Fe m . Ni skulle dö ? – Ack nej, ack nej ! I Himlens namn, förskjut oss ej. En Brudgumme. Vem skall vår levnad lycklig göra, Om ni, vår Far, oss överger ? Fa d r e n . Vill ni med sorg i graven föra Ett trogit Folk, som dyrkar er ? 152 
 
 
 
 
 d r a m at i k Ko r . Nej lev, att Sverige lyckligt göra, {    Och lät dess sällhet vår kärlek trösta er. Gustaf Adolf , hänryckt. O syn av vällust ! syn av smärta ! Nu – känner jag mig Kung, nu stiger detta hjärta ! Du kärlek för mitt Rikes väl ! Du helga nit för Tronens ära ! O himlakraft ! o Hjältars lära ! Liv av mitt liv, själ av min själ ! Kom du, min svaghet att fördriva, Höj du min dygd, stärk du mitt mod, Att Sveriges kärlek värdig bliva, Och värd de store Wasars blod ! Mitt öga öppnat är ; jag lyder ödets vilja. (Till De la Gardie.) Jag Ebba Brahe älskat har : Och Himlen vet – den stund som skall oss evigt skilja, Om nånsin mera kär hon för mitt hjärta var. Men offret måste ske – Än mer, att själv försaka Den rätt jag till dess kärlek bar, Min vän, tag av min hand, min egen hand, din maka ! – Om nyss, av Ebbas älskare En avundsvärd rival, du fått min vrede röna, Skall Gustaf Adolf nu med tacksamhet belöna Sin vän, och Polens Segrare. Den, som min Tron befäst, som vidgat Sveriges ära, Bland stridens Hövitsmän är första rummet värd – 153 
 
 
 
 
 kellgren Var Svea Rikes Marsk – (Han ger honom sin värja.) Och mottag detta svärd, Att till ett evigt prov utav min aktning bära. De la Gardie, på knä. Min Kung ! min Kung ! din nåd, ditt ädelmod Ej gäldas kan med allt mitt blod. (Stiger opp.) Fiender, bäven ! förskräckens, mot mig strida ! Nu, nu lyfts min arm till Hjältars banesår. Det svärd, Gustaf Adolf har fästat vid min sida, Fästar ock Segren för evigt i mitt spår. Fiender, bäven ! förskräckens, mot mig strida ! Nu, nu lyfts min arm till död och banesår. Trio med Koren. G u s t a f A d o l f, till De la Gardie och Ebba Brahe. Leven sälle av er låga, Nöjet följe dygdens stig ! De la Gardie och Ebba Brahe. Store Kung ! i vår förmåga Är, att blott beundra dig. Ko r av B o n d f o l k e t . Milde Kung ! i vår förmåga Är, att blott välsigna dig. 154 
 
 
 
 
 d r a m at i k A l l a ömsom och tillsammans. De la Gardie. G u s t a f A d o l f,  till De la Gardie. Glöm min vrede. (Till Ebba Brahe.) Glöm den plåga, Som min kärlek kostat dig. Ebba Brahe. Glöm min svaghet, glöm din låga, Och de svek som snärde mig !      Glöm min djärvhet ; glöm den plåga, Som min lycka kostat dig.    Minns vår ömhet, glöm den plåga, Som din seger kostat dig. Ko r av B o n d f o l k e t . Gustaf Adolf till Bondfolket. Du, vars tårar frälst min ära, Trogna folk din sorg förgät. Tolka nu de nöjens lära, Som ledsaga Hymens fjät. Ko r av B o n d f o l k e t . Sjungom, glade, nöjets ära ! Nöjet följer Hymens fjät. (Balett.) FEMTE SCENEN. EN HÄROLD, med VAKT, PAGER och ESTAFFIERS. DE FÖRRA. Härolden. Att glansen ännu mer utav den dag förhöja, Som fiendernas flykt och Gustafs ära såg ; 155 
 
 
 
 
 kellgren Och med en härmad strid förnöja De unga Hovmäns tappra håg, Som än på krigets ban ej fått sin tävlan röja : Vår Drottning har befallt, att här, på Götiskt vis, Ett Riddarspel skall anställt bliva, Där hon, med egen hand, vill ett förordnat pris Åt segervinnarns mandom giva. Gån, unge Hjältar ! rusten er, Att tävla i de bardalekar, Där striden sina faror nekar, Men segren lika ära ger ! (Man ser Drottningen komma utur Slottet, följd av sitt Hov, för att från en på Fästningsvallen uppbyggd Tron beskåda Tornerspelet, som strax bör- jas. De Götiske och Romerske Riddarne tävla i flere slags krigsövningar, varefter Drottningen utdelar priser åt Segervinnarne, och en allmän Ba- lett slutar Spektaklet.) 
 
 
 
 
 DROTTNING CHRISTINA, DRAM I FYRA AKTER, med sång och baletter. uppförd av kongl. dramatiska teatren. 
 
 
 
 
 
 
 
 
 Denna Dram uppfördes för första gången av det Kongl. Hovet på Gripsholms Slott 1785. Den har blivit författad efter före- lagd plan, och tryckt på Nådig befallning. Man anser för skyl- dighet att tillkännage detta ; mer för att ej tillägna sig en oför- tjänt ära, än att icke bli ansvarig för de fel man ej ägt i sin makt att rätta, och kanske mindre i sin förmåga. Ett ibland dessa, lätt för var och en att med blotta ögat anmärka, är den alldeles oformliga skillnad i vidd emellan de tvenne förra och senare Akterne. Minst har det undfallit den odödlige Författaren till Siri Brahe, och Helmfeldt ; Pjäser, som ej mindre till plan än ut- förande, äro en Mästares alster. Vad Christina angår, var den i början ej ämnad för en allmän Teater ; men blott till ett enskilt nöje inom ett Hov, där ett visst inskränkt antal av Spelande även tvungit till lika inskränkning av Personernes i Pjäsen, och att uppoffra dess möjliga högsta förtjänst av Dramatisk hand- ling, åt förtjänsten av någre Roller, jemte Fêternes och Balet- tens. 
 
 
 
 
 PERSONERNE. CHRISTINA , Svea Rikes Drottning. Fröken EBBA SPARRE , hennes Vän och Förtrogna. CARL GUSTAF , Drottningens Kusin, Pfalz-Greve till Rhen, Generalissimus för Svenska Armén i Tyskland. AXEL OXENSTIERNA , Greve till Södermöre, Sveriges Riks- Kansler. MAGNUS GABRIEL DE LA GARDIE , Greve till Läckö, Svea Rikes Råd, älskad av Drottningen, och förlovad med Maria Eufrosina. LEONHARD TORSTENSSON , Greve till Orttala, Svea Rikes Råd och FältMarskalk. MARIA EUFROSINA , Prinsessa av Pfalz, Carl Gustafs Syster. SCHLIPPENBACH , Kapten av Gardet. SEGREN. EN HERDINNA. EN HERDE. Flere Generaler från Armén i Tyskland. Herrar och Fruar av Christinas Hov. Drottningens Pager. De la Gardies Pager. Vakt. Scenen är i Stockholm. 
 
 
 
 
 DROTTNING CHRISTINA. FÖRSTA AKTEN. Teatren föreställer De la Gardies Trägård, nu varande Kungs- Trägården, tillredd för en Högtid, som han ämnat Drottningen. FÖRSTA SCENEN. CARL GUSTAF. TORSTENSSON. To r s t e n s s o n . Prins ! tillåt att en vän, att en av Statens vänner Förklarar er den fröjd, som Fosterlandet känner, Att sluta få på nytt i öm och tacksam famn En Hjälte, värd sitt blod, värd Sverige, och sitt namn. Ja, Prins ; det är av er, av edra tappra händer, Som freden återförs till dessa glada stränder ; Det är åt eder dygd, er rådighet, ert mod, Som Sverige skyldigt är sitt överblevna blod. Nog detta ädla blod Germaniens slätter färgat, Och Svea segrens frukt med tysta tårar bärgat : Med lagren i sin skrud, men såret i sitt bröst, Hon upp till Himlen höjt en daglig klagans röst ; Till Himmelen som, rörd utav dess ömma böner, Och hedrad av det mod som styrt dess tappra söner, Den fred med eder hand, till hennes sällhet, knöt, Som Gustaf Adolfs svärd, för hennes ära, bröt. C a r l G u s t a f. Hur ärofullt för mig, om jag mig smickra torde, Att jag av Torstensson ett bifall vinna borde ; 161 
 
 
 
 
 kellgren Av dig, du tappraste bland Sveriges Hövitsmän ; Dig, Gustafs första Råd, och Gustafs första vän ! Men du har nämnt hans namn.. och du berömma vågar Det nit, det svaga mod, som hos en yngling lågar ; Men du har följt hans fjät.. och vill, att utan blygd Jag höra skall mitt lov, vid hugkomst av hans dygd.. Att upp till hans förtjänst jag skulle ögat höja ; Och straxt i stoftet ej min låga hjässa böja – Ack ! dessa svaga prov utav ett vanligt mod, De ringa farors rön som föga krävt mitt blod, De lätta segrars vinst som han min svaghet ämnat.. Hur långt ifrån hans höjd de mig till avstånd lämnat ! Och vad det matta lov, som krönt min äras vår, Med tystnad häpna bör vid glansen av hans spår ! – Du, som bland store Män det främsta rummet äger, Stor uti fredens lugn, och stor i krigets läger ; Vars namn till Elbens strand en helig fruktan bär, Vars minne hos ditt folk med tårar dyrkat är ; Som högst på Ärans tron i Evighetens tempel Är Hjältars, Konungars, och människors exempel ! Vi lever du ej mer ? – Vi blev en brottslig värld Mer verkan av din hämnd än av din mildhet värd ? Det tillhör endast dig de storverks framgång stöda, Som ingen ann än du i tankan vågat föda : Att jämna Kungars makt ; att skipa Folkens rätt ; Och ljus och frihet ge åt mänskors tänkesätt. Ack ! om min unga själ, av Gustaf Adolf danad, Av Gustaf Adolfs röst till stora bragder manad, Så snart ej blivit dömd, att sakna vid hans död Sin eftersyn, sin far, sin ledare, sitt stöd… Kan hända då en dag mig kunnat värdig göra Att uppå stridens fält hans tappra härar föra, Då i den höga krets, dit lyckan bragt mig opp, 162 
 
 
 
 
 d r a m at i k Ej styrkan vägrat sig åt mitt förmätna hopp ; Kan hända då en gång jag kunnat återbära En mera önskad fred för Sveriges och min ära ; Kan hända… O min Kung ! förlåt, att några dar Jag hyst den djärva håg, att bliva vad du var. To r s t e n s s o n . Av en så ädel håg man frukten har förfarit : Var endast vad ni är, att bli vad Gustaf varit. Uti den djupa sorg, hans saknad eder ger, Ni endast hans förtjänst, men ej er egen, ser. Så mycken tacksamhet dess större fordran röjer ; Så mycken blygsamhet ert värde dubbelt höjer : Men dygden, för att se allt vad hon våga bör, Är skyldig sig den rätt, som hon åt andra gör. En dåre, vid sitt lov, med undran sig betraktar ; Den stolte kräver det ; den svage det föraktar ; Men hjälten prövar än, sen han det vunnit har, Om det av sanningen förtjänsten ägnat var. Ja, Prins, ni glömmer er ; men tro, att edra Vänner, Att Ryktet, att er Här, att Sverige eder känner ; Att Sverige mot er dygd och mot sin tacksamhet Ej någon mindre lön fullkomligt svara vet, Ej någon mindre skänk er ära värdig finner Och värd det ädla blod i edra ådror rinner, Än sina Kungars tron, med deras dotters hand. C a r l G u s t a f. Christina, min Gemål ?… Vad hopp ! vad sälla band ! Ack Torstensson !… så läs uti mitt öppna hjärta, Och se min hela själ, dess ömhet och dess smärta : Jag älskar – Ja, min vän, ifrån den första dag Då ögat skåda fick de rörande behag, De dygder och de ljus, som Gustafs dotter pryda, 163 
 
 
 
 
 kellgren Svor kärlek i mitt bröst, att hennes lagar lyda.. Svor äran i min själ att bli dess ömhet värd. Om sen jag någon gång har lyft ett fruktat svärd ; Om Sveriges fiender för mina vapen vikit, Och sällan segrens Gud min hand i striden svikit ; Är allt min kärleks verk : allt, frukten av hans makt, Och av de dygders frön han i mitt hjärta lagt. Än, jag bekänna bör, de ej det värde hunnit, Att till en spiras arv jag något anspråk vunnit ; Men om, en lycklig dag, utav min Drottnings blick Jag ett förvissat hopp om min belöning fick… Nej, intet mål är satt för hjältarnes förmåga, Dit ej min djärva fot med framgång skulle våga ; Mitt hjärta vittnar det : jag skulle värdig bli Christina, och dess tron. To r s t e n s s o n . Och varför tvivlar ni – Vår unga Drottning ren den sälla ålder hinner, Då kärlek öppen väg till våra hjärtan finner : Dess egen säkerhet, dess huldhet för sitt Land, Dess plikter mot sin börd : allt fordrar att dess hand, Dess hjärta och dess tron en värdig maka lämnas : Och vilken, om ej er, bör detta valet ämnas ? Er, som på dubbelt vis beskyldad med dess ätt, Av Wasa blodets band och Wasa dygders rätt, Har stadgat hennes makt och utbrett hennes ära. Ja, Prins ; då er förtjänst, då Politikens lära, Då Folkets röst… C a r l G u s t a f. Min vän, vad tjäna de väl till, Om icke hjärtats Gud mitt anspråk stödja vill ? Det var en tid, – kanske mig hoppet smickrad gjorde, – 164 
 
 
 
 
 d r a m at i k Då till min rena eld jag hennes bifall sporde ; Utav en blick, ett ord som på dess läppar log, Min ömhet ett bevis utav sin framgång tog ; Men, långt från henne skild, vad hopp bör jag väl våga Att tiden icke släckt en svag och nysständ låga ? Att böjelsen ej sen en mera lycklig skänkt Det hjärta, som mitt mod, mitt svärd förtjäna tänkt ? – En syster, i vars sköt min vänskap anförtrodde De ömma lågors vård, varav mitt lugn berodde ; Vars öga, uppmärksamt på målet för mitt väl, Har sänkt en upplyst blick uti Christinas själ… Se här det grymma ljus, som hon mitt hjärta givit ; Se, vad dess egen hand till min bestörtning skrivit, Och döm, om jag har hopp. (Ger honom ett brev.) To r s t e n s s o n läser. »Olyckelige Bror ! Om du min vänskap vet, om du min oro tror… Carl Gustaf du är glömd ; din syster är bedragen. Kom, skynda : innan kort lär Stockholm se den dagen, Då De la Gardie…« (Han ger brevet tillbaka, och fortfar med harm och bestörtning.) Nog. Jag redan upptäckt ser, Vad jag av harm och blygd har velat dölja er. Ja, det är sant, min Prins : glömsk av sin egen heder, Och av de hjältars blod varfrån hon härkomst leder, Christina villad, svag, med säkra tecken röjt Att kärleken dess bröst för denna yngling böjt : Men om ni Rådets nit, och Adelns högmod känner, Och Statens huvudmän, och edra egna vänner, En Oxenstiernas drift, en Brahes vaksamhet, 165 
 
 
 
 
 kellgren Och våra Lagars kraft, och Ständers myndighet ; Så tro ej, Prins, tro ej, ett uppsåt framgång vinner, Som av så mångas rätt förenat motstånd finner. Jag själv – jag glömmer ej ett nära släktskapsband, Och att en öm, en kär, en dygdig makas hand Är De la Gardies skänk – men om han, nog förmäten, Nog av sin börd, sitt stånd, sin trohetsplikt förgäten, Till själva Tronens höjd sin åtrå sträcka tör… Jag svär vid denna Tron, vars väl mig ypperst rör ; Vid detta svärd, som drogs dess heder att försvara ; Vid Gustaf Adolfs stoft, och Fosterlandets fara : Jag själv den första blev, som fordrade hans blod, Att hämna det fördärv som Sverige förestod – Men, Himlen vare lov, dess vrede skall ej kräva, Att på så våldsamt sätt ett nesligt anslag häva ; Och kärleken, bestört, oss själv ett medel bär, Som vida mindre grymt men lika säkert är. Ni själv från längre tid, med hela Hovet, funnit Att De la Gardies bröst för eder syster brunnit ; Ni vet – dess egen hand er därom visshet gett – Att hon hans ömma eld med hemligt nöje sett ; Och båda i sitt hopp en lycka säker trodde, Som på ett bifall blott av hennes far berodde : Men han, vars klokhet valt en annan prövningslag, Som för sin dotters börd, dess dygder och behag Trott högre ödens lott av Himlen ämnad vara, Från tid till annan dröjt att sitt beslut förklara. Nu, då han häpen ser en allmän faras hot, Han med sitt bifall själv går De la Gardie mot ; Och De la Gardie, glad, med vördnad, men med tystnad.. C a r l G u s t a f. Jag ser det, Torstensson : hans djärva ärelystnad, 166 
 
 
 
 
 d r a m at i k Som inga hinder tål, som inga gränsor vet ; Den tvekan han försport ; hans egen flyktighet : Allt bådar mig hans svar ; allt säger, att till råga Av vår förnedring – To r s t e n s s o n . Vad ?.. Ni tror, han skulle våga Ett avslag ge ? – Ni tror, att på så nesligt sätt Han glömma kan sig själv, sin vördnad för er ätt, Och känslan av den blygd som brottet sig bereder, Och faran av den hämnd som givs en sårad heder…? C a r l G u s t a f. Vad nedrigt finns, som ej för purpurn vågas kan ? På steget till en Tron, vem bör väl frukta…? To r s t e n s s o n . Han – Än, på så slipprig ban, kan snart en avgrund brista, Och detta djärva steg bli av hans liv det sista. Se där, vad han med skäl ännu befara bör ; Men ock ännu – mig allt därom förvissad gör – Skall kärleken hans fot fördärvet undandraga, Och i ett villat bröst sitt välde återtaga. Vad säger jag ? Han själv, i samråd med er far I dag på dessa rum en högtid anställt har, Att bifall till sitt val av Drottningen begära. C a r l G u s t a f. Men om i dag dess hand, om högsta makt och ära En storsint yngling bjuds, månn han den vägra kan ? Månn han den vägra vill ? då han ett medel fann, Att till sin lydnads plikt ett brottsligt högmod tyda ? 167 
 
 
 
 
 kellgren To r s t e n s s o n . Men varför endast råd av eder fruktan lyda ? En älskarinnas syn bedrages icke lätt ; En Drottning äga vill ett hjärtas hela rätt ; Och tro vid minsta skymt utav en delad låga, Christina blygas skall att mer sin svaghet fråga : Harm, högmod, heder, plikt… Men tiden inne är ; Man kommer… Det är hon. ANDRA SCENEN. CHRISTINA. DE LA GARDIE. MARIA EUFROSINA. F röken SPARRE. HOV-FOLKET , klädda till Herdar och Herdinnor. DE FÖRRA . Christina, avsides med bestörtning. O Gud ! – Carl Gustaf här ! Vad oförmodad syn ! Hur grymt är jag bedragen ! Hans ankomst.. Bör jag tro..? Just nu.. på denna dagen ! – Men röjom ej vår harm. C a r l G u s t a f. Min Drottning ! om den flit Som skyndat mina steg, om ett fördristat nit Bör kunna smickra sig att ej förtörna eder ; Så tillåt, på den fest man ägnar till er heder, En frände för er fot sin vördnad lägga ner. Christina. Den ärofulla fred er ankomst återger, Er vishet, edert mod att Sveriges härar föra, 168 
 
 
 
 
 d r a m at i k Vår skyldskap… allt, min Prins, bör er försäkrad göra, Att jag med glädje ser en hjälte och en vän. Oss nöjet samlat har : ett enda feltes än I all den sälla ro, som denna dagen giver : Ni kom – Från denna stund vår fröjd fullkomlig bliver. Drottningen ger tecken åt De la Gardie, att börja fêten. En Kadrilj av Fångar, från flere erövrade Länder, kommer först att omgiva henne. De anföras av Segren, som lämnar Drottningen en Lagerkrans. Recitativ. Av tio vunna länders lydnad Prinsessa, för din fot jag dessa vittnen bragt. Där skönhet giver lag, där mildhet övar makt, Är lydnan utan tvång, och bojan blott en prydnad. Aria. Lagren, den jag dig förärar Drottning, värdig är ditt mod : Hundra nederlagde härar Hava stänkt den med sitt blod. Avund hemsk i stoftet dignat, Agget lägst i avgrund flytt ; Friden glad den hand välsignat, Som gav jorden lugn på nytt. Vän och ovän nöjt tillhopa Sjunga till en Drottnings lov, Stor och fruktad kring Europa, Öm och dyrkad vid sitt Hov. (Häruppå anländer en annan Kadrilj, av Herdar och Herdinnor.) 169 
 
 
 
 
 kellgren En Herdinna, som anför Kadriljen, lämnandes Drottningen en Bukett. Recitativ. O Drottning ! då en häpen värld Till offer åt din makt ett dyrbart rökverk tänder, Är denna ringa skänk av menlöshetens händer Ditt hjärta mera kär, din godhet mera värd. Aria. Vet, de blommor vi förära, Växte nyss i dina spår ; Kärlek med en ömhetstår Gick att deras ungdom nära ; Nöjet bröt dem, Hoppet spår Att en Drottning dem vill bära. Glade, se de utan harm På din hjässa Lagrens ära ; All den sällhet de begära, Är att vissna på din barm. Deras fägring och behag Av din skönhet bortskymd bliver ; Deras fägring, späd och svag, Föds och flyktar på en dag : Men den glans dig Äran giver Trotsar vansklighetens lag. (Drottningen ger Buketten åt Fröken Sparre och behåller själv Lagren.) Christina till De la Gardie. Vad detta ädla skämt mig smickrar och förnöjer, Och vad dess upphovsman behag och snille röjer ! 170 
 
 
 
 
 d r a m at i k Men gå, förgätom ej, att under skuggan gömd, Plär glädjen trivas bäst, där vördnaden är glömd. (Drottningen och Fröken Sparre, båda lika klädda, maskera sig, taga varandra under armen, och göra en kort tour under det Baletten fortsät- tes. Christina ger Lagerkransen åt Fröken Sparre, som lämnar Buketten åt Drottningen. Detta byte gör, att man misskänner dem. De komma till- baka maskerade. Fröken Sparre fäster Lagren på Carl Gustaf och bjuder honom att dansa. Han tager henne för Drottningen. De la Gardie står på framscenen demaskerad. Baletten slutas med en slags långdans, som Frö- ken Sparre med flit leder utom Teatren, för att lämna Drottningen tillfäl- le att tala med De la Gardie.) De la Gardie. O Drottning ! tillåt mig, den häpnad uppenbara Som vid en frändes syn… Christina. Nej, frukta ingen fara. Carl Gustafs återkomst ej hindrar mitt förslag. Christina älskar dig ; Christina är ej svag. I morgon hennes hand på De la Gardies hjässa En Krona fästa skall. I morgon… De la Gardie. Ack Prinsessa ! Ert stånd… min ringhet… Christina. Gå ! jag ingen fördom hör ; Och kärlek jämnar allt vad börden olikt gör. (Baletten kommer tillbaka. Fröken Sparre demaskerar sig då hon slutar dansen, och lämnar Carl Gustaf helt förvånad över sitt misstag. Christi- na, som även demaskerat sig i detsamma, går emot Pfalz-Greven och säger med ett fint och tvetydigt skämt :) 171 
 
 
 
 
 kellgren Vad häpnad ! – Bör jag tro, ert öga sig bedragit, Min Prins ? – Men trösta er : den irring er betagit, Har lämnat i mitt rum en skönhet och min vän : Den hedrar eder smak, och jag förlåter den. (Till sitt Hov.) Men ren i våra fjät sig daggens droppar gjuta, Och skuggan bjuder oss att våra lekar sluta. Jag går – Men, till en plikt mot tacksamhetens lag, Att aldrig glömmas må så glad och lycklig dag, Att år från år dess namn må i odödlig ära Till min förtjusta själ en ljuvlig hugkomst bära, En Orden stiftas skall i afton av min hand, Dit vänskap kallar er, att prydas med dess band. TREDJE SCENEN. DE LA GARDIE , ensam. Vad stridande begär uti mitt hjärta råda ! Vad ära ! men vad brott ! – Vad höghet ! men vad våda ! Bland hundra känslors bud, bland hundra plikters tal, Vad bör jag välja ? – Jag ?… Och äger jag ett val ? – Christina har befallt : nej, jag ej tvivlar mera ; Min enda plikt är den, att lyda – och regera. Ja, Tronen väntar mig. För ett så ädelt hopp All svaghet vika bör, allt vekligt offras opp. 172 
 
 
 
 
 d r a m at i k ANDRA AKTEN. Teatren föreställer en Sal på Slottet. FÖRSTA SCENEN. CHRISTINA. F röken SPARRE. Fr ö k e n S p a r r e . Nej, jag er ej förstår – Ung, dyrkad, stor i ära, Stor uti makt, i allt vad dödlige begära, I allt vad Himmelen åt dygderne förär, Vem kan väl lycklig bli, om ni ej lycklig är ? Men denna kvävda suck, och dessa tysta tårar… Nej, något hemligt kval, min Drottning, eder sårar, Och ni fördöljer det – och döljer det för mig ! Christina. I denna klagan… ack ! vad oskuld röjer sig ! Van, ifrån barna-år, att om mitt hjärta råda, Att känna dess begär, dess alla tankar skåda, Kan hända i min blick du redan läsa bort Det våld, som kärleken på mina sinnen gjort. Men ögat kan ej se, vad ej i hjärtat varit : Man gissar ej de kval, som man ej själv förfarit ; Och i det sälla lugn, som skyddar dina dar, Dig kärlek blott ännu till namnet kunnig var. Så lär då av mitt tal att känna dess förmåga, Att flykta för dess ro, och bäva för dess plåga – Uti de späda år, då ledd av menlöshet Man ej av bördens rätt och lyckans fördom vet, Då man sig jämlikt tror allt vad ens tycke vinner, 173 
 
 
 
 
 kellgren Och man ej älska blygs vad man behagligt finner ; Då var det, som min själ bland lekar tagit an En böjelse, vars namn, vars följder jag ej fann. Omsider, men försent ! jag faran känna lärde, Och djupet av ett sår som jag med vällust närde ; Försent, då ren det gift, jag i mitt hjärta bar, En del utav mitt liv, utav mitt väsen var. Ett varnande förnuft förgäves föreställde Min lågas veklighet, och mina plikters välde, Och skillnaden, av börd och lyckans oförrätt, Emellan Wasars blod och De la Gardies ätt. Förgäves ärans röst min kärlek brottslig dömde : Jag De la Gardie såg… och hela världen glömde. Vad säger jag ? – Månn själv ej äran gilla bör Det val, som kärleken utav förtjänsten gör ? Förnuftet ! visar det en rätt, som mera väger Än den behag och vett och dygd och snille äger, Än De la Gardies rätt till Tronen och min hand ? Och har jag då en Tron, regerar jag ett Land, Att vid en makas val den frihet själv berövas, Som av den ringaste bland mina landsmän övas ? – Odrägeliga tyngd av en förhatlig makt, Som känslor och natur till tvång och tystnad bragt ! Är plikten av mitt stånd, att andras väl bevaka ? Och lönen för mitt nit, att egit väl försaka ? Vad är, om ej ett stolt, ett gäckat slaveri, Den makt, som nekar mig att kunna lycklig bli ? Nej, jag ej skyldig är min sällhet åt min ära, Och mina dagars lugn åt Politikens lära ; Åt detta falska band, som Adeln nödigt fann Till jämvikt mot sin Kung, och jämvikt mot varann. Nej, tiden inne är, att detta tvång förstöra, Och mot ett storsint Råd mitt välde stadgat göra, 174 
 
 
 
 
 d r a m at i k Och med ett enda steg befordra till sin höjd En Drottnings myndighet, en älskarinnas fröjd. Det värv, som av en far med framgång börjat blivit, Med oförsvagad hand jag till sin mognad drivit ; Med nya länders vidd jag ökat Sveriges makt, Och nya segrars mängd till vunna segrar lagt. Caesarers stolta mod, av våra vapen krossat ; Germanien, av min hand utur det ok förlossat Som Monarkiens rätt och Kyrkans frihet kränkt ; Den ära och det lugn jag nyss mitt Rike skänkt… Så många mödors frukt bör mig en borgen vara, Att Sverige för mitt val sin lydnad skall förklara, Då med en Svensk Gemål jag ädelt dela vill En Tron, som genom arv och segrar hör mig till – Men vilken hatfull makt tycks sig ett nöje göra, Vid målet av mitt hopp att dess fullbordan störa ! En frändes återkomst !… Vad omilt ödes skick Har kallat honom hit på dessa ögonblick ? Gud ! om han gissat har mitt uppsåt och min låga ; Vad bör hans kärlek ej, hans harm och högmod, våga Till hinder för mitt väl ? – Min vän, du döma lär, Om jag uti mitt bröst en fåfäng oro när. Fr ö k e n S p a r r e . Ack Drottning ! vad ert tal hos mig förundran väcker ! Ert tillstånd grämer mig, ert uppsåt mig förskräcker. Jag ej med brottsligt nit en kärlek klandra bör, Som eder värdig är, om han er lycklig gör. Men gör han det ? – Förlåt det tvivelsmål jag vågar – Om i passionens lugn ni själv ert hjärta frågar, Det hjärta som, så vant att tänka gott och stort, Från ära, dygd och plikt ej minsta avsteg gjort, Och detta höga ljus, som edert snille leder ; 175 
 
 
 
 
 kellgren O Drottning ! o min vän ! månn de ej svara eder : Den ensamt är förtjänt utav Christinas hand, Som vågat liv och blod för hennes fosterland. Lät ungdom och behag en gynnad ädling pryda ; Men är han därför värd, att Sverige lagar tyda ? Nej Gustaf Adolfs tron ej tillhör någon ann Än den, som uti dygd med honom liknas kan. Ni vet, om mer än en kan utan djärvhet bära Sin blick till denna höjd av hjältebragd och ära ; Ni vet, om mer än en fördubblat har sin rätt Med bandet av ett blod, som släktas från er Ätt ? Ni vet… Christina. Förtig ett namn, som såra bör mitt öra ! Fr ö k e n S p a r r e . Ni var ej alltid van, att det med avsky höra : Ni redan fruktar det – det förebrår er dygd. Ack ! frukta för den dag, då eder fosterbygd, Och fiendernas fröjd, och edra vänners smärta Skall nämna det till blygd, till ånger för ert hjärta ! Christina. Nej, detta hjärta ej en svaghet kan begå ; Nej, ingen skall min dygd ett avsteg förebrå. Du tror, din Drottning väl skall giva sig en maka, Att samma ögonblick sin ärvda Tron försaka ; Att av den höga makt hon själv besutit har Behålla blott ett namn, en fåfäng skugga kvar. Det skulle ske den stund jag delade mitt Rike Med den, som uti börd och dygder är min like. Carl Gustaf icke blott Christinas hand begär – 176 
 
 
 
 
 d r a m at i k Den dag han Konung blir… jag undersåte är : Hans högmod är för stort, för stor hans rätt och styrka, Att nånsin en Gemål som Regentinna dyrka. Jag ej befarar det i De la Gardies famn ; Han nog belöning får i hedern av ett namn : Han vinna skall min hand… men skall ej vinna mera. Det Gustafs dotter är, som ensam skall regera ; Det endast döden är, som mig beröva kan Den spira, jag i arv med själva livet vann – Så gillar dygden själv det val som fördom lastar ; Och Carl mitt uppsåt blott till sin fullbordan hastar. Ja, på den Ordens-fest, som helgar denna dag, Jag straxt förklara vill min kärlek… och min lag. ANDRA SCENEN. CHRISTINA. CARL GUSTAF. F röken SPARRE. C a r l G u s t a f. Prinsessa ! tillåt mig, för edra fötter bära Germaniens hörsamhet och edra vapens ära : För Sveriges Riks-Armé den främsta Hövitsman, Jag säkrast om dess tro och mandom vittna kan. Om man av Härens mod en Hövdings värde dömer ; Om man vid segrens vinst en Hövdings svaghet glömmer ; Om Himlen i min hand välsignat det baner Som säkerhet och lugn åt Sverige återger… Ack Drottning ! värdes då förutan vrede höra Det hopp jag mig förtrott, den bön jag vågar göra, Att av er ädla hand en lön må lämnas mig, På den mitt hela väl allena grundar sig. 177 
 
 
 
 
 kellgren Christina. Vad lön är i min makt, som uti värde väger Mot den ert egit bröst i sina dygder äger ?… Mot den att, segrande mot trenne Kronors makt, På Roms förmätna Örn en evig boja lagt ?… Mot den att, sviktande för hundra lagrars börda, Europas tacksamhet och lov och undran skörda ? C a r l G u s t a f. Men lagren är ej nog för den ett hjärta fått. Det detta hjärta är, som nu med vördnad frågar Om tiden för den lön, vartill det sträva vågar. Christina. Den böjelse, min Prins, jag eder yttra hör, Som Drottning och er vän mig lika nöje gör. Förmycket mån om mitt och om mitt Rikes bästa, Att ej i Sveriges sköt för evigt söka fästa En släkt som, redan Svensk till blod och religion, Försvarat har mitt Land och stadgat har min Tron ; Jag själv med glädje går, att en förening yrka Som eder sällhet gör, den stund han gör min styrka. Ja, Prins, om eder blick, åt prakt och höghet kär, En maka söka vill som Kungars purpur bär ; Så vet att, med det namn er segren redan lämnat, Och med den höga plats jag er i Staten ämnat, Ni föga finna skall en Kung, ehuru stor, Som ej av edert val sin dotter ärad tror. Men, om för lyckans prål… som ej vår sällhet öker ! Ni hjärtats sanna väl i lugnets trygghet söker ; Så välj uti mitt Hov : och ni skall finna där Mer än en skönhets hand, som eder värdig är. 178 
 
 
 
 
 d r a m at i k C a r l G u s t a f. Förlåt, om detta blod, som ej sitt ursprung glömmer, Ett enda föremål min låga värdigt dömer, Och om jag hoppas… Christina. Allt en Hjälte hoppas kan, Vars tapperhet och dygd Europas lovord vann : Och skulle än ert val omkring de Troner sväva, Som nyss med väpnad arm ni tvungit har att bäva ; Skall själva Roms Monark, den stolte Ferdinand, Med glädje skänka er sin egen systers hand. Men om ett långligt hat all böjelse betagit Att släktas med ett hus, mot det ni vapen dragit ; Har Englands Kungablod, den vackra Henriette Allt, vad belöna kan en Hjältes tänkesätt ; Allt, vad olycka, mod och dygder med sig föra, Att till fördubblad höjd en skönhet älskvärd göra. C a r l G u s t a f. Mitt hjärta vägrar mig, att se i dessa band Vad smickra bör en Prins förutan tron och land. Maria nödigt har, sitt anspråk högre bära Än till en Svensk soldat, vars mod är all hans ära ; Och den allena rätt till Stuarts dotter har, Som fyllest mäktig är att hämnas hennes far – Men vet, vad äras höjd mig hoppet helst bebådar, Jag från Christina skild, den blott med avsky skådar ; Min möda och mitt blod, jag offrat allt för er, Och endast ni… Christina. Min Prins ! jag eder tanka ser. Det var då i mitt Hov Carl Gustaf skulle finna 179 
 
 
 
 
 kellgren En skönhet, ypperst värd att på hans hjärta vinna. Välan, förklara er : mitt bifall hör er till. Är det med Sparrars blod ni er förena vill ? Är det med Brahes släkt ? C a r l G u s t a f. Prinsessa ! denna fråga Mig fyllest säga bör, att för min dolda låga Den lyckeliga stund ännu ej anlänt har, Då fritt jag yppa kan, åt vem hon helgad var – Förlåt, om endast nu jag till er omsorg leder Ett föremål, som rör en älskad systers heder : Ert bifall, som man sagt, är allt vad denna stund Man ännu saknar sig, att fästa det förbund Som De la Gardies hand… Han kommer. Må hans böner, Förenta med min röst… Christina. Jag eder avsikt röner. Allt, vad er systers väl och edert egit rör, Välan, min Prins ! i dag det allt fullkomnas bör. Er tillhör, med en djup och vördsam tystnad, lyda Er Drottnings bud. (Hon går hastigt bort.) TREDJE SCENEN. CARL GUSTAF. DE LA GARDIE. C a r l G u s t a f. Jag ser, vad dessa ord betyda : Jag ser då dagen ren förordnad till vårt fall, Och dagen, då hon själv sin ära störta skall. 180 
 
 
 
 
 d r a m at i k Ovärdige Rival ! åt dig man då bereder Den Tron jag med mitt blod… (Hastigt till De la Gardie, som gör tecken att vilja gå.) Dröj, Greve ! – Ni er heder Är skyldig ett försvar – Det hot Christina fört ; Er tystnad vid en dom, som eder välfärd rört ; Den köld ni visa tycks, att en förening vinna, Varav ni nog, kanske ! bort eder smickrad finna ; Den häpnadsfulla blick, varmed ni återsett En vän, som råd och stöd åt eder kärlek gett… Allt min förundran gör – ni ensam kan förklara Vad mig en gåta är. De la Gardie. Min Prins ! vad kan jag svara, Som högre tala bör än eder billighet ? Ni vet, om av en öm och lång beständighet Jag sökt mig någon rätt till eder systers hjärta ; Om, svag i mitt begär, jag skådat utan smärta De hinder, som er far mot vår förening lagt – Ack ! varför var ej blott min lycka i hans makt ? – Men Prins, ni känner själv om, skyldig att förbida En Drottnings bud… C a r l G u s t a f. Men ni ! som, närmst vid hennes sida, Med lätthet finna bort en väg till hennes själ ; Säg.. av en blick, ett ord, har ni ej röjt de skäl, De undransvärda skäl, som hemligt henne driva Att ej en gunstlings val sitt gena bifall giva ? De la Gardie. Om åt den sälla flock, som omger hennes Tron, En större frihet gavs att nalkas dess person, 181 
 
 
 
 
 kellgren Bör av så utmärkt nåd min vördnad dubbelt ökas ; Och ej, med brottslig blick, i hennes hjärta sökas Vad själv hon dölja vill. C a r l G u s t a f, med spotskhet. Hur sällan fick man se Så stor försiktighet åt kärlek rådslag ge ! – (med häftighet.) Förmätne ! hoppas ej, att du min syn bedrager ; Jag vet vad yrslas höjd din blinda själ betager : Men räds ! – Man har ej allt utav en Drottnings nåd ; Och lyckan fordrar mer, än endast överdåd. FJÄRDE SCENEN. DE LA GARDIE , ensam. Han hotar mig – Välan ! De sista band förstöras, Varav mitt svaga bröst i tvekan kunnat föras. Plikt ! kärlek ! tacksamhet ! jag känner er ej mer : Jag känner hämnden blott, och nöjet som han ger. Vad fröjd, att sin rival från Tronen få befalla ; Att se ett trotsigt Råd för sina fötter falla ; Och dämpa med en blick av vrede och förakt Den fega hopens knorr, den stolta Adelns makt ! (Oxenstierna och Torstensson börja synas från fonden.) (Med häpnad.) Vad ? – Desse store män, som för min åsyn röjas, Jag skall då för min Tron se deras hjässor böjas ! En Oxenstierna själv !… (Riks-Kansleren nalkas honom med en sträng och föraktlig uppsyn.) 182 
 
 
 
 
 d r a m at i k Vad häpnad på mig rår ! O Himmel ! vid hans blick all styrka mig förgår. (Han går hastigt bort, bestört och förvirrad.) FEMTE SCENEN. OXENSTIERNA. TORSTENSSON. Oxenstierna. Han flyr – Det är en rätt, som tillhör dygdens vänner, Att brottet ren sitt straff i deras åsyn känner. Vem ? Han, vår Konung bli ? – Nej, tankan blott därav Bör väcka harm och blygd hos än den lägsta slav. Nej ; om ett hjärta, vant att vörda dygd och ära, Ej lärs att på en gång så mycken svaghet bära ; Jag rättvist hoppas bör, att från ett nesligt fall Christina än i dag med lätthet räddas skall. To r s t e n s s o n . Allt lyder hjältens mod och patriotens iver ; Men ej en kvinnas själ – och i det nit er driver, Räds, om med minsta ord ni mot dess höghet bröt, Hon hasta skall av hämnd, vad kärleken beslöt. Oxenstierna. Jag vet det : sanningen, att Prinsars syn behaga, Har nödigt att sin färg av själva smickret taga ; Men ödmjuk, bävande, och oviss om sin makt, Tro mig, hon älskas blott den stund hon får förakt. Det är i egen glans, i egen medfödd styrka, Som hon sin helga rätt inför en Tron bör yrka ; Det är i sådan dräkt i dag hon dristigt går, 183 
 
 
 
 
 kellgren Att sprida ljus och skräck i veklighetens spår. Vad ? skulle ej dess röst Christinas hjärta röra, Att av en neslig eld sin ära offer göra ; Då från dess första år jag ren med glädje röjt, Att fostran och natur dess håg till dygder böjt ? Yr, häftig, flyktig, svag, hon icke frikänd bliver De fel, som hennes kön åt hennes ålder giver ; Men hennes själ är stor, och hennes hjärta gott, Och, upplyst om sin plikt, hon hata skall sitt brott. Men skulle heder, plikt, och dygd, och allt förglömmas ; Så vet, att i mitt sköt ännu de vapen gömmas, Mot vilkas säkra makt hon icke strida kan. Hon kommer – Torstensson ! gå, skyndom, att varann I denna ädla strid ett modigt bistånd göra. SJÄTTE SCENEN. CHRISTINA. OXENSTIERNA. TORSTENSSON. Oxenstierna. Min Drottning ! – vid ett ljud, som ryktet till mitt öra Med häpnad burit har, och som er ära rör, Mig vördnaden i dag till edra fötter för. De säkra trohetsband, som oupplösligt fästa Min hand vid eder Tron, mitt väl vid Sveriges bästa, Pålägga mig den plikt, och lämna mig den rätt, Att tolka i min röst Nationens tänkesätt. Det är ej först i dag ni därom kunnig bliver : Den ömhetsfulla vård ni själv ert Rike giver, Den kärlek det till er i genskatt återbär ; Allt röjer, att dess hopp, dess högsta önskan är Att snart er ädla hand en maka överlämnas… 184 
 
 
 
 
 d r a m at i k En maka, som av börd och dygder eder ämnas ; Och att en Tron, förvärvd av eder stamfars mod, Må evigt gå i arv till Hjältar av hans blod. Christina. Jag känner eder dygd : den all min aktning väcker ; Men edert nit, kanske, sig allt för vida sträcker ; Kanske är det ett steg utom en Statsmans plikt, Att råda uti mål av mindre allmän vikt. Tro mig : då frågan är, att Rikets välgång främja, Att vårda inhemskt lugn och mina grannars sämja, Att bygga Tronens makt på visa lagars grund, Och Landets säkerhet på nyttiga förbund ; Då – tvivla ej därom – då är det, som mitt öra Med nöje länar sig, att edra rådslag höra ; Då är det, som min hand av omant skyldighet Skall söka sig ett stöd hos er försiktighet : Men vet, det tillhör mig, mig ensam ibland alla, Att om min böjelse, att om mitt val befalla, Att skänka utan tvång mitt hjärta, min person… Oxenstierna. Och edert Folk ? er makt ? er ära och er Tron ?… Minns, ni är Drottning ! – minns, att edert val bör lyda Vad Statens väl… Christina. Jag minns.. man ofta vågat pryda Med detta stora namn, som hopens vördnad har, Vad blott ett hemligt agg hos vissa släkter var – Men Tronen ej sin makt av Adelns nycker länar ; Och vilken helst en dag mitt hjärtas val förtjänar, Om mäktigaste Prins, om minsta medborgsman ; 185 
 
 
 
 
 kellgren Det Gustafs barnabarn dock aldrig vägras kan En rättighet, som börd och lagar dem förvärva, Att sina Fäders tron med Sveriges lydnad ärva. Oxenstierna. Och ni det tänka kan ? – O neslighet och blygd ! Ni, skänka oss en Kung, som för sin Fosterbygd, För oss, för eder själv, ej minsta offer vågat ? – Se dessa Hjältars flock, som oförskräckte tågat, Med segren i sitt spår, och döden i sin hand, Att sträcka edert lov till Donaus häpna strand ; Spörj dessa silverhår, som deras hjässor hölja, Där, under lagrens skrud, sig stridens märken dölja ; Och döm, om deras dygd bort vänta sig, en dag, Att rodna för en svag, förmäten ynglings lag, Vars yppersta förtjänst sig i den fägring röjer, Som hos ett flyktigt kön en veklig smak förnöjer ! Vad säger jag ? – Ni själv.. är ni väl ämnad, ni ! Att i så svaga band föraktligt fängslad bli ? Ni, Drottning för ett Folk, vars manliga bedrifter Uppfylla jordens rymd och hävdatecknarns skrifter ! Ni, dotter av en Kung, vars segerrika arm Har sänkt Caesarers tron och kväst Sarmatens harm ! Ni, Gustaf Adolfs blod !… Christina. Om jag det är… besinna, Att edert stolta tal mig kunde sårad finna ; Att lydig, vördnadsfull, i stilla tystnad sänkt, Man nöjd förbida bör vad jag befalla tänkt. Oxenstierna. Den vördar er, som vet att er till dygden råda ; 186 
 
 
 
 
 d r a m at i k Och tystnan är ett brott i Fosterlandets våda. Christina. Vad ?… Oxenstierna !.. Oxenstierna. Nej ; förgäves tecknar sig I denna vreda blick det straff, som hotar mig. Nej, skulle än er hämnd uppå en dag föröda Den skörd jag mig berett av fyrti-åra möda ; Jag dock med dristig hand på branten av ert fall Den avgrund visa bör, vari ni störtas skall – Du, som en Kronas tyngd förutan svaghet burit ! Du, som ditt fordna folk en evig kärlek svurit ! Odödeliga hamn av Hjälte, Kung… och Vän ! Se faran för din tron : se, och förskingra den. Ditt bistånd kallar jag : styr du min helga iver, Då vänskap åt ditt stoft i dag sitt offer giver ! Kom du, med himmelsk kraft, att väpna själv min röst Emot en svag, förledd, olycklig dotters bröst… Olycklig hon ? – O Gud ! då all min önskan varit Att henne lycklig se – då allt, vad jag förfarit Utav den långa vård jag om dess fostran tog, Med detta sälla hopp min tjusta själ bedrog ! – Tro mig ; jag var er far : jag är det än, Prinsessa… En far bedrager ej – och denna böjda hjässa, Som grånat under år och omsorg för ert Land ; Och denna matta röst, och denna svaga hand Som er så mången gång har tryckt intill mitt hjärta, Och dessa tårar… Christina. Gud ! – vad åsyn full av smärta ! 187 
 
 
 
 
 kellgren Oxenstierna. Säg, vittna de ej nog, att allt vad jag begär Er egen ära blott, er egen sällhet är – Men skulle er ännu min avsikt misstänkt vara, Skall våra hävders dom besanna eder fara : Ni där av egen ätt Regenter finna skall, Som genom lika fel berett sig död och fall : Än ser ni Eriks blod det svaghets brott försona, Varmed hans låga val befläckat Sveriges Krona ; Än Sigismund, i trots av börd och lagars band, Igenom folkets hat förlora Tron och Land. Jag känner detta Folk – vant, att av sig värderas, Det tål ej att dess land av svagheten regeras : Förskräckligt i sin hämnd mot Kungar utan dygd… Men trogit, lydnadsfullt, i goda Kungars skygd – Ja, kan väl något Folk med mera ömhet tjäna Den lyckliga Regent, som vet att det förtjäna ? Minns, vad odödligt lov det eder stamfar gav ; Se tacksamhetens vård på eder faders grav ; Hör deras stora namn med helig dyrkan nämnas ; Och känn den Guda-lott, som edra dygder ämnas – Kan ni försaka den ? – Har Gustaf Adolf mer Ej någon dotter ? – Ack ! ett ord – besinna er ! Hör edra vänners bön ! lät deras tårar röra En älskad Drottnings bröst !… (De falla båda på knä för hennes fötter.) Säg ?.. Christina. Väl an ! vad skall jag göra ?.. Oxenstierna. Segra på er själv ; bli vad ni varit har : Stor, lycklig ; värdig er, ert Folk, och eder far – 188 
 
 
 
 
 d r a m at i k Och fruktar ni ännu en illa dämpad låga, Förkväv dess verkan då ; betag er all förmåga Att kunna brottslig bli : och lät ett evigt band Förena Eufrosin’s med De la Gardies hand – (Med förakt.) Kan detta pris ej nog emot hans högmod svara ; Skall dock hans kärlek… Christina. Vad ? Han skulle trolös vara ?… Han ! De la Gardie !… Oxenstierna. Döm av denna fruktan blott, Hur långt ni från er plikt och eder ära gått : Döm… Christina. Det tillfyllest gör… Jag edert råd bör gilla. Gå, samla då mitt Hov – O Gud ! – att ej förspilla De dyra ögonblick, som ångren lämnar mig, Jag vill att mitt beslut skall straxt fullkomna sig ; Att denna afton ren åt De la Gardie lämnas En lön… kan hända nog, att min förnedring hämnas ; Att själv till altaret han ledes av er hand, Och där…. Oxenstierna. Jag lever ! – Gläds mitt sälla Fosterland ! Gläds, Drottning ! huru stor, hur värdig en hjältinna Är segren, att sig själv, sin svaghet övervinna Nej, aldrig var er dygd mitt hjärta mera kär ; Nej…. 189 
 
 
 
 
 kellgren Christina. Minns, vart ögonblick oss alla dyrbart är. Gå, skynda ! SJUNDE SCENEN. CHRISTINA , ensam. Eufrosine !… Hon älskad ? – Blygd och smärta ! Vad ny förhatlig dag har uppgått i mitt hjärta ! Ack ! om ej kärleken min syn förblindad gjort, Jag ren från längre tid bedragarn känna bort… Bedragarn ? – Det var du, du själv, som dig bedragit, Olyckliga ! – du själv, som av ditt högmod tagit Den tro som smickrat dig, att det din ömhet var, Ej hoppet om din tron, som honom fängslat har – O Himmel ! var jag född till en så neslig låga ? Jag, för en otacksam min hela välfärd våga, Min makt, min säkerhet, och – vad mig kärast är – Ett namn, som än i dag jag obefläckat bär ! Jag, dygd och skyldighet och heder övergiva, Att själv för en rival omsider offer bliva !… Men villas ej min själ, att ta för sanning an Vad av dess fruktan blott en gissning vara kan ? Vem ? jag ! mot Eufrosine hans hjärta ej försvara ? Och säg, vad har hon gjort, att av mig fruktad vara ? Vem är väl av oss två, som honom Kronan ger ?… Ack ! om hon älskad är, vad gör en Krona mer ? När såg man hjärtat råd utav förtjänsten taga ? Är man ej värdig nog, den stund man vet behaga ? Och jag, har jag väl själv på annat värde sett, Då jag en otacksam mitt företräde gett ? – 190 
 
 
 
 
 d r a m at i k O grymma tvivelsmål ! o kärlek ! stolthet ! ära ! Vad fordren I ? Av vem bör jag er dom begära ! – (Efter en kort tystnad.) Av De la Gardie själv – Ja, om han älskar mig, Det säkrast av hans mod i dag skall röja sig. Om ej – om högmod blott den fegas hjärta leder ; Skall glömska och förakt ge segren åt min heder. ÅTTONDE SCENEN. CHRISTINA. DE LA GARDIE. CARL GUSTAF. F röken SPARRE. HOVFOLKET. Fr ö k e n S p a r r e . Allt föranstaltat är, Prinsessa – och ert Hov Sig redan samlat har, att sjunga dagens lov. (Drottningen viskar vid henne.) Jag lyda skall. Christina. Min Prins ! Jag äntligt vika giver För styrkan av den plikt mig vänskap föreskriver. Er önskan uppfylld blir ; och detta ögonblick Skall teckna mitt beslut, och våra ödens skick. C a r l G u s t a f. Mig Oxenstierna ren med skyndsamhet förvissat Om vad mitt hjärta nog utav hans glädje gissat. Vad skall jag säga er ? – Allt vad mig lovat var Utav min Drottnings dygd, dess godhet uppfyllt har. (Drottningen intager sin tron.) 191 
 
 
 
 
 kellgren (Amarant-Ordens instiktelse. Man frambär till Drottningen, på sam- metshyenden, Ordensprydnaderne, som för Karlarne äro Bandrosor av Amarantfärg, vid vilka Ordenstecknen äro fästade ; och för Fruntimren Skärp av samma färg. Drottningen fäster först tecknet på sig själv, och sedan på Fröken Sparre. Därnäst framföres till dubbning Carl Gustaf, De la Gardie, Torstensson och Spanska Envoyén Pimentel. Till slut Maria Eufrosina och tvenne Hov-Damer.) E t t Fr u n t i m m e r sjunger, då Kavaljererne föras fram. I, som på stridens bana Den högsta ära nått ! Gån, svärjen Nöjets fana, Uti Minervas Slott. E t t A n n at Fr u n t i m m e r . Gån, svärjen Nöjets fana Uti Minervas Slott. Då segren är en vana, Är vilan ej ett brott. E n K ava l j e r sjunger, då Fruntimren presenteras. I Sköna ! denna dagen Är ärofull för er ; Då Venus åt Behagen Sin lätta gördel ger. E n A n n a n K ava l j e r . Då Venus åt Behagen Sin lätta gördel ger ; Tror Kärleken, bedragen, Att han Citheren ser. (Balett.) 192 
 
 
 
 
 d r a m at i k Ko r . Du Folk ! som, styrt av milda lagar, Din sällhet, dina glada dagar, Allt av din Drottnings ömhet har ! Glöm ej, i tacksamt minne bära Från år till år den dagens ära, Som hennes hjärta kärast var. (Drottningen uppstiger från sin tron, och Festen slutas.) TREDJE AKTEN. Teatren föreställer Förstugan till Slotts-Kapellet, vars portar man ser på ena sidan, och dit en trappa leder från fonden. FÖRSTA SCENEN. CARL GUSTAF. OXENSTIERNA. C a r l G u s t a f. O vördnadsvärde tolk av sanning, plikt och ära, Som djärvs att deras röst inför Monarker bära ; Vars nit för Kung och Folk dig namn förtjänat har Av Tronens väktare och Fosterlandets far ! Om, vid det nya rön som edra dygder givit, Ej äran vida mer än vänskapen er drivit ; Om, då ert ädelmod min framtids väl berett, Ni ej på Sverige blott och eder Drottning sett ; Kan hända skulle då mitt hjärta ej befara, Att skyldigt mot en vän sin tacksamhet förklara ; Men, då ni Folket tjänt, är Folkets rättighet Att tolka ert beröm. 193 
 
 
 
 
 kellgren Oxenstierna. Jag följt min skyldighet, Och väntar ej därav att något lovord vinna. Christina villad var – Att upplyst återfinna Den väg, hon städse följt av heder, plikt och lag, Var nog att visa dem i deras sanna dag. Om vad jag gjort, min Prins, är nog för hennes ära, Är det ej nog för er – er återstår, att lära De medel kärleken, av varsamheten lärd, För eder utsett har att bli dess hjärta värd. C a r l G u s t a f. Ack ! tillåt, att mitt hopp en ny förtröstan röjer, Sen edert kloka nit för evigt undanröjer Den enda tävlare min lycka stridig gjort. – Christina väntar mig. Jag redan hasta bort, Att De la Gardies brud till hennes fötter leda. (Han går.) ANDRA SCENEN. OXENSTIERNA. TORSTENSSON , som med hastighet och bestörtning kommer in på Teatren. To r s t e n s s o n . O Himmel ! – grymma moln, som oss på nytt bereda De stormar, som din hand förgäves skingra trott ! Christina… låga svek, som i dess hjärta bott ! – Vad ? då vår enfald nyss i hennes tårar funnit Beviset av en dygd, som på sin svaghet vunnit ; Vem skulle tänkt, min vän, att dessa samvetskval Som röjdes i dess blick, dess åtbörd och dess tal, 194 
 
 
 
 
 d r a m at i k Allt en förställning var ; ett medel blott, att hölja De snaror… Oxenstierna. Men… To r s t e n s s o n . O Gud ! vi kan jag ej fördölja En tidning, som ditt bröst skall ge ett dödligt sår ? – Vet, det är hon, hon själv, som upp i templet går Att kronan och sin hand åt De la Gardie skänka. Oxenstierna. Hon ?.. dikter ! – Vem så lågt kan om sin Drottning tänka ? Det är försmädelsen.. – du vet om hennes röst Av ilskan väpnas plär emot Regenters bröst – Det är försmädelsen, som ensam vågat bära En så förklenlig dom. To r s t e n s s o n . Ack ! för Christinas ära Hur lyckligt, om ännu jag mig bedragen fann ! Men döm om något rum för tvekan lämnas kan. Den djärve allt bekänt – Nyss, säker om sin lycka, Men tvungen att den bild utur sitt hjärta rycka, Vars segrande behag hans trolöshet fördömt, Han i en systers sköt sin fröjd och saknad tömt. Hon vida mindre rörd utav sin broders heder, Än häpen för det fall hans högmod sig bereder, Och lydig mot den tro, hon lika skyldig var Sin maka och sitt Land – allt för mig yppat har. Du ser det, ingen makt har kunnat övervinna Det öde, som berett vårt fall. 195 
 
 
 
 
 kellgren Oxenstierna. O kvinna ! kvinna ! Hämnd och förtvivlan ! – Gå ! fördärvet är dig när. Din svaga Tron… Men ack ! hon Gustafs dotter är ! To r s t e n s s o n . Är hon ej din också ? – Du minns de sista orden Utav din Konungs hand : »Vad kärast uppå jorden Mitt hjärta lämna skall, jag ger i ditt förvar ; En maka och ett barn : bliv deras vän och far« – Du vet om dessa ord sig i ditt hjärta tryckte, Och om du åtlytt dem – Och då ett blodigt rykte Med tårar återbar vår fallna Hjältes namn ; Då var det du, min vän, din faderliga famn, Som detta späda barn i Folkets åsyn burit, Och deras trohetsed vid hennes vagga svurit. Oxenstierna. Hur illa lönar hon sitt hulda Fosterland ! To r s t e n s s o n . Men löser hennes fel en undersåtes band ? Förvillad, hon dess mer av dygden stöd behöver ; Och brottslig… lämnom Gud allena dom däröver ! – Oss tillhör, vakande för Statens säkerhet, Att främst i tålamod och tro och hörsamhet Ett blint, förtörnat Folk med vårt exempel lära, Att vörda Tronens rätt uti Regentens ära. Oxenstierna, sedan han en stund stått fördjupad i sin sorg, vaknar han hastigt upp, som av en dröm, vid ljudet av marschen som bådar Drottningens ankomst. Välan, jag tala bör – Vad gäller enskild plikt, Mot Religionens bud och hela Statens vikt ? 196 
 
 
 
 
 d r a m at i k Förmätne älskare ! bedragna älskarinna ! Ni snart uti min hand det vapen skolen finna, Som er förkrossa skall. (Till Torstensson) Dröj ; men, i Himlens namn ! Om för min återkomst, i helgedomens famn Den djärve tränga vill ; lät all din omsorg vara, Att för min skyndsamhet de ögonblick bespara, På vilkas nyttjande vårt hela väl beror. (Han går.) TREDJE SCENEN. TORSTENSSON , ensam. Gud ! vad hans dygd är ren ! och vad hans själ är stor ! Men vad jag frukta bör, att i en villad iver Han mer åt Hjältens mod än Statsmans klokhet giver ! Vart syftade hans hot ? Vad är hans ändamål ?… Men nej ; hans kända tro ej minsta tvekan tål – Du, som en himmelsk tron i evig ära njuter ! Om än din sälla själ i övrigt minne sluter Det folk, som älskat dig, och av dig älskat var, Och hämnden för ditt blod med segrar utkrävt har ; Ack ! rörs då av den nöd, som detta folk beredes, Blygs för den veklighet, vartill ditt blod förledes ; Beskydda än i dag din fordna fosterbygd ; Slå ned bedragarns hopp, och fräls din dotters dygd ! 197 
 
 
 
 
 kellgren FJÄRDE SCENEN. DE LA GARDIE. TORSTENSSON. To r s t e n s s o n . Ni nalkas då den stund… vad jag er lycklig finner ! – Då ni en önskad lön för prövad trohet vinner ; Då Äktenskapets Gud, i KärleksGudens spår… Men säg, vi denna suck från edert hjärta går ? Vad bådar detta moln, som edert öga skymmer ? Vad oförmodat skäl till häpnad och bekymmer, Då äran färdig står att kröna ert begär ? De la Gardie. Ack ! äran ofta dyrt på hjärtat hämnas plär. Men nog ! Hon talat har – Ju större offret bliver, Dess ädlare vår rätt till lönen som hon giver. (Christina anländer med sitt Hov. Hon förer Maria Eufrosina vid handen. Båda äro lika klädda.) FEMTE SCENEN. CHRISTINA. MARIA EUFROSINA. F röken SPARRE. HOVFOLK. DE FÖRRA. Christina, till De la Gardie. Vad denna sälla dag mitt hjärta nöje ger, Då jag med Kungars blod en vän förenad ser ; Då kärlek skyndar glad den knut att sammantrycka, Som evigt fästa skall min omsorg vid er lycka ! (Ser sig omkring.) 198 
 
 
 
 
 d r a m at i k Men, Oxenstierna… Vad ! han ren ej anlänt har ! Det var dock av hans hand, om jag mig ej bedrar, Som till de helga rum ni bort ledsagad bliva. To r s t e n s s o n . Kanske bör årens tyngd hans dröjsmål ursäkt giva. Han snart lär visa sig, min Drottning. (Hon går in i Kyrkan, åtföljd av sitt Hov. De la Gardie gör ett steg för att följa henne ; men hålles tillbaka av Oxenstierna, som i det samma kommer åter.) SJÄTTE SCENEN. OXENSTIERNA. TORSTENSSON. DE LA GARDIE. Oxenstierna. Stanna här, Förmätne ! – ert beslut mig ej förborgat är. Ni går till altaret… De la Gardie. Och där…? Oxenstierna. Att handen skänka Åt eder Drottning. De la Gardie. Jag ?… Oxenstierna. Ni själv ! 199 
 
 
 
 
 kellgren De la Gardie. Ni bör då tänka, Att denna stolta ton ej längre står mig an. Tror ni jag fruktar er, då jag er straffa kan ? Oxenstierna. Jag tror.. att hotelsen är styrkan hos den svaga ; Att straffet närmast går till den som lärt bedraga – Men tiden dyrbar är. Christina väntar er. Ni känner denna skrift ? (Han visar honom ett brev.) De la Gardie, med kallsinnighet. Men… jag den likna ser Vår fordna Konungs hand. Oxenstierna. Läs, djärve ! läs och bäva ! De la Gardie, förskräckt. Gud ! – Gud, vad avgrundsdjup du för min fot sett sväva ! (Efter en kort Pantomim, som visar de åtskilliga sinnesrörelser, blygd, fasa och glädje, som strida i hans själ, tecknar han med en häftig och talande åtbörd, det våldsamma beslut han inom sig fattat ; tager Oxenstierna vid handen, och går hastigt in i Kyrkan.) 200 
 
 
 
 
 d r a m at i k FJÄRDE AKTEN. Teatren föreställer Riks-Salen på Slottet. FÖRSTA SCENEN. CHRISTINA. F röken SPARRE. Christina. Vad djup av nedrighet, dit aldrig tankan nått ! Vad lågt förräderi ! vad samling utav brott ! O Himmel ! var ej nog till min förnedrings råga, Om med ett fräckt förakt han svarat till min låga ? Var offret icke nog, att smickra min rival, Om straxt hans djärva hand sig vägrat till mitt val ? – Men med en låtsad eld min lättrohet bedraga ! Med hundra eder nyss mitt tvivelsmål förjaga ! Och, med en nedrighet som ej exempel har, Sen höghet, Tron, sen allt åt honom offrat var, Sen jag med egen hand det altar gått att smycka, Där han besvärja bort sin kärlek och min lycka… Då, svärja där min död ! – då inför Himlens tron, I trots av mänsklighet och blygd och religion, I åsyn av mitt Hov offentligen bebåda Den svaghet som min harm ej undgick att förråda Se där de plågors höjd, som mig förtvivlad gjort ; Som jag, olyckliga ! ej överleva bort ! Fr ö k e n S p a r r e . Min Drottning, vilka ord – ack ! stilla eder smärta ; Förglöm en otacksam, som ej förtjänt ert hjärta ; Förglöm ett svaghetsfel… 201 
 
 
 
 
 kellgren Christina, med yttersta häftighet. Nej ! jag ej mer är svag, Nej, denna bröllopsfest skall bliva mordets dag. Fr ö k e n S p a r r e . O Himmel ! Christina, ropande. Schlippenbach ! (Han kommer med hastighet in på Teatren.) ANDRA SCENEN. SCHLIPPENBACH. DE FÖRRA. Schlippenbach. Min Drottning ! Christina. Vid din heder, Min Krona, och den lön jag åt ditt mod bereder, Svär ! att du hämnas mig. Schlippenbach. Jag det vid Himlen svär, Och förrn den brottslige mig ännu yppad är : Men frände eller bror, men närmst av mina vänner, Då han ert hat förtjänt jag honom mer ej känner, Och han skall dö – Förlåt ; men jag bort säga er, Att Oxenstierna… 202 
 
 
 
 
 d r a m at i k Christina, med bestörtning. Vad ? Schlippenbach. Om företräde ber. Christina. O Gud ! – Han nalkas må. (Schlippenbach och Fröken Sparre gå bort vid Riks-Kanslerens ankomst.) TREDJE SCENEN. CHRISTINA. OXENSTIERNA. Christina. Förhatlige Minister ! Ej mer ett enda drag uti din djärvhet brister. Sen ur din svarta själ du alla ränkor tömt, Sen vördnad, plikt och tro du mot din Drottning glömt, Sen du en älskare ur mina armar rivit… (Ty utom dig, barbar ! han ej förrädisk blivit ;) Sen med en varsamhet, som av dig väntas bort, Du för ett samlat Hov min svaghet synlig gjort ; Allt detta var ej nog att mot din önskan svara, Om du ej hädelsen med brottet skulle para, Om du ej än i dag uti min åsyn gick Att gäcka få min sorg, och trotsa få min blick – Väl an ! du segrat har. Gläds ; lyckan ej bedragit Den falska vård din hand om mina dagar tagit. Din avsikt vunnen är : min ofärd nått sin höjd : Betrakta mig, barbar ! och säg om du är nöjd ? 203 
 
 
 
 
 kellgren Oxenstierna. Förskräckeliga våld utav begärens yra ! Passioner ! vilken Gud kan edra utbrott styra ? Christina. Men skörda snart en frukt som lätt förloras kan. Räds, segrens tid är kort, är dyr för dig, tyrann ! De tårar, som du gått att ur mitt öga pressa, Räds, skola falla snart som glöd uppå din hjässa. Än har min svaga själ ej alla dygder mist : Jag äger en – den dygd, som straffar brott och list. Räds… Oxenstierna. Nej, min Drottning ; nej, förbittra ej er smärta Med flera grymma skäl till ånger för ert hjärta. Jag vörda vet er sorg ; och prövar icke här Vem mest utav oss två till falskhet brottslig är. Jag blott beklagar er ; och med förundran finner, Att för ett villosteg så mången dygd försvinner. Viss, då förnuft och tid fått skingra edra kval, Att själv ej utan blygd ni minnas skall ert val, Jag lämna bort åt dem att mina steg försvara : Men, fruktande med skäl för hotet av den fara, Dit en förvillad hämnd på nytt er störta tör, Jag för er egen tjänst min tystnad bryta bör – Hör då en hemlighet, som skall er fasa väcka, Som med en evig blygd er kärlek skall betäcka ; En hemlighet som, djupt förvarad i mitt bröst, För De la Gardie blott bort yppas av min röst : Den skall ock yppas er – , Olyckliga Prinsessa ! Vad oerhörda brott som svävat kring din hjässa ! – Vet, det föreningsband, vartill du skyndat har, 204 
 
 
 
 
 d r a m at i k Naturens styggelse och Himlens avsky var : Vet, då ett blint begär ditt svaga hjärta tände, Du för ditt egit blod en brottslig låga kände ; Kort : i din älskare, bedragna !… känn din bror. Christina, med tvekan och förundran. Min bror ?… Oxenstierna. Kanske ni mer en faders vittne tror. (Ger henne ett brev.) Läs ! Christina läser. »Oxenstierna : dölj uti en evig tystnad Vad dig skall anförtros – Förrn agg och ärelystnad Mig Ebba Brahes hand så grymt berövat har, Hon genom kärleken min maka bliven var ; Och denna späda son, som redan ljuset skådat, Min vän, jag är hans far.« (Slagen som av en ljungeld.) Har man min dödsdom bådat ? – Vad mörker för min syn ! – Vad köld uti mitt bröst ! Jag graven öppnad ser – Välan ! (Störtar sig med förtvivlan, men efter ett ögonblick hastigt uppväckt, förvirrad.) Gud ! vilken röst ? – Min älskling ropar mig… Vad kärt, vad lyckligt möte ! (Springer opp, och med en vild glädje kastar sig i Oxenstiernas armar.) Din vän, din brud är här. Hon hastar i ditt sköte – (Med en hjärtfrätande ömhet.) 205 
 
 
 
 
 kellgren De velat skilja oss, de grymma ! – (Häftigt.) Men jag svär : Jag svär det vid den Gud, som här tillstädes är, Nej, ingen dödlig makt den rena eld skall kväva… (Springer tillbaka med förskräckelse.) Vad har du sagt ?.. En bror !… (Med yttersta raseri.) Olyckelige, bäva ! Missfoster, nalkas ej ! – din syn befläckar mig. Brott och förbannelse och döden följa dig. Det är naturens band… O fly mig, fly med fasa ! Det är en systers sköt… (Ursinnig.) Se plågoandar rasa !… Må Himlen störta oss ! må avgrunds mörka famn Fördölja våra brott, och glömskan våra namn ! (Hon faller ned av vanmakt.) Oxenstierna. Gud, som ett hjärta ser, vars ånger dig behagar, Förmildra hennes kval, och skydda hennes dagar ! Christina, som kommer sig åter före, och öppnar med förskräckelse sina ögon för ljuset. Bedrägeliga hopp, som fåfängt smickrat mig ! Förhateliga dag ! jag återfinner dig. – Av jordens avsky följd, av Himmelen förskjuten, Är själva dödens famn för mina suckar sluten. Oxenstierna. Min Drottning ! stilla er : förkväv ert raseri ; Glöm ett försonat brott ; och lev, att lycklig bli. 206 
 
 
 
 
 d r a m at i k Christina, med en djup och stilla sorg. Ack ! är väl lyckan mer för detta hjärta ämnad ? Oxenstierna, med värdighet och styrka. Vad ? är ej spiran mer i edra händer lämnad ? Har ni ej mer ett namn att ge odödlighet ? Har ni ej mer ett Folk att ge lycksalighet ? – Ni, hela världens lov och Sveriges kärlek vinna, Och ej i andras väl er egen sällhet finna ?… Vad brottsligt tvivelsmål ! Christina, såsom uppvaknad ur en dröm. Din röst mig upplyst har – O min välgörare ! min ledare ! min far ! Vad plikter och vad tröst du för mitt hjärta visar ! Ur villan återförd, jag Himlens godhet prisar, Som, då han ytterst mig på avgrundsbranten lett, I själva farans höjd min räddning föresett – O du, mitt Fosterland, vars röst ej mera hördes, Då av ett blint begär jag svag och brottslig fördes, Men icke brottslig nog, att ännu varse bli Den nöd, jag färdig var att störta dig uti ! Dig kärleken i dag till skatt de suckar giver Som, evigt flyktande, han ur mitt hjärta river ; Dig hör min hela själ från denna dagen till ; O Sverige ! blott för dig Christina leva vill. (Till Oxenstierna.) Och du, som i förakt, i trots av egen fara, Din Drottning mot sig själv ej fruktade försvara ; Kom, njut den högsta lön ditt hjärta önskar sig : 207 
 
 
 
 
 kellgren Kom, se mig värdig bli mitt Folk, min Far – och Dig. (Hela Hovet församlas, och Drottningen stiger upp på sin tron.) FJÄRDE SCENEN. CHRISTINA. OXENSTIERNA. TORSTENSSON. CARL GUSTAF. DE LA GARDIE. MARIA EUFROSINA. F röken SPARRE. D et Ö vriga HOVFOLKET. Christina. I, som er Drottnings bud med tro och lydnad fören : Råd, Krigsmän ! Riddersmän ! församlen er ; och hören ! – Om denna gamla Tron, som mina fäder bar, I deras dotters vård sin glans bevarat har ; Om Spiran, som jag ärvt att skydda dessa Länder, Ännu ej vacklat har uti en kvinnas händer ; Om, på ett lyckligt krig, som oss med ära höljt, En mera lycklig fred och grundad välmakt följt ; Jag näst Försynens nåd, som Wasars Rike hägnar, Er, Statens Huvudmän ! er hedern därav ägnar – Men fåfängt har man allt av mod och tapperhet, Om man med vishet ej sin seger vårda vet. Avunden sover ej : förtvivlad åt vår ära, Hon skyndar att sitt gift i grannars hjärtan bära ; Och Hämnden, vilande i fiendernas hand, Av lugnet föda tar till häftigare brand – Att Rikets säkerhet mot utländskt våld försvara, Vår första omsorg blir att inhemsk ro bevara, Och hindra framför allt den split man yppas ser, Där Tronens ledighet en oviss arvsrätt ger – 208 
 
 
 
 
 d r a m at i k Jag hört mitt Folk, av nit för Wasastammens ära, Av äktenskapets hand dess stadgande begära : Jag nekat mig därtill : och – vare sig vad skäl Av svaghet eller dygd, som verkat på min själ – Jag fattat mitt beslut : och det oryggligt bliver. Men vad ej kärlek ger, en upplyst vänskap giver ; Och du ! som, släktande från Wasars rena blod, I deras dygder känd, och känd i deras mod, Av segrens ädla hand förnyat anspråk länat Till priset av en Tron, som börden dig förtjänat : Carl Gustaf ! – i mitt namn, och i det Folkets namn Som villigt öppnar dig en glad och tacksam famn, Jag nämner dig i dag till arving av mitt Rike. Fo l k e t . Han värdig är därav. C a r l G u s t a f. Er nåd är utan like, Min Drottning – men förlåt, det än en större finns ; En nåd som, mera kär för detta hjärta…. Christina. Prins, Ni känner mig – ni vet om, snar att tänksätt byta, Jag nånsin lovat har vad jag mig ämnat bryta. Nog av : då denna hand försakar sig åt er, Försakar hon all rätt att kunna skänkas mer. (Hon nedstiger från tronen, fattar De la Gardie och Maria Eufrosina vid handen, och förenar dem.) Och I, som, lycklige att lyda hjärtats lagar, Med nöjets helga band förenat edra dagar ; Er sällhet nått sin höjd – men, då I njuten den, 209 
 
 
 
 
 kellgren Ack ! glömmen icke bort (Med halv röst till De la Gardie.) En Syster, (Till Maria.) Och en Vän ! (Balett.) 
 
 
 
 
 AENEAS I KARTHAGO, LY R I S K T R A G E D I I F E M A K TE R , M E D P R O LO G . 
 
 
 
 
 
 
 
 
 I anseende till tiden är detta Teaterstycke det första, och var redan ärnat till Invignings-pjäs av Stora Teatren. En av de spelande personer, som däruti hade en huvudroll och mot förmodan saknades, hindrade detta. Andra, och däribland så- dana händelser som hade inflytande på hela Samhället, bidrogo sedan, att detta lysande och kostsamma Skådespel, till vilket, även som till alla de föregående, Gustaf III själv hade givit planen, icke under dess Regering blev uppfört. Härtill kom en viss, ehuru blott till en tid rådande, fördom emot den skickeli- ga hand, som till närvarande pjäs satt musiken. Denna är onek- ligt ett mästerstycke av framledne Hov-Kapellmästaren Kraus, som därmed, enligt kännares intyg, ådagalagt en på verkliga insikter grundad talang för Teater-Kompositionen, förenta med en kännedom av Svenska Språket och Hävderne, alldeles oförväntad hos en utlänning. Kraus, till börden Tysk, hade, innan sin ankomst till Sverige år 1778, studerat vid tvenne Akademier i Tyskland och därstädes gjort sig bevandrad i flera, särdeles de vackra Vetenskaperne och lärda Språken. Hans teo- ri uti Musiken var således ej ett blott minnesverk, utan byggd på solide matematiske och fysiske kunskaper. Dock röja icke hans kompositioner det mödosamma arbete som strävar att visa lärdom : tvärtom utmärka de sig genom den behagligaste, den mest otvungna melodi, men ock genom de allrastarkaste och mörkaste drag, då ämnet nödvändigt så fordrar. Härom vittna, utom Aeneas, flere Teaterstycken, och ibland dem Inter- mederne till Amfitrion, samt Bisättnings- och Begravnings- musiken över Gustaf III , som är det sista av hans arbeten, och torde av en opartisk eftervärld sättas ibland de få verk av klassiskt värde som Tonkonsten kan uppvisa. Han ägde dessut- om mycken världskännedom, ett städat väsende, fritt från van- lige musikaliske nycker, en stadgad och jämn karaktär. – Man har trott sig skyldig detta offer av sanning och rättvisa åt min- net av en Man, vars förtjänster och omgänges behag länge sko- 213 
 
 
 
 
 kellgren la saknas av dem som förstodo värdera de förra och ägde för- månen av de senare. – Han dog i December 1792. 
 
 
 
 
 PERSONERNE I PROLOGEN. EOL. JUNO. NEPTUN. VENUS. AENEAS. ACHATES. KOR AV VÄDREN. KOR AV TROJANER. PERSONERNE I TRAGEDIEN. AENEAS. DIDO. JARBAS. ACHATES. NARBAL. BARCÉ , }    CLELIE, Didos Förtrogna SICHÉS SKUGGA. ÖVERSTE PRÄSTEN i Karthago. JUPITER med hela Olympen. IRIS. ÄRAN. KOR AV TROJANER. KOR AV KARTHAGINENSER. KOR AV PRÄSTER OCH PRÄSTINNOR i Junos Tempel. KOR AV JÄGARE. KOR AV NUMIDER. 215 
 
 
 
 
 
 
 
 
 PROLOG. Teatren föreställer en stor klippa mitt i havet. Högst sitter E ol och håller fängslade vid sina fötter B ore och dess Här. FÖRSTA SCENEN. EOL. VÄDREN. Ko r av de fängslade Vädren. Få vi ej än vår frihet förbida ? Gruvliga tvång ! förskräckliga lag ! Eol. Tigen och lyden ! vågen ej strida Mot er Konungs behag. Ko r . Ack ! lät oss snart vår frihet förbida, Krossa i dag våra fängsel och band. Lät oss i dag förödelse sprida Över vatten och land ! Eol. Nej, förgäves att strida Mot er Konungs behag. Ko r . Grymma tvång, som vi lida ! Ack förskräckliga lag ! 217 
 
 
 
 
 kellgren Eol. Tigen och lyden er Konungs behag. (Man hör i det samma en hög och majestätelig musik, och Eol fortfar :) Vad ljuva toners sammanljud Som nordanvädrens våld och vrede övervinna ! Vad prakt i dessa skyars skrud ! – Bedrar jag mig ? – Nej, dessa förebud Förkunna Himlarnes Gudinna. ANDRA SCENEN. JUNO , som nedstiger i en sky. DE FÖRRA . Ju n o . Du Eol, i vars makt av Jofur givit är Att väcka vädrens ras och deras yra tämja : Jag vid din spira dig besvär Att mot ett brottsligt folk i dag min vrede främja. Se där ! Var de Trojaners här den lugna vågen plöja, Och för en stilla vind förmätna segel höja ! Fast deras stolta stad blev störtad av min hand, Aeneas dock min hämnd bedragit Och ur det fordna Ilions brand Med Gudar, skatter, släkt på böljan flykten tagit Att söka väg till Latiens strand – De djärva ! – Vad ? Och de ej heller bäva För Eols obevekta makt ? – Gå då, till hämnd av bådas vårt förakt, Att deras djärva anslag kväva. 218 
 
 
 
 
 d r a m at i k Lät dina stormars vreda skara Ur sina kulors stängsel fara, Att dem förstöra utan nåd ; Och endast vrakens spillror spara, Att minnet av den hämnd bevara Som krossat deras överdåd. Eol. Gudinna ! dina bud jag vörda bör, och vill : Befalla är din rätt, och lyda hör mig till. Om över storm och lugn mig Jofur väldet giver, Om jag vid Gudars bord ett rum mig tilldelt ser, Allt sådant blott utav din godhet sker : Min heder är av dig : din sak min egen bliver. Gån, vilda Orkaner, Gån ut, att förfölja De stolta Trojaner Kring vågornes rymd ! Lät bölja mot bölja Med gruvlighet rasa ! Lät dagen av fasa Och mörker bli skymd. ( Juno stiger tillbaka upp i Olympen.) TREDJE SCENEN. EOL. VÄDREN. Ko r . Gå skyndom, Orkaner, Att häftigt förfölja m. m. 219 
 
 
 
 
 kellgren (Under denna Kor ser man Eol lösa Vädren ur deras bojor. De rusa ner från berget. Eol ger klippan en stöt med sin spira, då hon krossas och visar i sitt djup de fängslade Stormarne. Bore löser dem. De fara ut med raseri. Klippan sjunker och havet synes i all sin vidd. Man ser i fonden Trojanska Flottan. Stormen tilltager och man hör på långt håll Matrosernes och Vädrens blandade Korer.) Ko r av Tr o j a n e r n e . Se stormen oss bebåda En grym och säker död ! O Gudar ! värdens skåda Till Ilions söners nöd ! Månn väl ur Trojas lågor Er nåd oss räddning gav, Att uti havets vågor Bereda oss vår grav ? Ko r av V ä d r e n . Må höjd och avgrund skalla Vid våra rösters gny ! Må havets vågor svalla Och dagens strålar fly ! Må djupets svalg förtära En djärv och gudlös släkt, Som trotsat Junos ära Och Eols vrede väckt ! 220 
 
 
 
 
 d r a m at i k FJÄRDE SCENEN. NEPTUN , som reser sig upp ur havet. VÄDREN . Neptun. Vad dån ! vad klagorop Igenom böljans djup till mitt Palats sig sänka ! Och vilken är den djärva hop, Som utan fruktan går, mitt Rikes lugn att kränka ? I, som trotsigt er förhäven Mot mitt välde, mina bud ! Eols härar ! flyn och bäven – Bäven för en högre Gud ! Jag, blott jag av Jofurs händer I min vård den treudd fått Som behärskar havets länder – Gån ! förkunnen det er Drott. (Stormarne fly.) Men I, som lätta vingar rören Med sakta flykt kring böljans famn, Zefirer, hören ! Gån snart och Ilions Flotta fören Uti en trygg och stilla hamn. (Neptun sänker sig tillbaka ned i havet. Zefirerne komma under en glad och ljuvlig musik att blidka havet. De dansa på Teatren, under det att Tri- toner och Nereider stiga till hälften över vattubrynen, och sakta driva Trojanska Skeppen mot stranden. De formera en allmän balett, under det att Aeneas, i spetsen för Trojanerne stiger ned från klippan, varpå de stött med sina skepp. Då han nalkas försvinna de.) 221 
 
 
 
 
 kellgren FEMTE SCENEN. AENEAS. ACHATES. TROJANERNE. Aeneas. Oss Himlen räddat har, bevekt av våra böner. Vi skåda dagens ljus på nytt – I Män och bröder, Ilions söner, Som jämte mig ur Trojas aska flytt, Att oss ett fosterland på nya stränder söka ; Må ej vid lyckans hot ert hopp förlorat bli ! Nej, gån till trots mot hennes raseri, Att edert mod av edra faror öka – Nu, Bröder ! vänden ej ett ögonblick igen, Att söka våra följesmän ; Då medlertid i denna skogens sköte Jag ensam med Achates går, Att genom någon främlings möte Få veta vilket folk på dessa stränder rår. (Trojanerne gå bort.) SJÄTTE SCENEN. AENEAS. ACHATES. Aeneas. Citherens mäktiga Gudinna ! Om jag utav en moders bröst Förtjänt att någon ömhet vinna, Så hör, o Venus ! hör min röst, Lät mina plågor här försvinna, 222 
 
 
 
 
 d r a m at i k Lät mig i dag din åsyn finna. Citherens mäktiga Gudinna ! Kom giv en son din hjälp, din tröst. SJUNDE SCENEN. VENUS i en sky. DE FÖRRA . Ve n u s . Din bön är hörd, min Son ! hör opp Ifrån den grymma sorg, som du dig överlämnar ; Och vet att dig ditt ödes lopp En oförtövad lycka ämnar. Du skall i dag Karthagos murar se, Den ort som Dido tillflykt givit Mot en omänsklig bror, sen dess gemål Siché Utav hans händer mördad blivit – Hur kär för hennes syn skall ej din ankomst vara ! Gå, men ej glöm att Junos hat befara. 
 
 
 
 
 
 
 
 
 AENEAS I KARTHAGO. FÖRSTA AKTEN. Främst på Teatren visar sig den åt Juno helgade Skogen vid Kar- thago. Den stora Portiken av Gudinnans Tempel intager medlersta delen av Teatren, till 8 trappor upphöjd. Portiken vilar på 8 Korin- tiske pelare av vit marmor, mellan vilka man blir varse det inre av Templet. I fonden av Helgedomen står en tom Piedestal, ämnad att emottaga Gudinnans Bild. Denna piedestal, så väl som själva rum- met där Altaret skall ställas, är upphöjd till några trappsteg höger om ingången till Templet. Under en präktig himmel ser man Didos Tron upprest. FÖRSTA SCENEN. DIDO. CLELIE. BARCÉ. Clelie. Bland alla nöjens krets på själva segrens dag, Vad kan så grymt ert hjärtas lugn förstöra ; Då ungdom, majestät och fägring och behag – Då allt förenar sig att eder lycklig göra ? Barcé. Från landsflykt och förtryck till Kungligt välde bragt Ni hundra Prinsar ser åt eder offer giva : De vänta på ert val, och Tronen att dess makt Av Kärleks-Gudens hand skall evigt stadgad bliva. 225 
 
 
 
 
 kellgren Båda. Vad sällhet edert öde bär ! Och vem kan lycklig bli, om ni ej lycklig är ? Dido. Vad kärlek ömt förtjusa plär Förrn man dess välde känna lär ! – Hur glad jag närt hans första låga ! Men ack med vilken gruvlig plåga Han mitt bedragna bröst förtär ! Clelie. Om han sin fordna ro i edra tårar fann, Han er från denna stund tycks endast nöjen ämna : Monarker varje dag ses tävla med varann, Att vid er fot få sina kronor lämna. Dido. Kanske bland deras tal jag någon värdig såg Att av min Tron delaktig göra, Om ej i detta bröst en bild förvarad låg, Den tiden ej förmått och ej förmår förstöra – Ännu du minnas lär den dag… Ack grymma dag, då först jag hjärtats oro kände ! – När prydd av dygder och behag En ung Trojanisk Prins till Tyri kuster lände, Och i min faders Hov… Ack! denna Prins… min vän! – Aeneas… Clelie. Vad ? ni älskar honom än ? Dido. Nej, jag ej älskar ; jag förtäres, I tusen plågors avgrund sänkt, 226 
 
 
 
 
 d r a m at i k Och av det sår som hos mig näres Den Gudamakt jag känna läres Som åt min älskling livet skänkt. Ack ! Troja är ej mer – Förgäves hoppets strålar Uti min själ en flyktig glädje väckt – O Himmel ! i vad gruvlig dräkt Min framtid sig för ögat målar. I som trogen omsorg dragit Om min ungdoms första dagar ! I som del med ömhet tagit I min sorg och i mitt väl ! Jag för er min smärta klagar. All den tröst jag än kan njuta Är att i er famn få gjuta Mina tårar och min själ. Men det är tid, att dessa suckar kväva ; Jag mig som Drottning visa bör – Ack vad besvär kring Tronen sväva ! Vad båtar denna makt som världens avund gör, Då under purpurns skrud man hjärtats klagan hör ? I dag skall Juno sig ett Tempel Uti Karthago invigt se : Mig tillhör främst, att åt mitt folk exempel Av nit för Gudars dyrkan ge. 227 
 
 
 
 
 kellgren ANDRA SCENEN. KARTHAGINENSISKA FOLKET. DE FÖRRE. (Folket kommer under dans att pryda Templet med blomster. Mitt under denna Fest ser man Aeneas med några Trojaner anlända.) Ko r av Fo l k e t . Lev milda Drottning glad och nöjd, Till världens väl och Tronens heder ! Den sällhet du ditt Folk bereder Förtjäne dig all sällhets höjd ! Clelie. Ej mer kring denna stilla bygd Sig Örlogs-Gudens fasa breder. Gån, Ro och Lekar, samlen eder Att dväljas i olivens skygd. Ko r . Vad krigets grymma raseri Vårt hjärta och vår syn förskräcker ! Vad friden vår förtjusning väcker ! Må hennes välde evigt bli ! Lev, milda Drottning m. m. Barcé till Dido. Ett folk, av stormens våld på våra stränder kastat, Med sorg och bävan från vår hamn, O Drottning, till din åsyn hastat, Att bedja sig ett skygd uti Karthagos famn. 228 
 
 
 
 
 d r a m at i k Dido. Gå, lät dem nalkas – Ack ! hur skulle jag väl glömma, Att fordom likaså jag här en flykting var ? Man dubbelt skyldig är att ömma Den nöd man själv förfarit har. TREDJE SCENEN. DIDO. AENEAS. ACHATES. TROJANER. DE FÖRRE. Dido, som då hon igenkänner Aeneas reser sig hastigt upp med bestörtning. Ser jag Aeneas ? Vad – O Gudar ! månn en lycka Så stor mig unnas kan ? Aeneas. Prinsessa, edert bröst Ej slutit är för mänsklighetens röst ; Lät ett olyckligt folk, som ödet vill förtrycka, I skuggan av er Tron få njuta hägn och tröst. Om ädelmod och dygd av Gudarne belönas, Skall er regering städs med fröjd och sällhet krönas. Evar som Himlen helst behagar Att jag min levnad fästa må, Skall i mitt hjärta alla dagar Ni tacksamhetens offer få. Så länge dagen strålar sprider, Så länge natten skuggor strör, Ert värda lov ej minskning lider, Ert ädla minne aldrig dör. 229 
 
 
 
 
 kellgren Ko r av Tr o j a n e r n e . Evar som Himlen helst behagar m. m. Dido. Gläds, Trojas värda son ! ur faran frälst ni funnit En fristad i mitt Land och uti mig en vän… Min Prins, tör hända ni ej än Pygmalions syster glömma hunnit. Då lycklig än av edra dygder Jag er i Tyrus varse blev, Då själv i mina fäders bygder Jag än i lugn min tid fördrev ; Vem hade trott att för oss båda Det öde skulle ämnat bli Att här en gång varannan skåda, Jag landförvist, och flyktig ni ! Men skingra nu det kval, som edert hjärta sårar ; Karthago er på nytt ett Troja ger i dag : Och om min hand… en gång… kan stilla edra tårar… Ack ! själv vid plågor van, är ömhet mig en lag – Kom nu ! och del uti den högtid tag, Då jag på dessa rum det första Templet ägnar Åt Juno, som min lycka hägnar – Er dyrkan den försoning är Som hennes vreda makt av edert bröst begär. (Festen fortsättes. Marsch till Templet. Näst Drottningens vakt går Kar- thagos ungdom under dans, åtföljd av Junos Präster och Prästinnor, som bära offerkärlen, altaret, och sist Gudinnans bild, som skola invigas och stäl- las i det nya Templet. Näst statyn följer Drottningen och dess Hov. Aeneas med sine Trojaner stannar kvar främst på Teatren. Karthaginensiska Ung- domen går främst i marschen 2 gånger omkring Teatren under dans. 230 
 
 
 
 
 d r a m at i k Drottningen och Prästerne gå in i Templet. De andre stanna utanför. Man placerar stoden på sin piedestal, och altaret där frammanföre.) Ko r under marschen. Karthaginenser, lät vår sång Lyckliga hjärtans uttryck vara ! Karthaginenser, lät vår sång Drottningars Drottnings lov förklara ! Må himmel och jord och hav på en gång Till våra glädjerop svara ! Ko r av P r ä s t e r o c h P r ä s t i n n o r som dansa kring Altaret. Allsmäktiga Gudinna ! Var med vår rena dyrkan nöjd ! Lät våra rökverk hinna Till dig uti Olympens höjd ! Överste Prästen. O Juno, Gudars mor ! lät tvedräkt från oss fly, Och friden oss till sällhet föra ! Må trummans sträva dån, må krigs-basunens gny Ej våra glada samljud störa ! Må du vår Drottnings liv förlängt och lyckligt göra ! Dess dygd förtjänt din högsta lön. Ko r av Fo l k e t . O Juno, Gudars mor ! o Juno ! hör vår bön. Dido. O Juno, Gudars mor ! o Juno ! hör min bön, Då jag med ödmjukt hjärta yrkar Din huldhet för ett folk, som dig med trohet dyrkar ! 231 
 
 
 
 
 kellgren Ko r . O Juno, Gudars mor ! o Juno ! hör vår bön ! (Karthaginensiska ungdomen går in i Templet och pryder altaret med blommor. Drottningen, hennes Hov och Folket gå alla med ceremoni ur Templet. Clelie skiljer sig något från Drottningens svit.) Clelie till Aeneas. Vår Drottning till Dianas lov I dag en jakt förrätta ämnar : Hon även er, min Prins, sitt tillstånd lämnar, Att följa henne med dess Hov. (Hon går bort.) FJÄRDE SCENEN. AENEAS. ACHATES. TROJANERNE. Aeneas på knä vid första trappsteget till Templet. O Juno ! du vars blick från Himlens tron sig sträcker Till tankans dolda djup, i hjärtats mörka natt ! Om lasten i min själ beständig avsky väcker ; Om jag i dygdens följd min hela ära satt ; Om jag din ynnest sökt med oupphörlig iver : Så anse med behag det rökverk jag dig giver. (I det samma som Aeneas emottager av Trojanernes händer ett kärl med rökelse för att bära det in i Templet, nedstiger ett moln, som alldeles bort- skymmer dess ingång. Peristylen uppfylles med glesa skyar, emellan vilka man blir varse Templets byggnad. Aeneas reser sig upp med bestörtning, och fortfar :) Förgäves var min bön ! – Gudinnan med förakt Sitt Tempel för vår åsyn sluter – 232 
 
 
 
 
 d r a m at i k Trojaner, skyndom då att för Dianas makt Det offer lägga ned, som Junos hand förskjuter. (De gå bort.) ANDRA AKTEN. FÖRSTA SCENEN. Teatren föreställer en Skog, helgad åt Diana. Mitt i fonden synes ett Berg, från vilket flere strömmar störta sig. Dianas Staty står vid ena sidan av Teatren. Dido i jaktkläder. Än för Aeneas ej min kärlek yppat sig. Tör hända hans förakt en dag – – – ! må jag ej bäva ? Ack denna tanka dödar mig ! Vi kan den ej också min eld för evigt kväva – ? Men då den plikt hör ädla själar till Att för en hjältes öden ömma, Jag under detta sken i dag försöka vill, Att kunna hjärtats svaghet gömma. Inom mitt bröst jag fåfängt sluter En eld den jag ej dämpa rår : Dess låga dubbel styrka njuter Utav det tvång hon röna får. (Man hör på avstånd en Jakt-musik.) Ren bergens återskall till jägarhornens dån Mitt folks annalkande bebåda : Ack ! – redan ser jag Fröjas son – Vad höghet, vad behag uti hans väsen råda ! 233 
 
 
 
 
 kellgren ANDRA SCENEN. DIDO. AENEAS. DIDOS HOVFOLK i jaktkläder. Aeneas. Vad tävlan lär i dag vår muntra Jägartropp Till krig mot skogens villdjur driva, Då deras mod sig smickrar av det hopp Att med en nådig blick, av er belönad bliva ! Dido. Bland dessa tidsfördriv, i fridens lugna dar, Ni än er tapperhet till segrar kunnen höja : Och jakt en övning är den äran stiktat har Att hjältars vilotid förnöja. Aeneas. Må denna dag För skogarnes Drottning vår dyrkan förklara ! Ko r . Må denna dag m. m. Dido och Aeneas. Lekande Nöjen, muntra Behag, Spriden ut, spriden ut eder flyktiga skara ! Ko r . Lekande Nöjen, muntra Behag m. m. Jägares Gud ! Lät valthornens ljud Till våra glädjerop svara, Att prisa Dianas vördade bud ! 234 
 
 
 
 
 d r a m at i k (Man börjar anställa flere slags jaktövningar. Det första är Kapprän- ning. Priset är ett Skärp, varmed Dido belönar den av sina Nymfer, som därav gjort sig värdigast. 2. Fäktning. Priset är ett gyllene Spjut, vilket Dido överlämnar åt Aeneas att skänka Segervinnaren. 3. Bågskjutning. Priset är ett Guldkoger, som Dido fäster på den mest förtjänta. Detta blir Aeneas för vilken alla göra en vördnads-betygelse.) Dido. Börjom vårt lopp Kring dalar, berg och branter ! Spridom vår tropp Kring alla skogens kanter ! Att söka nejdens villdjur opp ! Ko r . Börjom vårt lopp ! Spridom vår tropp ! Spännom bågarne opp ! (Dido börjar jakten och åtföljes av hela Jägareskaran. Jaktmusiken fjärmar sig allt mer och mer.) TREDJE SCENEN. Teatren förändras efter något uppehåll, och föreställer en enslig Grotta, igenom vilken man blir varse den tjocka och mörka skogen ; man hör på långt avstånd dånet av jakten. Änteligen uppväxer en storm åtföljd av en regnskur. AENEAS. DIDO. Aeneas. Ni här, min Drottning, för er ser En grotta som sitt valv till eder fristad ämnat – 235 
 
 
 
 
 kellgren Ack ! om vid Tyri Hov mig ödet fordom lämnat Så lyckligt ögnablick att fritt förklara er Den eld… ni skulle då för edra fötter funnit En Prins, törhända värd er hand – Men med min Krona och mitt Land Har ock mitt hjärtas hopp försvunnit. Dido. Vad hör jag ? – Vilket språk ! – Står det min höghet an Att till hans tal mitt öra läna ? Aeneas. Ack ! vad jag frukta bör, att edert hat förtjäna ! Men eder ädla själ sig ej försvara kan Att ömma för de kval… Dido. Min Prins, ni lär ej tveka Om värdet av den nåd ni redan röna fått. Av lika motgång lärd, hur skulle utan brott Jag eder nöd mitt bistånd neka ? Aeneas. Ack ! vilken olik höjd i våra plågors mått ! – Då från ert fosterland er Himlens vrede drivit, Ni ej av allt i mistning gått ; Er hjärtats lugn ej övergivit. Dido. Vad ? – Har en kär gemål ej mer i graven makt, Att älskad och begråten vara ? Aeneas. Skall jag då än en gång uti förtvivlan bragt Min död utav hans hand befara ? 236 
 
 
 
 
 d r a m at i k Dido. O Gudar ! vad jag hör ! Aeneas. Jag ren för mycket sagt, Att ej min hela själ för eder uppenbara. Vet då, att från den första dag, Jag vid Pygmalions Hov er funnit, Och förrn Siché av Hymens lag Med eder hand er kärlek vunnit ; Mitt hjärta tjust av ert behag Av en beständig låga brunnit. Ej all min sorg vid Trojas grav, Den vård jag åt dess söner delat, Och tre års flykt kring världens hav Det sår uti mitt hjärta helat, Som mig er första åsyn gav. Om ni min rena eld förskjuter, Skall ert förakt mig döden ge : Dock lycklig vid min död, om jag den trösten njuter Att i min sista blick er se. Dido avsides. Jag kan ej dölja mer den låga mig förtär. (Högt.) Ack Prins ! om detta tal ert hjärtas offer är, Er motgång ända fått – min Tron står redan färdig Att taga er emot ; och ni den heder når, Som är er dygd och eder härkomst värdig. Mitt Folk med er förent en dubbel styrka får Att motstå de Numiders härar, Vars Konung mig sin hand med hot och trots förärar. 237 
 
 
 
 
 kellgren Med er förenad in i döden, Jag glömma vill allt vad mig kärast var ; Och kärlek lätta skall de öden, Vars bördor han förknippat har. Siché! i själva dödens läger Du ej min ömhet klandra vill ; Då Fröjas son ett hjärta äger Som dig i livet hörde till. (Sichés skugga i ett blodigt dok stiger upp ur jorden.) Skuggan till Dido. Olyckliga ! skall så din dygd dig övergiva ? Jag dig min dyrkan gav : kan du mig trolös bliva ? (Till Aeneas.) Och du, vars öde dig besvär, Att Ilions spridda barn ur nöd och landsflykt föra ; Aeneas ! ägnar dig en brottslig kärlek höra ? Räds Junos hat ; och vet, det endast dygden är, Som Himlen till försoning bringar. (Till Dido.) Jag flyr – mig dagens åsyn tvingar : Du innan kort skall följa mig. Det är i gravens natt jag går att vänta dig. (Skuggan försvinner.) Dido och Aeneas. Vad gruvlig syn ! jag bävar, jag förskräckes. Ack av vår ömma eld månn Himlens vrede väckes ? (I detsamma uppfylles Grottan av Kärlekar och Nöjen som dansande omgiva Dido och Aeneas, att skingra deras förskräckelse.) 238 
 
 
 
 
 d r a m at i k FJÄRDE SCENEN. KÄRLEKS-GUDAR och NÖJEN. DE FÖRRA. Ko r av K ä r l e k a r o c h N ö j e n . Dödlige, frukten ej ! Lustar och Nöjen Leda er säkre tilll sällhetens mål. Kärleken skyddar er. Ett av hans löjen Släcker ut blixtens brand, Rycker ur Furiens hand Ett fåfängt stål. Älskare, frukten ej ! Lustar och Nöjen Leda er säkre till sällhetens mål. Dido. Var det en syn som oss förvillat ? Aeneas. Är det en dröm, som oss ännu bedrar. Dido. Nej, Himlen våra lågor gillat Då han vår oro skingrat har. Ko r . Dödlige, frukten ej m. m. Aeneas. I dessa känslors strid, som hjärtat ovisst gör, Till högre Gudars råd vår tvekan vädja bör. Ko r . Kärleks-Gudar, blida Nöjen, All er makt och tjusning röjen ! 239 
 
 
 
 
 kellgren Spriden lugn i deras själ Gån, bereden deras väl ! Dido. Av outsläckligt hat ej Gudars hjärtan brinna. Oss kärlek i sin vårdnad tar : Vi gå att under hans försvar, Till höjden av vår sällhet hinna. Aeneas. Ja skyndom med förenad röst, Att fordra Gudars råd att röra deras bröst. Ko r . Kärleks-Gudar, blida Nöjen m. m. TREDJE AKTEN. FÖRSTA SCENEN. Teatren föreställer det stora Torget i Karthago, omgivit av präktiga palats. Två Gator stöta dit, skilda genom ett stort Slott. Vid ändan av den gatan, som är till höger om åskådarn, ser man ingången till yttre Borggården av Didos Palats. AENEAS ensam. Förgäves kärlek mig beredde Ett mål för mina plågors lopp ; Ack ! svaga dagning av ett hopp Som till en svekfull fröjd förledde, 240 
 
 
 
 
 d r a m at i k Vi tändes du ? – Vi hör du opp ? Skall Junos vrede evigt brinna ? Försonas ej en Gudamakt ? Skall Ilion ingen fristad finna Kring hela jordens vida trakt ? ANDRA SCENEN. AENEAS. CLELIE. Clelie. I kval och fruktan sänkt, mig Dido till er sänder Att höra ert beslut, att fordra edert råd. På denna stund ett Sändebåd Till hennes Hov ifrån Numidien länder. Dess svar av er beror – Månn mig mitt hopp bedrar ? Skall Trojas son sin rätt försaka Emot en trotsande barbar Som genom våld begära djärvs en maka ? Aeneas. Clelie, jag er förstår – vi kan jag ej i dag Förena ärans plikt med hjärtats ömma lag ? Clelie. Min Prins, jag vågar ej om edra plikter döma : Min röst är alltför svag, mot ärans Guda-röst. Men skulle ej, ack ! skulle ej ert bröst En älskarinnas plågor ömma, Som lämnas vid er flykt förutan stöd och tröst ! Du som i nödens ögnablick Dess ädla bistånd fått förfara ; 241 
 
 
 
 
 kellgren Som hit ur storm och dödars fara, Till ära och till sällhet gick, Och du så brottslig skulle vara ! Och du så gruvligt kunna svara Mot all den nåd du röna fick ! – Var det den tacksamhet du svurit, Då hon med bifall ansett har Det offer du för hennes burit Utav ditt hjärta, dina dar ? – För all den lycka, all den heder Som hon en dyrkad älskling böd, Du flyr, och hennes lön bereder I tårar, slaveri och död ! Aeneas. Bereda hennes död ! – Vem jag så nedrig bliva ! Nej, ett så grymt beslut ej Himlen kräva kan. Jag, som en fosterbygd i hennes Rike fann, Jag Didos faror se och henne övergiva Till brud åt en rival, till slav åt en tyrann ! – Bör då en Konungs plikt mot alla dygder strida ? Skall genom mina brott mitt Folk sin fördel nå ? – Nej, jag var människa förrn jag var Konung – Gå, Lät Dido allt av mig och detta svärd förbida. TREDJE SCENEN. Teatren förändras och föreställer Audiens-Salen i Didos Palats. På ena sidan ser man Drottningens Tron, den hon går att intaga, omgiven av sina Hovdamer. Afrikanska Sändningbådet med en stor svit, anförd av Karthagos Hovmän, träder in från fonden. 242 
 
 
 
 
 d r a m at i k Aeneas kommer in från ena sidan av Teatren, och stannar mitt emot Tronen, så att Ambassadören befinner sig mitt emellan honom och Drottningen. DIDO. AENEAS. JARBAS som Ambassadör. Ja r b a s . Prinsessa, för er Tron jag Jarbas offer bär. Han än i dag er hand igenom mig begär : Och om man ej till brott en undersåte tyder, Att han med vördnad skatta tör Den skönhet, som en Drottning pryder ; Jag i en Konungs stad, vars höga bud jag lyder, Vid eder åsyn ren hans hjärta lova bör – Er vishet alltför stor att Folkets blod förspilla Uti ett fruktlöst krig, er grymma broders hot, Er svaghet, Jarbas makt ; allt bör hans anbud gilla, Allt kallar er att gå hans val emot. Gå, Drottning, tag av Jarbas händer Den Krona, som er pryda bör : Hans val till eder ära länder, Ert bifall all hans sällhet gör. Må ryktet snart för Afrikanern båda Den lyckliga föreningsdag, Då mod och visdom skola råda På samma Tron med skönhet och behag. Ko r av Ja r b a s S v i t . Gå, Drottning, tag av Jarbas händer Den Krona, som er pryda bör : Hans val till eder ära länder ; Ert bifall all hans sällhet gör. 243 
 
 
 
 
 kellgren Dido. Då jag mitt fosterland som flykting fordom lämnat, Att undandraga mig en broders tyranni, Jag aldrig tänka bort mig ödet skulle ämnat Att här av Jofurs son till maka utvald bli. Kanske jag skyldig var, att mera tacksamt svara Emot den äras höjd han mig bevisa vill ; Men så är mitt beslut, jag nödgas det förklara, Att aldrig denna hand kan höra Jarbas till. På dessa rum, som bärgat mina dar, Naturens vilda lynne tämja, Karthagos makt och sällhet främja Och odla mina grannars sämja Är vad mitt hopp sig härtills lovat har. Må den en dag på högre bragder tänka Som efter mig skall ärva detta Land : Karthago är mig nog ; men aldrig skall min hand Till rov åt utländsk makt mitt Rikes frihet skänka. Ja r b a s . Ert Rike ! – Detta namn kanske ej lämpligt är. Säg, Drottning, med vad rätt ni dessa länder njuter ? – Vet, att den Kung, vars offer ni förskjuter, På denna fråga nu av Dido svar begär. Dido. Ett så förmätit tal bör mig till undran röra. Av ert förtrodda kall ni vågar missbruk göra : Men denne Jarbas själv, så trotsig av sin makt, Som andra Kungars rätt till världens Troner väger, Säg, med vad större skäl han sin besittning äger ? – Dem höra Riken till, som deras grundval lagt. 244 
 
 
 
 
 d r a m at i k Ja r b a s . Vad ? – Är det så man trotsa vågar En Guda-son, en Kung av Jofurs egit blod ? Ren krigets blixt uti hans händer lågar : Er stolthet trötta kan en gång hans tålamod. Dido. Jag edert hot förstår ; och utan undran finner, Till vilken höjd en Konungs vrede hinner, Vars hand, vid inga motstånd van, Ett oförmodat avslag vinner. Ja r b a s . Och Jarbas skall då se en flykting, en Trojan Av edert val sig föredragen bliva ? Dido. Förmätne ! huru långt vill du din djärvhet driva ? Månn Jarbas högmod hoppas lär Mitt kön att lagar föreskriva ? – (Hon stiger upp.) Gå säg din Kung, att Dido Drottning är ; Att lika böjd till frid, som färdig till att strida, Jag honom själv om valet ber ; Att jag i dag min hand Aeneas ger, Att mina härar ren på Jarbas härar bida. (Hon går ut lämnande sin hand åt Aeneas, och åtföljd av sitt Hov.) 245 
 
 
 
 
 kellgren FJÄRDE SCENEN. JARBAS med dess S vit. Föraktas ! – jag föraktas ! – vilka plågor, O Gudar, i mitt bröst ! – och detta bröst likväl Ej redan hava kvävt en neslig kärleks lågor ! Nej hämnden, hämnden blott skall läka Jarbas själ – Jag går – förrn dagens bloss i havets sköte bärgas, Skall denna stad i grund förhärjas. O Gudars Gud ! o du, min far ! Kan utan blygd ditt öga skåda Till vad förakt jag fallit har ? O Gudars Gud ! o du min far ! Kan hos ditt blod så brottslig svaghet råda ? Var är den dygd, som bort förråda Att jag av dig mitt ursprung drar ? O Gudars Gud ! o du min far ! Kan utan hämnd ditt öga skåda Till vad förakt jag fallit har ? (Han går.) FEMTE SCENEN. Teatren föreställer en Skog av rosor, invigd åt Hymen och Kärleken. Under en blomsterhäck mitt på Teatren står ett Altare av vit mar- mor. Myrtenträd, som fläta sig med rosor, formera en dubbel allé. Dido, åtföljd av unga Karthaginensiska Flickor, alla vitklädda och prydda med blommor, ledsagas av Aeneas under en glad och har- monisk musik. 246 
 
 
 
 
 d r a m at i k Hymens Prästinnor, även i vita kläder och krönta med blomster, omgiva altaret med facklor i händerne. DIDO. AENEAS. CLELIE. PRÄSTER OCH PRÄSTINNOR. KARTHAGINENSER. TROJANER. D u o m e d K o r e r . Dido och Aeneas. Ack ! vad de lågor ljuvligt brinna Som kärlek i vårt hjärta tänt ! {  älskarinna Ej nånsin mera öm och trogen  {  älskling känt  älskling känt. En mera värdig  { {  älskarinna.  öm och trogen Nej aldrig mera   skön och värdig  värdig En mera   trogen älskarinna älskling känt. Ack vad de lågor ljuvligt brinna Som kärlek i vårt hjärta tänt ! Ko r . Må ert förbund hos Gudar bifall vinna ! Må eder ömhet ej försvinna Förrn edra dagar återvänt ! Dido och Aeneas. Må vårt förbund hos Gudar bifall vinna ! Må våra hjärtan evigt brinna ! 247 
 
 
 
 
 kellgren Ko r . Må eder sällhet ej försvinna Förrn edra dagar återvänt ! (Karthaginensiska Flickorne dansa kring Dido och Aeneas.) Ko r . Höjom upp vår röst Att prisa och berömma Tvenne makars bröst Så ädla och så ömma ! Må tiden sina vingar glömma ! Och kärlek, fängslad i hans spår, Kring deras höst de blomster tömma Som nu bepryda deras vår ! Clelie. Kom Kärlek, du som hjältars mod belönar, I ärans segervagn till denna högtid far ; Det friden är som segrens dag förskönar, Då nöjets hand förskönar fridens dar. Aeneas. Man nalkas – hören opp – De helga Prästers skara Till Hymens altar gå att Gudens bud förklara. Överste Prästen. Sen Kärleks fackla till en tid Ert hjärta med begär och fruktan fått förtära ; Skall Hymens fackla nu i edra hjärtan nära En vunnen sällhets ljuva frid. Gån då, med ed att edra löften styrka ! Inför de Gudars syn, som tro och sanning yrka. 248 
 
 
 
 
 d r a m at i k Ko r av P r ä s t e r o c h P r ä s t i n n o r . Ja gån, med helig ed att edra löften styrka ! (De föra Dido och Aeneas under dans fram till Altaret.) Dido och Aeneas. O Du, som från Olympens Slott Ditt hägn åt dygden ger, och ondskans barn förskräcker ! Du som till hämnd mot eders brott En väpnad arm ur molnet sträcker ! Hör Gudars Far ! (I det samma lägga Dido och Aeneas händerne på altaret, men hindras att fullkomna sin ed, genom ett underjordiskt dån, och därpå följande jord- bävning, som krossar altaret. Under gruvligaste blixtar och åskedunder, öppnar sig jorden och uppslukar altaret.) Dido. Aeneas. Prästerne. Vad dån ! vad grymma lågors hot ! En avgrund öppnas för vår fot. (Hela församlingen skingras och flyr ur Templet.) Ko r under flykten. Altaret störtas, Templet bävar, Blixtarne knalla, stormarne gny : För våra ögon döden svävar. Sökom vår räddning. Skyndom att fly ! (Dido faller ner och dånar.) 249 
 
 
 
 
 kellgren SJÄTTE SCENEN. DIDO. AENEAS. ÄRAN , som nedstiger på en lysande sky. Äran. Aeneas, har du glömt ditt löfte och din heder ? Och dina Gudars fall och Greklands oförrätt, Och Roms och världens Tron, som lovad var din ätt ? – Fly det försåt, som Juno dig bereder : Fly, sök Laviniens strand och följ dit äran leder. (Hon försvinner.) Aeneas. Vad himmelskt ljus ! vad ren och ljuvlig dag Sig på en gång i själen sprider ? – Gudinna, mot din lag jag ren med svaghet strider – Du segrar ; och jag går att lyda ditt behag. SJUNDE SCENEN. DIDO allena. Var är jag ? Gudar ! – Ack ! Aeneas ! – Vilken fasa, Vad mörker kring mig rår ! – Aeneas ! – men din röst Ej svarar mig ! – O Gudar ! från mitt bröst I rycken honom bort – skall så er grymhet rasa Emot ett ömt olyckligt par, Vars rena eld förtjänt av eder skyddad bliva ? – Aeneas ! – ack tyrann ! barbar ! Kan du mig övergiva ? Om du så brottslig kunde bli, Om du så grymt min ömhet dårar ; 250 
 
 
 
 
 d r a m at i k Räds, grymme, räds mitt raseri ! Räds en bedragen makas tårar ! Räds hennes hjärtas hämndeskri ! (Hon går.) FJÄRDE AKTEN. Teatren föreställer Hamnen i Karthago. Man ser Trojanska Skeppen som göras redo att gå till segels. FÖRSTA SCENEN. ACHATES. AENEAS som anländer fördjupad i sorg. TROJANER. (Trojanerne tillreda på stranden ett offer åt Neptun.) A c h at e s . Böljan utan vrede svallar, Vinden oss till segels kallar : Gån att uppå havets strand Offer åt dess Gud bereda ! Måtte Neptuns milda hand Våra skepp från stormar freda, Och vårt lopp omsider leda Till ett önskat fosterland ! (En del Trojanska kvinnor frambära offerkärlen, under det Troja- nerne uppresa på havsstranden ett altare av grova stenar. Andre gå under dans att kasta blommor i havet till offer åt Neptun. Achates går att gjuta vin och vigvatten på altaret. Imedlertid står Aeneas främst på Teatren, försänkt i sorg, och tyckes ej taga någon del i det som förehaves på stranden. Skeppen bliva färdige att gå ut. Kvinnor- ne gå om bord och Soldaterne börja att lossa seglen.) 251 
 
 
 
 
 kellgren Aeneas. Jag då för evigt skall försaka Allt vad min sällhet gjort, allt vad min dyrkan vann ! Hon samma dag skall ämnas till min maka Och jag till hennes baneman ! – Skall av en neslig flykt mitt grymma uppsåt döljas ? – Ack Dido ! – Lämna dig ! – Och Gudar, i vad skick ! – Såg jag ej ren din häpna blick Utav ett dödligt mörker höljas ? – Nej Dido, än en gång jag går att söka dig, Att än en gång för dina fötter falla, Och yppa dig mitt kval och själva Himlen kalla Till ansvar för ett brott, vartill han släpar mig – Men Gudar ! hennes plågor skåda, Och röna hennes sorg, och höra hennes röst Och äga styrka nog att på dess tårar råda ! Och kunna rycka mig från hennes ömma bröst ! – Nej, blott en hastig flykt kan mig ännu försvara Ifrån det svaghets-brott – att ej omänsklig vara. Gudar som mig förelagt Att så stränga plikter dyrka ! Given dygden mera styrka, Eller kärlek mindre makt. Skall jag Dido trolös bliva ? – Skall jag Ilion övergiva ? – Hårda plikter ! grymma val Mellan brott och hjärtats kval ! Kärlek lugn och sällhet bjuder : Ärans röst dock högre ljuder ; Ja, hon segrar i min själ. Ja, jag bör dess lagar gilla, 252 
 
 
 
 
 d r a m at i k Och mitt egit väl förspilla För dess rätt och Trojas väl. Ko r av Tr o j a n e r . Gå unga Hjälte ! dina bud Ledsage våra nya öden ! Av nit för dig och ärans Gud Vi trotse farorne och döden. Med dig vi kallas av vårt mod Att längst till jordens gränsor tåga, Med dig vi trotse krigets låga Och blixt och storm och brist och plåga : För dig vi våge liv och blod. A c h at e s till Aeneas. Ni folkets längtan ser ; ni hör dess glada skara Förnya er sin tro – Kom följ mig då. Aeneas. Välan ! Mitt löfte givit är ; det mer ej rubbas kan – Jag går – Men Dido ! (I det samma han går att stiga om bord, kommer Dido med hastighet och håller honom tillbaka.) 253 
 
 
 
 
 kellgren ANDRA SCENEN. DIDO. DE FÖRRE. Dido. Prins ! vad kan ert uppsåt vara ? Ni flyr mig ? Aeneas. Ack ! vad skall jag svara ? – Prinsessa ! jag ej mer er ömhet värdig är. Dido. Men säg ; min fruktan er besvär, Vad bör jag tro ? – Er flykt… Aeneas. Jag till förtvivlan lämnas – Jag blott ert hat förtjänt, och denna död begär. Prinsessa hör – och hämnas. I Templets helgedom en vredgad Gudamakt Bland eldar, rök och gny från Himlen stigit neder, Och med en mäktig röst mig valet förelagt Imellan trolöshet och en förlorad heder, Imellan grymhet och förakt. Vad skilda känslors strid sig i mitt hjärta väckte ! – Den hämnd jag fordom svor åt Ilions fallna släkte ; Det hopp, som smickrade mitt mod, Att grunda världens Tron och Latiens Krona bära ; De många segrars följd ; de sekler utav ära Som ödets hand berett åt hjältar av mitt blod ; Den blygd att mina dar i veklighet förtära, Föraktad av mitt Folk, förgäten av dess väl, – Vad stora plikters tyngd på min förtryckta själ ! 254 
 
 
 
 
 d r a m at i k Förtärd utav mitt hjärtas lågor, Och kuvad under ärans lag, Dido. Vad gjorde du ? Aeneas. Vad borde jag ? Båda. Ack se med ömkan mina plågor ! Aeneas. Allt stridde mot mitt hjärtas hopp, Allt av min sällhet offer yrkat ; Min heder och mitt folk, de Gudar som jag dyrkat, Min son – – – Dido. Omänsklige ! hör opp – Jag redan allt förstår – Du då ditt löfte givit, Att öva ut ett brott – – – Aeneas. Som Himlen föreskrivit – Men vilket mörker stiger ner Till eder själ ? – Ett moln ert öga höljer, Prinsessa, ni ej hör mig mer : Ni vänder ögat bort och edra tårar döljer ! Dido. Nej, ingen Gudamakt dig i sitt sköte bar : Nej, av en hjältes blod du ej din härkomst njutit : 255 
 
 
 
 
 kellgren En klippas hårda barm ditt väsen alstrat har, En tiger fostrat dina dar Och i din själ sin vildhet gjutit : Du blott av mänskligt äger kvar Den grymma list, att övervinna En svag och värnlös älskarinna, Den du föraktar och bedrar. Du djärvs till ditt försvar på själva Himlen kalla ; Du höra trott dess hot i åskans tomma ljud. Men säg mig, vilken är den Gud Som vågar trolöshet och eders brott befalla ? Lät dessa falska förebud Åt lasten ånger ge och fruktan åt den svaga ; Gå du att endast råd utav ditt hjärta taga, Hör där den Gudaröst, som ej bedräglig är. Du tror att Himlars Drott i fridens sälla läger Sig om en dödligs eld så högt bekymra lär : Vet, om vår ringhet del uti hans omsorg äger, Han framför allt den djärve straffa bör, Som mänsklighet och ed och löften trampa tör. Aeneas. Vad dessa blickar mig förtära ! – Vad gruvlig syn ! vad grymma plikters tvång ! – Jag kan ej mer den fasa bära – – – Dido. Farväl ! Aeneas. Ack Dido ! Dido. Gläds ! det är den sista gång 256 
 
 
 
 
 d r a m at i k Som dig min åsyn skall förfära : Gå, trotsa faror, storm och hav Att fly en trogen älskarinna ! Gå, sök med våld och härnad vinna En Tron som kärlek villigt gav ; Men räds, du finna skall en grav, Då du ett Rike trodde finna – Och vet, att allt ditt tyranni Skall ej mitt hjärtas lågor släcka : Din bild, som bort min avsky väcka, Skall mig i gravens mörker räcka, Och av min skugga dyrkad bli. Kan hända åt mitt stoft du några tårar giver, När snart du lågan varse bliver Som från mitt bål skall höja sig. Hon skall mitt slut bebåda, Och lysa upp din stig. (Hon vill gå, men hindras av Aeneas.) Aeneas. Ack blinda ! se er våda ! Dido. Ack grymme ! lämna mig ! Aeneas. Nej, lyd förnuftets lagar, Lät dygden styra er. Dido. Nej, dig min död behagar ; Du ju mig överger. 257 
 
 
 
 
 kellgren Aeneas. Ack vårda edra dagar ! Dido. Vad båta mig de dagar Som dig ej ägnas mer ? (Hon går bort. Han vill följa henne, men Achates håller honom tillbaka.) TREDJE SCENEN. AENEAS. ACHATES. TROJANERNE. A c h at e s . Trojanerne, min Prins, uppå sin Konung kalla : Kom skyndom, lämnom denna hamn, Och lydom Himlens bud – – Aeneas med yttersta förtvivlan. Kan Himlen mig befalla Att vara en barbar ? A c h at e s . Ack Prins ! i Gudars namn, Förkväv en neslig kärleks yra. Har dygden mer ej makt att edert hjärta styra ? Ko r av Tr o j a n e r n e , på avstånd. Lyftom ankar, seglom av ; Tappre Konung dröj ej mera : Minns de löften du oss gav 258 
 
 
 
 
 d r a m at i k På det fallna Trojas grav, Att i döden oss regera. Lyftom ankar, seglom av ! Skyndom, skyndom, seglom av ! Aeneas. Mitt folk ! mitt kära folk ! – Ditt rop min ömhet väcker ! – Förnöj dig – Allt åt dig i dag skall offras opp. (De gå alla om bord, och man hör i det samma på långt avstånd ett krigsbuller. Clelie kommer springande med yttersta hastighet.) FJÄRDE SCENEN. CLELIE. DE FÖRRE. Clelie. Ack Prins ! ett gruvligt bud Karthagos folk förskräcker : Man Jarbas nalkas sett med en otalig tropp. Från närmsta höjder ren sig deras härskri sträcker, Och jorden darra känns vid deras vagnars lopp. Om ej Aeneas själv de djärvas antal motar, Oss snart en grym förstöring hotar. Gå, skynda med er tappra här, Att för Karthagos räddning strida ! Vi blott av er vår hjälp förbida. Ack ! skynda : faran är oss när. Aeneas. O Gudar ! det är jag, som störtat dem i fara, Och tacksamhetens lagar kränkt – Trojaner, detta folk åt oss en fristad skänkt ; Det tillhör oss att dem försvara. 259 
 
 
 
 
 kellgren Duo. Aeneas.  Gå, samlom då vår tappra här  Att för Karthagos räddning strida !  De blott av oss sin hjälp förbida.  Vår plikt, vår heder det begär.  Clelie. Ack skynda med er tappra här Att för Karthagos räddning strida ! Vi blott av er vår hjälp förbida. Gå, skynda, faran är oss när ! Ko r av Tr o j a n e r n e . Ja, det vår plikt, vår heder är, För våra vänners räddning strida. De blott av oss sin hjälp förbida ; Gå, skyndom, mötom Jarbas här ! (Trojanerne rusa med hastighet ned från skeppen. Aeneas för dem an, med värjan i handen.) FEMTE AKTEN. FÖRSTA SCENEN. Teatren visar Förstaden av Karthago. I fonden uppstiga höga torn och murar, på gamla viset försedde med altaner, bakom vilka man bliver varse Stadens Tempel och åtskillige Palats. Sidorne omgivas med hus och byggnader i Tyrisk smak, som utgöra Förstäderne. Alla torn och altaner äro fullsatte med folk och troppar. – Hela denna Scen är ett slags pantomim-balett. Ett parti Karthaginenser förföljas av ett parti Afrikaner. De förra draga sig tillbaka under stadens vallar. Straxt ser man från murarne en skur av pilar översväm- ma Numiderne, och tvinga dem att fly undan. En Karthaginensisk stridsman stiger fram ur hären och utmanar en Numid till envig. Denne mottager utmaningen. Tre andre kämpar av vardera troppen göra det samma. De strida 4 mot 4. Numiderne tyckas ge vika och draga sig in åt hären,då därifrån i det samma en pil bliver skjuten, 260 
 
 
 
 
 d r a m at i k som sårar den ene av Tyriske kämparne. Karthaginenserne retade av ett dylikt svek, rusa med häftighet på fienden, och striden förnyas. Jarbas anländer i spetsen för en ny tropp med sabeln i handen och tvingar Karthaginenserne att med hast begiva sig in i Staden. JARBAS. KARTHAGINENSER. NUMIDER. Ko r av båda Härarne. Vår styrka segra bör : Förgörom och förstörom ! Förstörom och förgörom Allt vad oss möta tör ! Ja r b a s . Må blodet dessa murar färga ! Må sten på sten ej lämnas kvar Av vad som förr Karthago var ! Må eld och brand förhärja Vad svärdet skonat har ! Ko r av N u m i d e r n e . Må sten på sten ej lämnas kvar Av vad som förr Karthago var ! Må hämnde-åskans far Sin blixt ur molnet lossa ! Må Himlens låga krossa Vad krigets låga spar ! (Under föregående Aria och Kor löpa Afrikanerne av och an på Teatren med facklor i handen att itända Förstäderne. Man ser Karthaginensiska kvinnor, som förföljda av sina segervinnare, kasta sig för deras fötter. Andre åter, beväpnade med bågar, söka till att försvara sig. Man frambär mot slutet av Koren blockar och stegar att bestorma staden.) 261 
 
 
 
 
 kellgren ANDRA SCENEN. AENEAS. ACHATES. DE FÖRRE. (I samma ögnablick, som stormen tillredes, anländer Aeneas i spetsen för sine Trojaner, och faller Numiderne i flanken. Karthaginenserne göra i det samma ett utfall ; drabbningen bliver skarp och Jarbas rusar fram ur troppen att utmana Aeneas. De strida bägge främst på Teatren, under det båda Härarne formera en grupp i fonden.) Duo. Ja r b a s o c h A e n e a s under striden. Mäktige Gudar ! styren min arm, Störten en trotsig fiende neder ! Skydden er ättling, skydden er heder ! Mäktige Gudar ! styren min arm ! Sänken mitt spjut i hans brottsliga barm ! ( Jarbas faller och Aeneas dödar honom.) Ko r av N u m i d e r n e . Förskräckeliga slag ! Vår Kung i striden stupat. Olyckeliga dag Som oss i kval fördjupat ! Förskräckeliga slag ! Olyckeliga dag ! (En del Afrikaner bliva slagne och taga till flykten. De övrige vid åsyn av sin Konungs död, kasta sina vapen och falla till jorden.) Aeneas. Trojaner ! av min hand tyrannen straffad är ; Hans död tillfyllest gör, att all vår hämnd försona : Gån då att ädelmodigt skona En fiende som nåd begär. 262 
 
 
 
 
 d r a m at i k Ko r av Tr o j a n e r n e . Vi ädelmodigt vilje skona En fiende, som nåd begär. (Man binder fångarne ; och Jarbas lik bortföres, sedan man först till Aeneas lämnat hans värja, sköld och hjälm.) Ko r av K a rt h a g i n e n s e r n e . Tappre Hjälte, du vars hand Frälst vår Drottning och vårt Land ! Himlen skall din dygd belöna. Hundra lagrar på en gång Samlas att din hjässa kröna. Sjungom, sjungom segrens sång. Aeneas. I Folk, som lydnad gen åt en Prinsessas lagar, Som grunden till sin Tron i edra hjärtan lagt : Må fridens Gud föröka eder makt, Beskydda edert väl, förnöja edra dagar ! Gån, ädle Tyrer, skynden er, Och läggen detta pris för Didos fötter ner. (Han överlämnar dem Jarbas vapen.) Då lyckan kallat mig, att hennes Tron försvara, Jag ej en högre lön av segren kunnat nå, Än om så ringa skänk för värdig skattas må Att evig pant utav min vördnad vara. (Karthaginenserne bortföra fångarne.) 263 
 
 
 
 
 kellgren TREDJE SCENEN. ACHATES. AENEAS. TROJANERNE. Aeneas. O Gudar ! styrken mig – Jag skall då evigt bryta Det band, som färdigt var att våra hjärtan knyta ! I, som styren mänskors lopp Och vår blinda lydnad kräven ; I, som i mitt hjärta kväven Sista gnistan av mitt hopp ! Gudar ! uti edra händer Lämnar jag min makas dar : Gudar ! upp till ert förvar Jag de ömma suckar sänder Som min svaghet skyldig var – Gån att hennes smärta lindra ! Gån att den förtvivlan hindra Som dess dagar hotat har ! – Store Gudar ! blott för eder Jag så gruvligt offer gör ! Store Gudar ! månn min heder Med dess död förvärvas bör ? (Han går om bord med Trojanerne.) 264 
 
 
 
 
 d r a m at i k FJÄRDE SCENEN. Teatren förändras och föreställer Borggården till Didos Palats. I fon- den ses Drottningens trägårdar, och längre bort havet. Åt ena sidan ser man ett bål upprest, på vilket står en trefot i gamla smaken och en brinnande fackla. BARCÉ. Dess vilja verkställd är, och bålets fackla brinner, O Gudar ! till vad grymt behov ! – Om Jarbas uti striden vinner, Hon lämna skall sitt liv till dessa lågors rov. Men om av Gudars nåd Karthago räddning finner. Hon här ett offer ämnar ge Till en försonings fest åt skuggan av Siché. FEMTE SCENEN. DIDO. BARCÉ. Dido med håret utslagit och stadd i den djupaste sorg. O Juno ! Du som övergivit Min svaghet utan stöd, min Tron förutan skygd ! Gläds ! – offret är förtärt – Din hämnd fullkomnad blivit ; Jag dör – jag dör av kärlek, sorg och blygd – Men Gudar ! kan ert hjärta lida, Att Trojas tappra Prins för svärdet falla må ? – Nej aldrig, aldrig kan så vida Er grymhet gå. 265 
 
 
 
 
 kellgren Ko r bakom Teatren. Sjungom, sjungom på en gång Hjältens lov och segrens sång ! Dido. Ack ! vem är som segren vunnit ? Ko r . All vår fara har försvunnit. Sjungom, sjungom segrens sång ! SJÄTTE SCENEN. NARBAL. DIDO. BARCÉ. KARTHAGINENSER. NUMIDISKE FÅNGAR. Narbal. Drottning gläds ! – Din Tron, din ära Dubbel glans och stadga nått. Gläds ! – Aeneas segren fått. Blive största hjältars lott Att dina bojor bära. Ko r . Blive största Hjältars lott Att dina bojor bära. (Narbal presenterar för Drottningen Afrikanske Fångarne och nedlägger Jarbas vapen för hennes fötter.) Dido. Vad fröjd ! vad oförmodad lycka ! Jag bör då än, o Gudar ! mig förtro 266 
 
 
 
 
 d r a m at i k Till eder nåd ! – Det är då ej er ro Att den olycklige förtrycka ! – Gån, hören då till slut mitt ömma hjärtas röst ! Ni kvävt den grymma storm som hotade mitt Rike : Ack ! kväven ock den storm, som rasar i mitt bröst – Men du ! – du dröjer än – ! o Gudars son och like ! Du dröjer än ! – Barcé, gå, skynda !… (Medan festen fullföljes, går Dido orolig fram och åter på Teatren ; änteligen stiger hon upp på bålet ; och då hon långt ifrån blir varse Trojanska Flottan under segel, utbrister hon i ett sorgerop, som avbryter baletten och sätter folket i förskräckelse.) Himmel ack ! Han flyr – han lämnar mig – det band är evigt brutit Som oss förena bort – Vad, grymme ! – och till tack För all den hjälp, den ömhet, som du njutit, Du flyr, och mördar mig ! – O Gudar ! – men ert namn Må den olyckelige glömma ! Åkalle lasten er ! – Nej, avgrund, du skall ömma Min nöd och mitt förtryck ! – Gå du, att i din famn Min kärlek och min sorg och min förtvivlan gömma. Förrädare ! barbar ! Du flyr och lämnar döden Uti mitt hjärta kvar ! Det är för dina öden Förrädare ! barbar ! Det är för dina öden Som Himlen omsorg har ! – Men väpna dig, var modig ! Ditt straff dig förestår : Min skugga blek och blodig 267 
 
 
 
 
 kellgren Skall följa dina spår : Dess klagorop skall höras Från himmel, jord och hav, Och blott ditt minne föras Till åsyn av min grav. (Hon störtar dolken i sitt bröst : faller, reser sig åter upp, fattar facklan och itänder bålet.) Ko r av Fo l k e t . Ack sorg och fasa ! Se lågan rasa ! Hon är ej mer ! (De göra en rörelse att frälsa henne, men drivas av lågorne tillbaka.) SJUNDE SCENEN. IRIS , som nedstiger på en sky, vilken bortskymmer bålet. DE FÖRRA . Iris. Förskräckta Folk ! er nöd ej mer beklagen : Odödlighetens lön hör eder Drottning till. Karthagos makt från denna dagen Hon i Olympen skydda vill. Ko r av Fo l k e t . Vår Drottning hör Olympen till ! Med Gudamakt från denna dagen Hon detta Rike skydda vill. 268 
 
 
 
 
 d r a m at i k ÅTTONDE SCENEN. Teatren förvandlas och föreställer Olympen. Jupiter omgiven av de övrige Gudarne, går att emottaga Dido, som ännu bortsvimmad i Iris famn, föres fram till hans fötter. JUPITER. GUDARNE. Ju p i t e r . Kom Dido, kom, att din belöning finna I himmelskt majestät, i evig äras skrud ! Må hjälten höjas till en Gud, En skönhet till Gudinna ! (Apollo, Diana, Morgonrodnan och Timmarne, samt de övrige Gudar, som styra rymden och världskloten, stiga ned att emottaga Dido bland sitt antal. De ikläda henne en mantel, beströdd med stjärnor, och i det samma blir man varse i luften en konstellation, som bär hennes namn.) (Balett av Stjärnorne.) Ko r . Ljusets Makter ! av er lag Styras världarne och tiden. Gån, fördubblen ert behag ! Gån, och högsta klarhet spriden På naturens högtidsdag ! 
 
 
 
 
 
 
 
 
 Kommentarer och ordförklaringar till volym II. Vägledande för urvalet av texter i denna utgåva har Kellgrens »Samlade Skrifter« varit. Verket utkom postumt i tre delar 1796, men Kellgren hade före sin död hunnit bearbeta sina verk och göra manuskriptet färdigt. Uppläggning och textur- val var således hans. Utgivarna – författaren Gustaf Regnér och Kellgrens systerson, journalisten Christian Lengblom – gjorde dessutom ett par tillägg : fragmentet »Sigvarth och Hil- ma«, »Satir över Förtjänsten«, en påbörjad »Översättning av Youngs första natt eller Complaint« samt Kellgrens företal till Carl Michael Bellmans »Fredmans Epistlar«. I föreliggande utgåva av Kellgrens »Skrifter« har ett fåtal texter i författarens eget urval uteslutits. Det gäller översätt- ningarna och imitationerna från moderna språk (inklusive Vol- taires tragedi »Olympie«). Av de tillägg som gjordes av 1796 års utgivare har vi endast behållit företalet till »Fredmans Epistlar«. Därtill har en dikt som saknas i »Samlade Skrifter« tillagts : den erotiska succédikten »Sinnenas förening«, som var Kellgrens egentliga litterära genombrott. I sitt viktiga för- ord till »Samlade Skrifter« (vilket medtagits i denna utgåva) har Nils von Rosenstein på ett något oklart sätt kommenterat uteslutningen (i:32), men 1781 försvarade Kellgren själv dikten mot anklagelser för smaklöshet i »Brev till W *** […]« (i:257), och i det öppenhjärtiga s. k. K & k-brevet från mars 1788 (även det avtryckt i denna utgåva) tar han också upp den bland dikter som lämpar sig för nyutgivning (i:55). Kellgrens stavning har moderniserats men inga ingrepp har gjorts i ordformer, interpunktion eller bruk av versaler. Stav- ningen har normaliserats enligt SAOL . Undantag från denna regel gäller ord som idag har markant annorlunda betydelse 271 
 
 
 
 
 kommentarer och ordförklaringar samt vissa ord där stavningsskicket ger en fingervisning om att ordet på 1700-talet hade ett annat associationsvärde. Stavning- en av namn har i allmänhet normaliserats. Målsättningen har varit att kvarhållen äldre stavning skall vara upplysande, inte störande. Ordningsföljden mellan texterna i »Samlade Skrifter« har här bibehållits inom varje avdelning. Däremot har ordningen avdelningarna emellan ändrats. I »Samlade Skrifter« innehål- ler första volymen dramatik, den andra svensk poesi samt tolk- ningar från latin och den tredje översättningar från moderna språk samt prosaskrifter. Här har dikterna (både de svenska dikterna och översättningarna från latin) placerats i första volymen tillsammans med prosaskrifterna, medan dramatiken och utgivarnas kommentarer finns i andra volymen. Huvuddelen av Kellgrens skrifter fanns publicerade på annat håll innan de gavs ut i »Samlade Skrifter«. Kellgren gjorde gärna omfattande bearbetningar av sina skrifter, och ibland förefaller de skilda versionerna närmast vara olika verk. I många fall finns hans egna exemplar av dikternas förstatryck (oftast i hans egen tidning »StockholmsPosten«) bevarade, försedda med egenhändiga ändringar. Till ett fåtal skrifter finns också manuskript. En textkritisk utgåva av Kellgrens hela författarskap påbörjades 1923 i Svenska Vitterhetssamfundets regi. Där finns även de verk tryckta som Kellgren valde att ute- sluta ur sina »Samlade Skrifter«. Också Svenska Vitterhets- samfundets utgåva kallas »Samlade Skrifter« (här förkortade SS ), och kommentarerna till dessa ger svar på de flesta frågor av textkritisk karaktär. Avgörande för valet av textversioner till föreliggande utgåva har tillkomstsituationen för »Samlade Skrifter« varit. Inför utgivningen av dessa gjorde ju Kellgren omfattande och slut- giltiga bearbetningar av sina texter. Kollationeringar mot Kell- grens ändringar i tidigare tryck visar att »Samlade Skrifter« i 272 
 
 
 
 
 kommentarer och ordförklaringar stort sett troget följer författarens intentioner. Även om Kell- grens död innebar att han inte kunde fullborda utgivningsarbe- tet utgör »Samlade Skrifter« ändå den naturliga textbasen, inte minst eftersom den fortsatta Kellgrenreceptionen byggde på denna utgåva. »Samlade Skrifter« utkom i inte mindre än fem upplagor : 1796, 1800–1802, 1811, 1837–1838 och 1860. I SS är bastexterna i allmänhet hämtade från »Samlade Skrifter«. Undantaget är prosan, där SS :s versioner utgörs av äldre tryck. Även här menar vi dock att Kellgrens omarbetade versioner är rimliga förlagor. Förändringarna är ofta stora, inte minst genom genrebytet – i »Samlade Skrifter« har såväl Kellgrens akademital som hans journalistik omarbetats till essäer. I föreliggande utgåva har ett fåtal uppenbara tryckfel stilla- tigande rättats, medan välmotiverade korrigeringar har för- tecknats i den löpande kommentaren. När det gäller drama- tiken är kommentardelarna till SS inte färdigutgivna, vilket medför att det textkritiska läget ännu är något oklart. När det gäller dikten »Sinnenas förening« följs i denna utgåva versio- nen i »Samlaren« 1778. »Företalet till Fredmans Epistlar« har här (till skillnad från i SS ) hämtats direkt från »Fredmans Epistlar«, som Kellgren själv torde ha korrekturläst. Versionen uppvisar smärre skillnader gentemot den i »Samlade Skrifter«. Rosensteins förord har hämtats från »Samlade Skrifter«, me- dan K & k-brevet följer SS . Viss korrigering av felläsningar har dock gjorts efter handskriften i UUB . I de följande kommentarerna beskrivs de viktigaste omstän- digheterna kring de enskilda texterna. För utförliga textkritiska genomgångar hänvisas till SS . Förutom korta kommentarer kring texternas tillkomst, datering och deras olika versioner ges här sakupplysningar och ordförklaringar. Detta sker i löpande följd. Ord, personer och mytologiska företeelser förklaras en- dast första gången de uppträder. Citat från romerska författare förklaras i de flesta fall genom en metrisk översättning, följd av 273 
 
 
 
 
 kommentarer och ordförklaringar översättarens namn inom parentes. Volymen avslutas med ett register med hänvisningar till förklaringarna. Vid upprättandet av sak- och ordförklaringarna har kommentardelarna till SS varit en utomordentlig hjälp. Några ytterligare verk som sär- skilt har använts vid kommentararbetet är : Margit Abenius, »Stilstudier i Kellgrens prosa« (1931), Carina Burman, »Väl- talaren Johan Henric Kellgren« (1988), Sverker [och Ingrid] Ek, »Kellgren. Skalden och kulturkämpen« I – II (1965–1980). Förkortningar : GUB JHK KB SAOL SS Göteborgs Universitetsbibliotek. Johan Henric Kellgren. Kungliga biblioteket, Stockholm. »Svenska Akademiens ordlista över svenska språket«. Johan Henric Kellgren, »Samlade Skrifter«, Svenska För- fattare utgivna av Svenska Vitterhetssamfundet IX (1923–). StP »Stockholms Posten«. UUB Uppsala Universitetsbibliotek. 274 
 
 
 
 
 kommentarer och ordförklaringar ii :9 Gustaf Wasa. Lyrisk Tragedi i tre Akter. Första gången uppförd den 19 Januarii 1786. Tryckt separat 1786 i en något kortare version, som utgör libretton till operan. Versionen i »Samlade Skrifter« är mera fullständig och överensstämmer förmodligen bättre med JHK :s intentioner. Dramatiken var den genre som Gustaf III främst understöd- de, och Stockholms teatrar ansågs väl så goda som de eu- ropeiska. Särskilt gynnade kungen operan. Han var också själv en framstående dramatiker. Kungens storhet som så- dan låg dock snarare i god fantasi och dramatiskt sinne än i versteknisk förmåga. För att hjälpa upp denna brist byggde han upp ett samarbete med några av tidens främsta förfat- tare, tillika ofta hans handsekreterare. Kungen stod för in- trigen och den dramatiska planen, medan författaren fick ta på sig den språkliga utformningen. När JHK 1777 kom till Stockholm från den lilla universitets- staden Åbo blev han genast fascinerad av teatern, ett in- tresse som kom att vara hela livet och som bl. a. ledde till hans verksamhet som nydanande teaterkritiker. Dessutom var teatern hemvist för det stora flertalet av hans förälskel- ser och älskarinnor, för alla dessa Chloë och Zemir som förekommer i hans diktning. Från 1779 tilldelades JHK en pension av Gustaf III för att skriva för teatern, och han författade sedan ett antal prologer och mellanspel. Sam- arbetet med Gustaf III innebar att de båda författarnas begåvningar kompletterade varandra. JHK var ingen ut- präglat scenisk författare, och som dramatiker blev han mest framstående inom operan, där han kunde använda sin lyriska ådra. »Proserpin« var den första av hans operor som framfördes. Den tonsattes av Kraus och hade premiär 1781. Därefter följde en rad operor : »Gustaf Wasa«, »Gustaf Adolf och Ebba Brahe« och »Aeneas i Karthago«. Därtill kom »Drottning Christina«, en dram med sång och balett. Samtliga var samarbeten med Gustaf III . »Gustaf Wasa« blev JHK :s kanske största succé som författa- re. Planen var skriven av kungen själv, JHK stod för det lyriska utförandet och den tyske tonsättaren Naumann för 275 
 
 
 
 
 kommentarer och ordförklaringar musiken. JHK skrev sin libretto under sommaren och för- hösten 1782, men tvingades redan på ett tidigt stadium till nedskärningar, bl.a. av recitativen. Operan var ursprungligen avsedd att ges på hösten 1782, men så blev inte fallet. I oktober 1783 konstaterade JHK i ett brev till Rosenstein att »Naumann har fullbordat sin musik till Gustaf Wasa, så att den nu är så färdig den nånsin kan bli, för att icke spelas«. Först i januari 1786 fick operan premiär. Den hälsades då med entusiasm av publiken. Föreställningarna var utsålda veckor i förväg, och operan förorsakade ett natio- nellt rus. Det sades att de statister som var utsedda att spela danskar försökte muta till sig svenska roller i utbyte mot några supar, och att parterrpubliken ibland uttryckte sina preferenser på ett ganska handgripligt sätt. Denna svenska yra kom lägligt för Gustaf III , vars popularitet varit i dalande. Också för JHK blev operan en personlig framgång. Gustaf III hade länge haft planer på att bilda en svensk akademi efter mönster av den franska, och JHK :s namn hade redan tidigare figurerat i anteckningar om tänkbara ledamöter. I mars 1786 kungjorde Gustaf III att Svenska Akademien skulle inrättas, och JHK blev en av de tretton ledamöter som kungen själv utsåg. I sitt instiftelsetal berömde kung- en honom särskilt för »Gustaf Wasa«. Det dramatiska samarbetet mellan JHK och kungen varade under större delen av 1780-talet, men JHK blev mer och mer missnöjd med sin ställning som versifikatör. Genom K & k-brevet frigjorde han sig från denna skyldighet (i :43– 63). Några egna dramatiska verk skrev han dock aldrig – det närmaste är översättningen av Voltaires »Olympie«, som i dag tycks tämligen föråldrad. utmärkt : ’framträdande’. ii :11 skyldig : ’vederbörlig’. skyldskap : ’släktskap’. anse : ’betrakta’. våldskräktare : ’usurpator’. ii :13 (a) : För JHK :s noter, se ii :74 ff. Vapendragare : En hög militärs uppvaktande följeslagare och vapenbärare. 276 
 
 
 
 
 kommentarer och ordförklaringar ii :14 Skugga : ’ande’, ’spöke’. Genier: ’andeväsen’. Uttalas / j / och betonas på första stavel- sen. ii :15 Teatren : ’scenen’. fängslige : ’fängslade’. bedrövligt : ’eländigt’. ii :19 glaven : ’svärd’. ii :20 Götens : ’svenskens’. förvara : ’hyser’. ii :21 Danamänners : ’danskars’. ii :22 gruvligt vapengny : ’väldigt vapenbuller’. tropp : ’trupp’. ii :23 Hövitsmän : ’befälhavare’. ii :24 på [hjältar] segra : ’segra över’. ii :25 Salas strand : Uppsala. Salaån = nuv. Fyrisån. ii :26 scepter : ’spira’. ii :28 lät bålet […] blod : ’låt dina sista offers blod strömma från bålet [av det störtade Sverige]’. ii :30 illbragd : ’illdåd’. Quatuor : ’kvartett’. ii :31 Karl Knutson ! Puke ! Engelbrekt !: Svenska medeltida frihets- hjältar, som alla kämpade mot danskarna. ii :32 [hans moders] dagar : ’liv’. plågohamn : ’plågoande’. ii :33 [Gå,] överväga : ’överväg’. ii :34 nödig : ’nödvändig’. ii :36 fonden [av tältet]: ’baksidan’. Munklägret : Nuv. Kungsholmen. lopp : ’löpte’. ii :37 inländsk : ’inhemsk’. ii :38 beträtt : ’ertappat’. Riddersmän : ’adelsmän’. ii :40 medlertid : ’under tiden’. ii :41 förlossas : ’räddas’. förundran : Här ’beundran’. ii :42 En dygd, vars givna rön ej någon tvekan tål : ’en dygd, som visat sig så tydligt, att den inte är att tveka om’. Dygd = ’innebo- ende förtjänst’. 277 
 
 
 
 
 kommentarer och ordförklaringar avsagt : ’förkunnat’. ii :43 hasta : ’påskynda’. räcka : ’nå’. ii :46 mistning : ’(risken av) förlusten’. [blev] yrkad [att försaka]: ’uppmanad’. ii :47 Må han förskjutna armar […] famn : Ungefär ’måtte hans mor, som förnedrats, avvisa hans omfamning’. ii :49 reträtten : ’kvällssignalen’, ’tapto’. glätt : ’glatt’. ii :51 olika ljuvlig : ’ljuvlig på ett annat sätt’. trofé: ’krigsbyte’. föresyn : ’vision’. i fonden : Längst bak på scenen. PALLAS : Pallas Athena, det ordnade krigets gudinna. ii :52 vårdad av ditt blod : ’beskyddad av din ättling (Gustaf III )’. ii :54 Som Altaret och Tronen riktat : Som gjort prästerskapet och kungen rika. ii :55 vårdad : ’vaktad’. ii :56 undandraga : ’rädda från’. ii :57 vård : ’vakt’, ’att han vaktas’. ii :58 [ett] ohört [medel :] ’som man aldrig hört talas om’. ii :59 vist : ’visat’. vevar : ’sveper’. ii :61 överrumplat : ’plötsligt överfallet’. fallom ut : ’låt oss göra ett utfall’. ii :62 till rygga drivit : ’tillbakadrivet’. välde : ’makt’, ’auktoritet’. Tyd […] an : ’underrätta’. ii :63 St. Nikolai : Stockholms Storkyrka. ii :64 parti : ’avdelning’, ’grupp’. ii :66 hålla sig stilla under gevären : Håller sig beredda. [ger honom] sin [värja tillbaka]: ’hans’. ii :67 sluta marschen : ’går sist i tåget’. ii :68 ELLOFTE : ’elfte’. ii :73 jämn : ’orubblig’. ii :74 övrigt : ’som återstod’, ’kvar’. fredspardon : ’fredsamnesti’. ii :75 Riks-Marsken : Ungefär ’överbefälhavaren’. 278 
 
 
 
 
 kommentarer och ordförklaringar ii :76 dagtingan : ’förhandling’. ii :77 älskare : ’käraste’. vägrade : ’avböjde’. ii :78 [den lärda världen] av : ’genom’. Bogesund : Nuv. Ulricehamn. ii :81 Gustaf Adolf och Ebba Brahe, Lyrisk Drame i tre Akter. Första gången uppförd den 24 Januarii 1788. Tryckt separat 1788 i något avvikande version. JHK börja- de författa libretton under våren 1786, men blev färdig först i oktober 1787 (mitt under Pro Sensu Communi-stri- den). För musiken stod den tyske musikern abbé Vogler. Som framgår av Rosensteins förord var inte operan upp- skattad av samtiden (i :36). Det gällde särskilt aristokratiska kretsar, som hade svårt att förlika sig med blandningen av tragiska och folkliga element. Hos borgerskapet blev dock operan populär, särskilt p. g. a. sin positiva skildring av all- mogen och dess tillgivenhet för kungen. Detta gällde sär- skilt de föreställningar av operan som gavs 1789 under kriget med Ryssland. Bibliotekarien och journalisten C. C. Gjörwell berättar i ett brev till J. H. Lidén 1788 att operan »skal vara admirable [beundransvärd] men Musiken af Abbé Vogler execrable [avskyvärd]«. Numera anses musi- ken nyskapande, i och med att den svenska folkmusiken här för första gången gör sitt inträde i musikdramatiken. ii :83 förelyst : ’föregått’. nu […] nu : ’än […] än’. Demosthenes : Atensk vältalare (384–322 f. Kr.). ii :85 Vestibul : ’förhall’. tyda : ’förklara’. ii :87 Sändningbud : ’sändebud’. ii :90 kall : ’uppdrag’. ii :92 Siri : Sigrid. ii :93 Dessa blommor ä : Allmogen talar en slags »teaterdialekt«. hjärtelag : ’sinnelag’. ii :94 sig skicka : ’lämpa sig’. ii :95 begåvad : ’skänkt’. ii :96 Knäryd : Knäred. ii :98 hämna dig : ’hämnas’. 279 
 
 
 
 
 kommentarer och ordförklaringar ii :104 Sarmaten : Ryssen eller polacken. slaktningens fält : ’slagfältet’. ii :106 Högtiden : ’bröllopet’. ii :107 ekstock : ’eka’. notvarp : ’dragning av noten’. [bär fram en slipsten] med : ’tillsammans med’. ii :109 lag : ’sätt att uppföra sig’. ii :110 [man vet ej] minsta pricka : ’det minsta’. ii :111 förbida : ’vänta’, ’förvänta’. ii :112 kilar : ’fiskeredskap’, ’nät lagda i vinkel’. ii :113 Jerk : Erik. fuller : ’helt visst’. ii :114 vor : ’vore’. Karin : Cathrina. Fru : En allmogekvinna tilltalades mor, medan fru var förbe- hållet de högre klasserna. Madam : Gift kvinna ur lägre medelklassen. hamna : ’lägga till’. ii :115 Gussigner : ’Gud signe er’. hållet : ’skjutshållet’. som all di skam : ’som alla djävlar’. vånnar : ’bryr mig inte om’. ii :116 funder : ’påfund’, ’påhitt’. ii :117 Roten : ’skaran’. ii :118 förlägen : ’osäker’. tappa : ’förlora’. ii :119 näbba : ’näsvis flicka’. ii :121 när : ’så när’. ii :122 fjälen : ’fjärden’. ii :124 Min broders Tron […] Carl Philips dygd : Gustaf II Adolfs yng- re bror, Carl Philip, var tsarpretendent i Ryssland, stödd på Jakob De la Gardies segrar. Detta är en av de historiska sanningarna i operan, vilka är sammanvävda med litterärt stoff. För operor och historisk tillförlitlighet, se JHK :s anmärkning till »Gustaf Wasa«, ii :79 (r). ii :125 [ett tu] try : ’tre’. ii :127 ägnar : ’anstår’. ii :129 hurtig : ’rask’. 280 
 
 
 
 
 kommentarer och ordförklaringar ii :137 Brudriddare : Unga män som bildade en ridande hedersvakt åt brudparet. Brudfrämmor : Kvinnor som klädde bruden och hjälpte hen- ne under bröllopsfesten. ii :138 spår : ’är ett tecken på’. fångna : ’undfångna’, ’erhållna’. ii :141 på [mitt hjärta] vaka : ’vaka över’. maka : ’make’. ii :151 SEXTUOR : ’sextett’. ii :153 Polens segrare : ’Polens besegrare’. ii :155 ömsom : ’omväxlande’. Estaffiers : Betjänter med kappa över livrén. fiendernas flykt : Här hade JHK ursprungligen skrivit »fega Cimbrers [danskars] flykt«, men inför uppförandet tvinga- des han ändra formuleringen av politiska skäl. ii :156 bardalekar : ’krigslekar’. ii :157 Drottning Christina, Dram i fyra Akter, med Sång och Baletter. Uppförd av Kongl. Dramatiska Teatren. Tryckt separat 1792 i något avvikande version. Gustaf III :s prosaversion författades under 1782 och 1783. Sannolikt fick JHK i uppdrag att författa pjäsen innan kungen i sep- tember 1783 for till Rom. I januari 1784 var en akt färdig, och i november s. å. hade JHK anledning att skriva följande till sin gode vän Rudbeck : »Triumf ! Seger ! Vivat ! Eja ! Eja ! Hosianna i höjdene ! Basta ! Bravo ! Bravissimo ! Kyrie Eleeson ! […] Hallelujah !!!!!! Du vet ej min lycksalighet. Du vet ej att jag nu på stunden, nu i ögnablicket, nu på minuten, nu i momangen – – – – såg Drottning Christina i ändanom […] Lovad vare Herranom i evighet ! Amen !« Efter jul s. å. for JHK med hovet till Gripsholm, där »Drottning Christina« hade premiär 6/1 1785. Där gav hovet sedan tre föreställningar av pjäsen. Senare spelades den av professionella skådespelare på Drottningholm 1787 samt offentligt på Bollhuset 1791 och på Operan mellan 1792 och 1838. Samtiden tycks alltså ha uppskattat »Drott- ning Christina«, men så tycks knappast ha varit fallet med JHK själv. Hans förord till utgåvan 1792 (som även finns 281 
 
 
 
 
 kommentarer och ordförklaringar ii :159 ii :161 ii :162 ii :163 ii :164 ii :166 ii :167 ii :168 ii :169 ii :171 ii :174 ii :178 ii :179 ii :181 ii :184 här och i »Samlade Skrifter«) är inte bara blygsamt, utan närmast urskuldande. Författaren till Siri Brahe och Helmfeldt : Gustaf III . ej mindre […] än : ’lika mycket […] som’. Fêternes : ’festernas’. Teatren föreställer […] Drottningen: Denna dekoration, som gjor- des av Desprez, finns bevarad på Gripsholms slottsteater. överblevna : eg. ’överblivna’. Syftar på det blod som inte gjutits. Germaniens : Tysklands. Elbens strand : Tyskland. jämna : ’moderera’, ’minska’. En dåre […] betraktar : ’när en dåre får beröm ser han på sig själv med beundran’. beskyldad : ’besläktad’. förgäten : ’glömsk’. purpurn : Omskrivning för kungamakten. Purpurn var den kungliga färgen. slipprig ban : ’halkig väg’. villat : ’förvillat’. älskarinnas : ’älskande kvinnas’. fördristat : ’oförmätet’. Kadrilj : En kontradans med minst fyra deltagande. tour : ’varv’, ’promenad’. misskänner : ’inte känner igen’, ’förväxlar’. en frändes syn : ’åsynen av en frände’. detta falska band : Syftar på Politikens lära. Och mot ett storsint Råd […]: Christinas resonemang går ut på att hon vill göra sig enväldig. storsint : ’högmodigt’. Roms förmätna Örn : Den tysk-romerske kejsaren, Ferdinand III . Roms monark, den stolte Ferdinand : Se komm. till ii :178. Englands Kungablod, den vackra Henriette : Den avrättade eng- elske kungen Karl I : s dotter Henriette Anne gifte sig med Filip av Orléans. fyllest : ’tillräckligt’. gena [bifall]: ’snara’. Yr : ’ostyrig’, ’livlig’. 282 
 
 
 
 
 kommentarer och ordförklaringar i genskatt : ’i gengäld’. ii :185 omant : ’omanad’, ’självmant’. ii :186 Donaus häpna strand : Huvudmotståndaren i kriget var den tysk-romerske kejsaren i Wien. Caesarers : ’kejsares’. ii :187 fyrti-åra : ’fyrtio års’. Du, som en Kronas […] Vän : Oxenstierna anropar Gustaf II Adolfs ande. ii :188 Eriks […] låga val : Syftar på Erik XIV :s mesallians med Karin Månsdotter. ii :192 [Amarant-Ordens] instiktelse : ’instiftelse’. Gustaf III var myck- et intresserad av denna orden, varför dess instiftelse 1653 fått sin plats i pjäsen. sammetshyenden : ’små sammetskuddar’. Amarantfärg : Rött. ii :195 templet : ’kyrkan’. förklenlig : ’förklenande’. ii :197 ändamål : ’avsikt’. Du, som en himmelsk tron […] dygd : Detta parti om åtta rader saknas i »Samlade Skrifter«. Föregående mening avslutas enbart med ett tankstreck, och passagen är inte dramatiskt oviktig. Det är inte uteslutet att partiet gått förlorat vid sättningsarbetet. Möjligen kan det ligga politiska orsaker bakom – att på detta sätt prisa en avliden Gustaf och beto- na landets nöd och regentens svaghet var kanske inte lämpligt år 1796. ii :205-6 Vad mörker […] glömskan våra namn : Detta parti saknas i 1792 års tryck och har sannolikt strukits från samtliga föreställningar under JHK :s livstid. Vansinnesutbrottet ansågs kanske strida mot vad som passade sig. ii :206 kommer sig åter före : ’hämtar sig’. ii :211 Aeneas i Karthago. Lyrisk Tragedi i fem Akter med Prolog. Tryckt f. f.g. i »Samlade Skrifter«. Liksom JHK :s andra operor är denna skriven med utgångspunkt från en plan av Gustaf III . För musiken stod skaldens gode vän J. M. Kraus, som också samarbetat med JHK i »Proserpin«, som hade premiär i juni 1781. Arbetet på »Aeneas i Karthago« 283 
 
 
 
 
 kommentarer och ordförklaringar ii :213 ii :215 ii :218 ii :221 ii :222 tycks ha börjat i augusti samma år, då Kraus berättar om projektet i ett brev till sina föräldrar, och i mars 1782 var Kraus färdig med musiken till prologen och de två första akterna. Libretton bör då ha varit färdig. Avsikten var att operan skulle inviga Gustaf III :s nya operahus, och natur- ligt nog var dess unga upphovsmän stolta över förtroen- det. Men makter, som Kraus och Kellgren inte kunde råda över, lade hinder i vägen. Aktrisen Caroline Müller, som skulle göra Didos roll, rymde i mars 1782 från landet. Luf- ten gick ur operaarbetet, och samma höst for Kraus på en studieresa till utlandet, där den halvfärdiga operan genom förmedling av Salieri vann Glucks aktning. År 1787, när JHK redan gjort succé med »Gustaf Wasa«, återkom Kraus till Sverige, och arbetet med »Aeneas i Karthago« började på nytt. Nu tycks operan ha blivit färdig, men en annan opera över samma ämne, med musik av Uttini och libretto av A. F. Ristell, hann få försprång framför JHK :s och Kraus’ verk. Läget i landet gjorde sedan att operan inte uppför- des : först kom kriget, därefter enväldet och så mordet på Gustaf III . Efter framgången med »Gustaf Wasa« tycks kungen också ha föredragit fosterländska ämnen. Först i samband med att Gustaf IV Adolfs son, kronprins Gustaf, döptes 1799 fick en förkortad version premiär på operan. Då var JHK , Kraus och Gustaf III alla döda sedan flera år. JHK förkortade sin libretto redan under arbetet med operan. Antalet gudar reducerades och vissa solopartier ströks ned. Först i »Samlade Skrifter« tycks JHK :s libretto ha fått sin slutliga utformning. Handlingen går tillbaka på antikt my- tologiskt stoff, som fått sin främsta utformning i Vergilius’ »Aeneiden«. de vackra Vetenskaperne : Vitterheten och humaniora. Intermederne : ’mellanaktsmusiken’. JUNO : Den främsta gudinnan i romersk mytologi. Jupiters syster och maka. Ilions : Trojas. treudd : Neptunus’ attribut. Nereider : Den vänlige havsguden Nereus’ vackra döttrar. vänden ej […] igen : ’upphör inte’. 284 
 
 
 
 
 kommentarer och ordförklaringar ii :223 ii :225 ii :226 ii :228 ii :229 ii :230 ii :231 ii :232 ii :233 ii :234 ii :237 ii :238 ii :239 ii :241 ii :243 ii :244 ii :246 ii :249 ii :250 ii :258 ii :259 ii :261 följesmän : ’följeslagare’. oförtövad : ’utan dröjsmål’. präktig himmel : ’praktfull tronhimmel’. Tyri kuster : Dido var född i Tyros i Fenicien. Örlogs-Gudens : ’krigsgudens’, d.v. s. Mars. Prinsessa : ’furstinna’. Evar : ’var helst’. Pygmalions syster : Dido. Drottningars Drottnings : Junos. förrätta : ’anordna’. Peristylen : ’pelargången’. sken : ’förevändning’. Fröjas son : Aeneas, som var son till Venus. stiktat : ’stiftat’. Numiders : Numiderna var ett berberfolk från norra Afrika. Kärlekar : ’kärleksgudar’, ’kupidoner’. fåfängt : ’gagnlöst’. Sändebåd : ’sändebud’. gå […] emot : ’tillmötesgå’. Jofurs son : Jarbas, som var son till Jupiter. bärgat mina dar : ’räddat mitt liv’. förrn dagens bloss i havets sköte bärgas : ’innan det blir kväll’. O Du […] Gudars Far : Jupiter. eders brott : ’löftesbrott’. Greklands oförrätt : Att grekerna skövlade Troja och dess tem- pel. Roms och världens Tron : Aeneas ansågs som förfader till Roms mytiske grundläggare Romulus. När det romerska riket var som störst omfattade det större delen av den för ro- marna kända världen. Laviniens strand : I Latium skulle Aeneas komma att grunda en stad, som fick namnet Lavinium efter hans hustru Lavi- nia. vårda edra dagar : ’ta vård om ert liv’. sig deras härskri sträcker : ’deras stridsrop når fram’. [hämnde-åskans] far : »Samlade Skrifter« har fart. I erratalis- tan finns en rättelse av rimordet spar till spart. Eftersom Jarbas är Jupiters son är dock ordet far mera troligt än fart. 285 
 
 
 
 
 kommentarer och ordförklaringar ii :262 ii :265 ii :268 ii :269 Utgivarna av »Samlade Skrifter« har helt enkelt rättat fel ord. Samma rättelse som i föreliggande utgåva görs i SS :s kommentarer, VII :ii, s. 41. blockar : ’murbräckor’. stormen tillredes : ’stormningen förbereds’. i gamla smaken : ’i antik stil’. störtar : Här : ’stöter häftigt’. Timmarne : ’horerna’, ’årstidsgudinnorna’. 286 
 
 
 
 
 Register till förklaringarna Registret upptar endast flera gånger återkommande ord och mytologiska företeelser. Dock förtecknas inte herde- och her- dinnenamn. Registret täcker inte heller olika typer av sam- mansättningar och idiomatiska uttryck. I första hand bör där- för kommentarerna till de enskilda texterna anlitas. Registrets hänvisningar sker till de löpande ordförklaringar- na. Ibland har ett ord flera betydelser och har därför förklarats på flera ställen. Orden har i registret i allmänhet återgivits i sin grundform. Acheron i :279 Aganippe i :121 Akademi i :318 Aktion i :194 Allfader i :90 Allmän i :42 Anse i :143 Apollon i :80 Arg i :118 Astrild i :104 Atom i :69 Auktor i :60 Aurora i :236 Av i :130, ii :78 Bedrövlig i :328, ii :15 Begär i :41 Behagen i :104 Bellona i :238 Besynnerlig i :165 Beträda ii :38 Bilda i :92 Bildning i :73, i :136 Billig i :33 Blinda i :299 Blygd i :74, i :137 Blödig i :314 Bore i :106 Brav i :173 Bry i :81 Brånad i :122 Bråstört i :93 Bår i :195 Bälten i :132 Böd i :32 Carroussel i :136 Ceres i :290 Chimär i :46 Corps i :166 Cyklop i :239 Cypris i :283 Cytherée i :109 Dela i :114, i :317 Dess i :25 Diana i :300 Draga i :77 Dram i :330 287 Drift i :40 Drott i :74 Dryad i :237 Dygd i :264 Dåra i :299 Döva i :80, i :87 Efterdöme i :25 Eftersyn i :342 Egenteligen i :403 Egentlig i :352 Egit i :101 Ehuru i :44 Elak i :134 Ellofte ii :68 Emedlertid i :136 Enahanda i :293 Enfald i :82 Enfaldighet i :317 Enskild i :39 Entusiast i :356 Enär i :344 Eol i :236 Erycina i :276 Euterpe i :275 
 
 
 
 
 kommentarer och ordförklaringar Exekution i :338 Fast i :320 Faun i :237 Febus i :178 Filosof i :27 Flat i :182 Flegethon i :136 Flor i :77, i :401 Flora i :283 Formera i :148 Framte i :28 Frid i :336 Frigga i :220 Frondör i :56 Frälsa i :237 Fröja i :104 Furie i :265 Fysikus i :150, i :193 Fåvisk i :119 Fänan i :130 För i :29, i :209, i :340 Förbida ii :111 Förborga i :335 Förbuden i :125 Förelysa i :340, ii :83 Föremål i :145, i :321 Föreställa i :104, i :398 Föresyn ii :51 Förfara i :73, i :262 Förgäten ii :166 Förlossa ii :41 Förordna i :296 Förstånd i :214 Försvar i :404 Förtjusa i :250 Förtjusning i :25, i :238 Förvara i :256, ii :20 Förvänd i :37 Ganska i :134 Genie ii :14 Gillstuga i :116 Glas i :232 Glav ii :19 Gruvlig ii :22 Gräl i :29 Göt i :84 Götiska i :336 Hamn i :76 Hasta ii :43 Hazard i :367 Helena i :300 Helikon i :123 Herkul i :291 Hinna i :204, i :325 Hippokrene i :96 Hjärtelag ii :93 Hugkomst i :319 Hugsvalelse i :316 Hurtig ii :129 Hushållning i :390 Hymen i :261 Häda i :105 Hägna i :86 Härnad i :274 Hövitsman ii :23 Ibid. i :142 Ikaros i :92 288 Ilion ii :218 Ilska i :325 Imedlertid i :139 Inbildning i :32 Individu i :349 Infödd i :314 Instikta i :365 Irring i :124 Ivra i :362 Janus i :90 Jofur i :124 Joller i :122 Juno ii :215 Jämna ii :162 Jämn i :30 Kabal i :327 Kastor i :291 Kerubim i :261 Kokard i :246 Kokyten i :104 Kollegium i :46 Konst i :368, i :392 Konstig i :332 Kor i :87, i :387 Kreatur i :124 Krets i :161 Kritiker i :194 Kränka i :231 Krösus i :123 Kur i :121 Kvick i :39, i :101 Kvickhet i :27 Kväda i :95 Känna i :339 Kön i :120 Lager i :75 Larv i :118 
 
 
 
 
 kommentarer och ordförklaringar Leda i :277 Ledsnad i :90 Letargi i :185 Lethe i :104 Lia i :174 Lika i :37 Livas i :29 Livlig i :176 Lod i :199 Logika i :397 Lycka i :319 Låg i :382 Läcker i :122 Läna i :74, i :404 Läsa i :103 Lät i :45 Lättro i :119 Manhem i :132 Marsk ii :75 Matt i :80 M. B. i :315 Med ii :107 Medikus i :152 Medlertid ii :40 Melpomene i :94 Menlös i :107 Merkur i :276 M. H. i :155 Midas i :118 Minerva i :126 Mjältsjuk i :113 Mobil i :151 Momus i :126 Muntra i :159 Myrten i :94 Mål i :233 Mätress i :203 Mörk i :136 Nedrig i :246 Neptun i :280 Nereid ii :221 Nymf i :238 Nödig i :326, ii :34 Obillig i :37 Obstruktion i :135 Olik i :320 Omgänge i :29 Ordabråk i :261, i :391 P. i :142 Pafos i :236 Pallas ii :51 Para i :287 Parcer i :77 Parti ii :64 Pegasus i :186 Pierien i :104 Pjäs i :176 Plä i :218 Poetaster i :120 Poetika i :405 Polen i :83 Politikus i :166 Polymnia i :97 Priapos i :121 Princip i :141 Prins i :140 Prokne i :237 Promethé i :100 Proteus i :275 Psyché i :255 Publikum i :182 Pylades i :328 Pyrrha i :275 Python i :97 289 På i :30, i :303 Påkalla i :397 Quatuor ii :30 Raisonnera i :141 Rara i :103 Raseri i :131 Recitativ i :87 Representationer i :330 Retorika i :397 Riddersman ii :38 Ridicule i :48 Rikta i :37 Ro i :97, i :267 Roman i :138 Rum i :42, i :324 Rund i :94 Räcka i :257 Rätthet i :37 Rön i :114, i :255 Rörelse i :41, i :176 Samhälle i :321 Sammanljud i :287 Sectair i :144 Serafimer i :74 Sextuor ii :151 Simpel i :138 Sin ii :66 Siren i :118 Sisyfos i :133 Sjunga i :218 Skamlig i :153 Skatta i :359 Skickelig i :43 Skicklighet i :319 
 
 
 
 
 kommentarer och ordförklaringar Skugga ii :14 Skygd i :75 Skygga i :87 Skyldig ii :11 Skyldskap ii :11 Skämd i :175 Skärv i :91 Slag i :41 Slarva i :239 Slutkonst i :141 Slöjd i :336 Slöt i :80 Snille i :133 Snillerik i :337 Somnambul i :138 Spektakel i :116 Stark i :140 Stat i :46 Stegel i :358 Stygen i :73 Ständer i :47 Sutit i :250 Sårande i :26 Söng i :126 Tadel i :29 Tappa ii :118 Tartaren i :110 Teater ii :15 Thalie i :94 Themis i :260 Thetis i :237 Tidning i :40 Tillstädja i :102 Titlad i :321 Titlar i :326 Toilett i :234 Tome i :145 Torftig i :265 Traitement i :149 Transition i :306 Transport i :245 Triton i :237 Trofé ii :51 Tropp ii :22 Trotsa i :224 Trumpen i :212, i :261 Tyda ii :85 Täck i :122 Täckheter i :238 Undran i :83 Upptäcka i :34 Ursinnig i :139 Usel i :73, i :96 Uteslutande i :41 Utmärkt i :161, ii :11 Vallmo i :226 Vansklig i :411 Vapendragare ii :13 Varelse i :77 Varsandras i :387 Veklighet i :317 Venus i :126 Vertumnus i :236 Vestal i :265 Vettenskap i :131 Vi i :79 Vid i :109 Vidlöftig i :48 Villa (v) i :337, ii :167 Villa (s) i :132 Villdjur i :152 Vimla i :91 290 Visir i :166 Viss i :377 Visserligen i :161 Vulkanus i :238 Vurma i :131 Vådlig i :74 Vårda i :197, ii :55 Väder i :140 Vägra ii :77 Väl i :215 Väld i :166 Välde ii :62 Vällust i :91 Växling i :284 Yr ii :184 Yra i :325 Yrke i :329 Yrsla i :118, i :140, i :263 Zefir i :78 Zeus i :127 Ålder i :124 Ålderdomen i :120 Återvända i :188 Ägna ii :127 Älskare ii :77 Älskarinna ii :168 Ändteligen i :29 Ärna i :352 Öken i :106 Öm i :113 Ömhet i :100 Ömnig i :101 Ömsom ii :155 Önskelig i :31 Överbliva i :33 Övrig ii :74 
 
 
 
