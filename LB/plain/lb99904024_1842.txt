 
 
 
 
 
 
 
 
 
 
 
 
 
 
 
 
		Erik Axel Karlfeldt	Andrée och folkkänslan	Svenska Dagbladet, 6 oktober 1930				 
	 Religionen har uttalat eviga ord	 över Andrée och hans män, och veten­	 skapen har sagt sitt avvägda omdöme 
	 om vad de ville, vad de nådde och vad	 de förfelade. Man har ansett, att nå­	 got ännu återstode att yttra; ett lek­	 mannauttryck för den folkkänsla, som 
	 i dag möter spillrorna av Andrées	 expedition. Vi torde ännu vara mån­	 ga, som minnas då den avgick. Man	 kan i sanning säga, att den svenska	 folksjälen var med på den färden och	 att spänningen var stark under de da­	 gar, som följde. Starkast blev den na­	 turligtvis, då man erfor, att ballong­	 starten från Danskön ägt rum, en start	 under olycksbådande tecken. De tre	 männen voro så gott som på nåd och	 onåd överlämnade åt det vanskligaste	 av elementen, åt luften, åt vinden, som	 ”blåser vart den vill”, och utan annat	 hopp om fotfäste, då det behövdes, än	 öde hav, skrovlig is, drivande flak el­	 ler förfrusen strand. Och de onda fö­	 rebuden tycktes besannas. En duva,	 en enda, kom med en försenad häls­	 ning från ”Örnen”, som försvunnit i	 molnen, rykten, onda och goda, flögo	 söderut, någon boj hittades. Men el­	 jest förblev det tyst, och man vande 
	 sig snart att anse Andrée och hans	 kamrater borta för alltid.	 Nu har det underbara skett. Lycka	 och raskhet i förening ha avlöjat de	 tre flygarnas öde. Rymden hade svi­	 kit dem, det nyckfulla havet hade va­	 rit dem blidare, deras fötter hade fått	 fäste på jorden, men endast för att	 finna en avstängd, arktisk kyrkogård	 där snö och is begravde dem för en	 mansålder. Först i dag ha deras	 kroppsliga rester fästats vid den sven­	 ska jord, varifrån de utgått. Andrée­	 expeditionen är hemma igen med sina	 spillror av folk och resetyg, av instru­	 ment och dagböcker. Det är en be­	 gravningsdag, men också en uppstån­	 delsefest. Andrée, Strindberg, Fræn­	 kel stå inför oss som levande på nytt.	 Ännu ha deras dagböcker icke sagt	 sitt sista ord. Men låt oss ändå söka	 nalkas dem som människor mot män­	 niskor på deras åminnelsedag.	 Det är ej så svårt, som man kunde	 befara, att komma till en uppfattning	 om vad slags man ledaren, Andrée,	 var, även om man icke mött honom	 personligen. Hans andliga fysionomi	 var bland de mest markerade. Hans	personlighets linjer voro tydliga och			 
	 stränga. Därom äro alla som känt	 honom ense. Därom vittna även hans	 skrivna ord och hans liv samstämmigt.	 På fädernet utången från småländsk	 allmoge, dock icke i allra närmaste	 led, på mödernet från lika genuin små­	 ländsk prästsläkt, tycktes han redan	 från början ämnad till en präktig	 svensk typ, en av dessa, där kärnvir­	 ket lyser fram under polityr och kul­	 tur. Modern säger: ”Ett hos honom 
	 högt framträdande drag var en trot­	 sig ihärdighet. Hans klara och redi­	 ga tankegång är ett arv efter hans far,	 liksom hans lekfulla och skämtsamma	 lynne”. Han var en bussig skolpojke,	 som slogs bra, då han vart retad, och	 läste, så att premierna haglade. Men	 en vacker dag slog han näven i bor­	 det mitt för sin faders, den hedervär­	 de apotekaren, näsa och tillkännagav:	 ”Nu läser jag inte en dag till i sko­	 lan, och låta ni mig inte sluta frivil­	 ligt, så rymmer jag”. Fadern lär ej	 ha varit en karl, som lät skrämma sig	 av sådana fasoner, men troligen kände	 han igen arten och lät sin käre August	 sluta, sedan han genomgått sin femte	 klass.	 Ingenjör ville den unge tjurskallen	 bli; studentexamen var ej nödvändig	 för facket på den tiden. På ”Teknis”	 synes han ha gjort sig mycket be­	 märkt. Han var, betygar en kamrat,	 utmärkt av karaktärsfasthet och stor	 energi och en av de flitigaste av kam­	 raterna, exemplariskt ordentlig, spar­	 tansk i sitt levnadssätt men humoris­	 tiskt anlagd och av en liberal natur.	 Alla voro av den uppfattningen, att	 han en gång skulle sätta sitt märke	 på världen. Han var en god och på­	 litlig kamrat men åtnjöt icke någon	 egentlig popularitet bland kamraterna.	 Man tycker sig förstå anledningen;	 han var nog olik de flesta och säkert	 inte lätt att fjälla. Han var, heter	 det, en personifikation av satsen: ”En	 gång säga och därvid bliva är bättre	 än hundra gånger tala”.	 Sådan synes han även i allt väsent­	 ligt ha förblivit som vuxen man. Han	 var en grundlig och gedigen natur, för	 vilken fladder och löslighet i liv och ve­	 tenskap var förhatligt. Han såg sig	 om i sin värld och sin tid med klara	 och kritiska blickar, angelägen om att	 i allt bilda sig en egen mening. Han	 har yttrat sig i allehanda frågor för	 dagen, praktiska och allmänmänskliga.	 Han framstår därvid som en realist	 av renaste vatten. Som en ärlig själ	 ville han göra sin ståndpunkt klar för	 sig och världen. Därav t. ex. hans	 utredning om egennyttan som den rät­	 ta drivfjädern till människornas hand­	 lingar; satsen låg ju i tidens filosofi.	 Egennytta och dock altruism, ty han	 var en passionerad förespråkare för	 allas rätt att bli delaktiga av livets go­	 da. ”Rättsinnig, generös, människo­	 vänlig” är en av de deviser, som sam­	 tida omdöme inristat på denne fri­	 tänkares sköld.	 Denna karaktär av stål var, säges	 det, förenad med starka känslor och	 mycket livlig fantasi, själsyttringar	 som han bemödade sig att hålla till­	 baka för enhetens skull. Han hade ej	 tid att knyta ömma band, säger han	 
	 
	 
		själv. Endast i ett fall gav han		känslan fritt lopp. Det var i förhål­		landet till modern. En innerlig kärlek		förband dessa båda med varann, ytt­		rande sig i täta meddelanden och ett		oavlåtligt samförstånd ända intill mo­		derns död, som inträffade strax före		sonens avgörande färd mot polen. ”Nu		är allt mitt personliga intresse för		expeditionen borta”, skriver då Andrée.		”Av den personliga glädjekänslan fin­		nes ej längre ett spår. Den enda tråd,		som band mig med en önskan till livet,		är avklippt.” Det var en man med		en djup barnslig sorg i sinnet, som		den 11 juli 1897 skar av de trådar,		som bundo hans farkost vid den levan­		de jorden.		Andrée hade inget sinne för konst, lit­		teratur och musik, men sin fantasi lät		han spela in som ett skapande moment i		sin vetenskap. Vetenskapen, naturve­		tenskapen, var hans religion. Den trod­		de han om allt stort och gott, den tjäna­		de han med lidelse. Ensam på sina 
		många äventyrliga färder i ballong före		den sista, blev denne man, som stod så		fjärran från estetismen, också en skön­		hetsdyrkare, en natursvärmare, som nju­		ter av landskapets och havets dagrar.		Andrée skrev, som sagt, gärna. Som 
		ett exempel på hans tidiga intresse åt		olika håll kan nämnas att han redan vid		26 års ålder deltog i en pristävlan över		ämnet: Vilka brister fin­		nas i vår flickuppfost­		ran, och huru böra dessa		lämpligen avhjälpas? Hans		uppstas fick första priset. Han var en		god stilist. Naturligtvis brydde han sig		inte om att fila satser eller söka prydan­		de epitet. Hans stil var klar och faktisk		som han själv. Det fanns ett aktstycke		av hans hand, som i allo är värt att läg­		gas in i det svenska språkets och det		svenska rikets dokumentskåp. Det är		den inlaga till Vetenskapsakademien, vari		han framlade planen till polarfärden.		”Det gick mycket lättare att skriva än		jag från början hade trott”, säger An­		drée. ”Pennan löpte av sig själv”. In­		tet under! Hans jag, hans kunskap,		hans tro, hans hänförelse flöto samman		i bläcket, då han skrev om det, som han		ville göra till sitt livs bedrift. Det är		stor stilkonst i denna framställning, som		gör djärva hypoteser till nästan överty­		gande bevisning. Det är must och reell		ståt i målningen av upptäcktsresornas		vådor i jordens olika trakter; orden få		en måttfull, hård glans. Det är ingen		galenpanna som skriver, han vet vad han		riskerar. Det är fast klang i hans väd­		jan till svenskarna såsom förpliktade att		genomforska ”den vita världsdelen”. Re­		dan släpad över land och vatten men all­		tid räddad, hade Andrée fått förtroende		till ballongen som till en vän, som en		ryttare till sin häst, som en viking på is­		havsfärd till sitt primitiva skepp.		Andrée var inte ung längre, då han for		åstad. Han var en mogen man i styr­		kans bästa år, fullborg till kropp och 
		själ. Om personlig ära lockat honom		vet jag icke. Men det stora ideella våg­		spelet kan självt vara en lockelse för en		riktig karl. Att bjuda lyckan ett tär­		ningskast, att höja sig över det låga och		vardagliga – här bokstavligen – att	 glänta på dörren till naturens lönnrum,	 
	 
	 även om man ryckes in i en skräckkam­	 mare, där man förgås – det är manlig	 färd. För folkkänslan står Andrée som	 en upptäcktsresande av rätta sorten:	 långsamt begrundande i planläggningen,	 skrupulös i förberedelsen, hårdnackad i	 fullföljandet. På denne sunde äventy­	 rare passar den maxim in, som han ned­	 skrivit: Var rädd om hälsan men inte	 om livet.	 Andrée hade i sitt sällskap tvenne föl­	 jeslagare. De voro helt unga, i de år, då	 faran är en tjusning. Man kan antaga	 att ledarens trygga fatalism hos dem var	 stegrad till leende optimism. Icke utan	 rörelse tar man del av deras kortfattade	 levnadsdata och av lärares och vänners	 eftermäle. De voro utvalda bland många	 sökande, granna typer var i sitt slag för	 svensk ungdom. Strindberg var veten­	 skapsman, och hans löftesrika gry har	 intygats av Svante Arrhenius, som kallar	 hans bortgång en stor förlust för fäder­	 neslandet. Han hade nyligen fäst sig en	 brud, då han for bort. Frænkel var en	 friluftsmänniska, en sportsman och fjäll­	 vandrare med en svärmisk fläkt i sitt fri­	 ska väsen. Han har skrivit ett litet poem	 till vinden, en hyllning till den naturande,	 som en gång skulle bli hans bane. Det	 är naivt och konstlöst, det har en egen	 gammaldags ton, och man läser det med	 en känsla som om det vore av en ung ka­	 rolin, längtande till farans och ärans fält.	 Trohjärtat apostroferar han stormarna:	 
	 Tag mot denna hyllning, jag ägnar er	 den!	 Den kommer ifrån er uppriktige vän.	 Man anar med vilken glädje han, när	 kallelsen kom, drog upp till de trakter,	 som enligt de gamles uttryck ligga ”ovan­	 för den brusande Boreas”.	 Andrée och hans män lämnade Stock­	 holm en dag under den strålande jubi­	 leums- och utställningssommaren 1897.	 Deras öde har uppdagats mitt under	 den lika strålande utställningssomma­	 ren 1930. Mycket har hänt mellan	 dessa båda år. Tänker man sig, att	 Andrée kunnat komma levande tillba­	 ka nu, skulle han finna sin starka tro	 på vetenskap och teknik glorifierad ge­	 nom uppfinningar och upptäckter, som	 han icke vågat drömma om. Hans	 stackars vingsvaga och vingbrutna	 Örn har efterträtts av jättar med helt	 annan kraft att trotsa elementen. Hans	 vilseflugna duva har efterträtts av ta­	 lande vågor, som buda oförmedlat ge­	 nom skyn på nästan obegränsade av­	 stånd. Allt detta är det djupa vemo­	 det i dagens minne, även om vi min­	 nas, att Andrée var ute tidigast på	 stråten, en förelöpare, ett förebud till	 uppfyllelsen av löftet: De skola flyga	 som örnar och icke varda trötta. Det	 är så ställt för mänskligheten att de	 makter som styra tyckas unna den en	 obegränsad utveckling i kunskapen om	 de yttre tingen. Men anden blir sig	 tämligen lik från tid till tid. Visserli­	 gen hör man nu ropas: En ny menta­	 litet är här! Den påstås vara så på­	 taglig, att den redan utvecklat en del	 kuriösa smådrag; den lär t. ex. inte	 trivas i hus med kroppsås. Vi le åt den	 ivrande ungdomen, men vi le med sym­	 pati, ty ungdom skall ivra. Under	 
	 
		några hemska år kunde man tala om		en ny mentalitet, men den var förvänd		och sjuk. Det saknas ej de som pro­		fetera, att världen snart igen skall få		användning för fästningarnas och skyt­		tegravarnas arkitektur.		Men ur alla tiders kaos resa sig som		stolta vårdtecken de fria personlighe­		terna. Talet om mänskoandens nivel­		lering, om det någonstädes höres på		allvar, är den brottsligaste av maxi­		mer. Världssjälen utvecklar sig lång­		samt, men hur usel omgivningen må		vara, finns det möjlighet för den in­		dividuella anden att växa sig stor och		stark. Han blir icke utan inflytande.		Folkkänslan väljer sina hjältar med en		viss urskillning. Folkets hjälte behö­		ver visst icke vara utan vank och lyte.		Men intet lumpet får låda vid honom,		och han skall hos oss gärna vara en		inkarnation av den envisa kraft, utan		vilken vårt folk över huvud icke ägde		bestånd i dag. Det största tjurhuvu­		det i svensk historia är och blir trots		allt vårt folks främste hjälte. Att An­		drée var något av samma skrot och		korn är så ögonskenligt, att det nästan		är banalt att nämna. ”Djärv, stolt och		en smula övermodigt trotsig”, heter det		om honom. Bilden står där som hug­		gen i masur eller granit. Den håller		att se på.		På Andrées dag ljuder en röst som		från Boreas regioner i denna hall:		Håll upp manlighetens ideal! En full­		gången, orädd och orubblig man är en		skapelse och en självskapelse, som än­		nu har något att betyda i världen. Ti­		den står öppen som alltid för ungdom­		lig, behjärtad fredlig bragd. Tag gär­		na några duktiga säckar realism som		barlast i själen, men tro ej det nya		ideal, vars kompass allt mer synes pe­		ka åt vinning och köpenskap – köpen­		skap även med andligt gods.		I köld och mörker drogo sig en gång		Armfelts karoliner hemåt över fjällen,		där många fingo sin död i snön. Ännu		letar man upp deras ödemarksgravar		och hittar tillfälligtvis deras vapen.		Andrée och hans män äro hemma ef­		ter nederlag och död. Vi ha intet skäl		till nationell förhävelse. Segrare ha		triumferat i de våras spår. Vi glädjas		åt andrar lagrar, vunna i ädel folk­		tävlan. Men vårt ömma tack häftar 
		vid deras minne, som ville göra något		stort för vårt eget land. De ha gjort		oss heder. Fanan är traditionellt bär­		gad. Äran har växt, sedan vi lärt kän­		na, hur de kämpat. Resande, som sett		den fjärran Vitön, säga, att den, då		dimmornas sorgeslöja lyftes, kan lysa		vitare än de andra i sin vita värld.		En stark och fantastisk glans har ock­		så fallit över Andrée och hans dra­		banter. Låt oss i vinter, när stormen		viner, ibland i tanken besöka det över­		givna lägret på Vitön. Svenskheten 
		har ett monument där. Det kunde inte	 vara ståtligare.	 
	 
	 