 
 
 
 
 
 
 
 
 
 
 
 
 
ORD I NATTENKERSTIN SÖDERHOLMORD I NATTENDIKTERHELSINGFORSSÖDERSTRÖM & C:o FÖRLAGSAKTIEBOLAGHelsingfors 1933Frenckellska Tryckeri AktiebolagetIMÖTESOLEN GÅR NER —Solen går ner i flammande rött i kväll.Du finnsdu är till.Mot ett eldhav i purpur och lilagår du spenslig och starkjordens enda steglivets— en evighet.NÄR VI MÖTTES —När vi möttes lärde jag känna tystnadentystnaden bakom varje blicktystnaden bakom varje leendetystnaden bakom allt vi sade.Tystnaden är en helgedomsom rymmer de underligaste ting.Där finns späda blommor och brännandesmycken.Där finns den genomskinligaste av allapärlor.Blott tystnadens egen nyckel kan öppnaden.Tystnaden är allt vad vi äger.Tystnaden skall aldrig brytas.FÖRST VAR DINA ÖGON —Först var dina ögon bara havet.Blågrönt skiftande,speglande,strandlöst sökandesom det.Sedan var dina ögon bara människan.Jag har aldrig sett ögon dröja så djupt hos enannanforskande, förstående,fulla av värme och vilja.Sist var dina ögon bara sorg.Bottenlös, förtärandepå livet besvikensönderbristande sorg.Då var du mig närmare än någonting påjorden.BJÖRKARNAS VALV ÄR INTE —Björkarnas valv är inte skimrande ljust utandig.Vårens mark är inte väntande brun utan dig.Vitsippan är inte böjlig och stolt utan dig.Lundarnas talltrast är inte pärlande glad utandig.Där du går över marken brister ängen i blom,drar vinden sjungande genom brodden.Där du plockar en ört är solskenet varmast,där du ler mot en fjäril, faller häggblom somen matta över jorden.Där du vandrarlyser jorden av vaknandets under.DET VAR SOLSKEN —Det var solsken en sommardagbarrdoftmossiga stenar.Engång låg en människas handbredvid en annans i solen på en sten.En enda gångtvå människors händerpå jordens sten.—Om vi söker fjärran länderskilda poler— om två mänskors stegaldrig mötas mer —skall två mänskors händer ändå vilasida vid sidapå stenen i sol.DU BÄR PÅ ETT LJUS —Du bär på ett ljus som nästan bländar mig.Jag vet inte varifrån det kommer,jag bara ser det.Om jag skulle fråga dig, skulle du kanske säga:„jag känner själv mer mörker än ljus hos mig,det är en kamp dag och natt just för det mörk­rets skull,som vill tvinga mig i sitt våldden stora förtvivlan— ljuset ser jag inte.“Och jag vet att det är sant,att just smärtan var det som engång band migvid dig.Men ljuset, ljuset!Jag känner det så genomträngande klartjust i denna stundatt jag inte vill mäkta bära det— men det syns mig att det alltid skall skiljaoss åt.Då känner jag på engångatt ljuset inte är dittoch det är icke heller mitt,men det är den gestaltlösa rymden mellan tvåmänniskor,den som skiljer oss.Mellan oss är ett stort gåtfullt ljussken,men det skenet skall ingen av oss genom­brytaty ingen av oss två skall genom det skenetengång nå fram till den andra.MEN DET FINNS OCKSÅETT ANNAT LJUS —Men det finns också ett annat ljus hos digsom är likt stänket på fjärdarna en junidagoch björkarnas vithet i maj.Och när det ljuset möter de mörka flödenainifrån,då blir det en brytning av färgeroch ett lysande ackord,som när solen en augustidag dränker hela rym­den över haveti sitt glitter,medan de gråblåa molnen långsamt delar sigbakom.Och då vet jag att en människas blickhar rymt hela jordlivets fasa och omätligheti ett ögonkast i en fröjd utan namn.DU LADE ENGÅNG —Du lade engång en skatt i min hand— den dyrbaraste jag sett.— Du slöt dig i en kalk av tunna bladsom näckrosblomman höljer sig till natten.Så böjde du dig ner inför människan.Omkring dig var tystnadens tystnad.Du nalkas aldrig utan din höljande kalk— och du nalkas utan att du vidrör.DÅ JAG LÄRT KÄNNA —Då jag lärt känna dig har jag frågat:vad är människans stoft?Jag har ju förr känt jordenhavet, bergenskogen, solen— intet är andaktsfyllt som derofyllt vilandesig städs förnyande.Men människans stoftär förgängelse —Eken och furan åldras i skönhetin i det sista— men människans stoftvad är det?en strimma som förtonaren eld som förtär dig själven gnista i natten...Är människans stoft icke till?Aldrig har människans stoftgjort mig ångest förr— icke andrasicke mitt —och de döda jag setthar synts mig en livets seger över förgängelsen.Men dittger mig ångest.När jag ser dig nuär det som jag sågeett brinnande höljeen skepnad som flyr.Är det duicke du?Jag hade aldrig känt digom icke genom stoftetsom formar dig själv —Är det jorden jag känner genom dig,känner blommor och ljus, fåglar och tingpå ett nytt sätti linjernatonerna?Är det mullen jag känner omkring mig?Allt stoft ger mig ångest —Och jag ser dig,men nu ser jag icke merlinjernas spelfärgernas rytmerhör icke din röst— det är borta.Och jag ser dig som ett annatobeskrivligtutan namnsom icke kan förgå —som är du.Då löser sig min ångest i en stillhet.IIDAGBOKSBLADÄR DET ENDA SANNA I MITT LIV —Är det enda sanna i mitt livsolskenets dallring utanför mitt fönstertunga, mörka furorvågskvalp vid strandenen vit båtflygande sländor?Nej — nej.Intill döden har jag gåttså näraatt dess kyla ännu dröjer kvar i min dräkt.Branter, branter omkring mig vart jag ser.Till förklaringens svala,ljusdruckna höjderblir jag aldrig frälst.Ty min själ är lika mycket fylldav blommornas livav markernas livav gräsets mjuka växt.Lika näraär mig evighetens pulsslagi svällande skotti sjudande grönskasom i bergen ljusflodomätliga ro.Evighetens livär i människans leendemänniskans tonfallhennes furstliga gest.Den samlade strålen av evighetens ljusfinns endast ett ögonblickblixtsnabbt glidandeöver människans tinning.En människas bottenlösa stämmaär den enda bryggan till livetnär man redan är utanför dess gräns.VID STRANDENMitt hjärta flyr undanoch jag följer det icke.Det glider över vågorna och gräsetöver träden och klippornaallt längre.Det är ständigt framför mig— jag orkar inte följa.Jag vore helt lyckligom inte en sakta och tärande spänningjag kändemellan mitt hjärta som flyroch mig själv, som är bunden vidmarkenen alltuppfyllande, sugande längtanatt bara få glida allt längre och högre— slutligt försvinnaengång bli bortasåsom en droppe försvinner i ändlösarymden.Men stundom en visshetmig fyller till bristning med jubel— då jag vet att det kommerännu en stund,då mitt hjärta ensamt skall glida irymderna utoch jag inte mer längtar att följa— då mitt hjärta ensamt är till.Engång det stigeroch flyr från mitt jag och försvinnersåsom en flyende droppeförsvinner bland dagrar i ändlösa rymden.DET SUSAR I DE TÄTA PILBLADEN —Det susar i de täta pilbladen vid vägenDu.Det är någon som andastalarler.Vinden är starksjungandevinfylld.Böljande rågaxsol över vägendu.Skymningen faller,tallmon är ändlösbarrstigen hal.Jag ser inte ditt ansikteinte dina händer.Skogssjön svartnar.En klocktonett vindsusdu.Ditt ansikteditt leende.— Var det engång en brinnande vårdag?Var vårsolens flödesamlat i en människas glittrande blick?SJUKDOMIDet är inte längre luft under migingen tyngdinget motstånd.Det är så lätt att vara till.Luften bär migoch den för mig sakta vidare,jag behöver aldrig stanna.Det är inga murar längremellan tingen,allt är endastvind, dofteterliv.IIEn människas ansikte nalkas migunderligt förstorati ett starkt sken— bara ögon,bara förnimmelse.Jag ser hemliga förloppupprullas för mig— jag ser hur skilda makterslitas om det,jag ser hur det liderhur någonting i detvidgas, växer,hur det ville spränga skaletsom är däromkring— något strålande och mäktigt— jag ser det möta motstånd,ser det hämmas, krympa samman,vissna bort— jag ser att kvar blir endastögonenförstoradesom frågarmellan underligt förvridnaformers virrvarr.IIIAllt levande är så nära.Vi mänskor behöver inte ängslas och frysa.Allt är ett.Allt som sker är inom mig och digoch allaty allt är ett.Det är så lätt att leva.Allting är klarhet.Mänskotankarna är inte längre plåga,det finns inga frågor,ingen önskanallt är vårt.Gåtorna skall alla öppnas,allt är klarhet,allt är trygghet.Det är så lätt att leva. —IIISEPTEMBERNATTEn natt med storm.Jag vakar ensamoch jag skall dö i natt.Jag är beredd.En fråga plågar mig,den hetsar mig och jagar:Var intet i mitt liv som skett av vikt?Det driver tunga skyar över himlen,en stjärna blinkar till. Som forsars dånär skogens sus. Likt ångestfulla härardet kommer närmare och sveper om min själ.Säg, levde jag väl nånsin, när jag levde?Har jag väl sökt att fylla mina plikter— så armt, så fåfängt, som en mänska gör?Hur främmande är nu de vanda tingen,hur är mig allting dött och ändlöst tomt.Vi människor, som känner mask och myra,som är av samma rot som blad och gräs— vi som är ett med luftens doft och fläktar,med all den mull som dör och föds igen!Är ensamt vi förbannade på jorden?Så mörkt är dånet, kall och död är marken.Jag är ej mer ett blad av markens ris,jag är ej mer ett strå bland barr och kvistar,jag är ej mer en ton i dagrars ljusoch aldrig mer ett ljud i körers körer —jag är en stelnad droppe blott i frusen is.Var det ett hån blott att vi engång levde?Så mörk är natten — dånet stillas sakta,men syner stiger upp och fyller allt...Det var engång— en vitkall vinter —en afton och en dagen blick som sade:du är mig mer än allt på jorden är.Blir allting ringa i en stund som denna,blir jord och himmel främmande för oss?Jag vet det ej —jag vet ej om jag levdeens då —Den blicken slocknat.En mänskas varma handär jord och gräs och mull.Mitt arbete, mitt verk? En mänskas uppgift— det kall på jorden som en mänska gavs —finns det ett stoft som lättare förskingras,som lämnar mindre spår än detta gör?Nej livet — livetdet måste binda oss med andra länkar,det måste prägla oss med andra teckenoch foga oss i andra samband in,om det har varit till — det måste finnasett annat vittnesbörd som säger att vi var!Jag minns, jag minnsengång — en natt — en sommaren isklar juninatt, när blomstrens praktvar störrepå äng och stränder, än jag sett den mer— men liksom frusen, sluten till motkölden,som främmande och bortvänd mitt i allsin prakt.Jag ser dig för mig, som du var dengången,du skogens hjort och ljusa vindgestalt.Din harmoni som inga ord kan måladen fyllde allt, var rörelse, vart steg— det var ej ensamt ditt, det växtestörre —blev mänskans, undrets, varats egetsteg.En enda natt, som fyllde all min väntan.Det sveper som ett isigt drag ur natten,vart ljud är dränkt i tystnans djupa grav.Och allt är borta — stelt och kallt och öde —och jag är död och stel och tyst —Som bottenlösa brunnar nalkas mörkretoch famnar mig...Men varför bränner ännu mina lemmaroch varför ropar frågan utan svar?Nu vilar döda händer på mitt huvud.Var detta svaret — välså möt. Jag kommer.IVMÄNSKOBILDERIEn tung säck att bära på,några fläckiga yxneblommor vid bältet.Bakom henne vajar det blommande sälg.Händerna sjunger ängsgröna solvisor,men ett litet troll sitter uppe i nacken vid hår­fästet och ler,och från tinningarna droppar det tunga, svartablodstårar.Stegen går tveksamt, sökande, spörjande— men uppe över skogsbrynet slår lärkan sinförsta, långavårfriska drill.*IIHon ropar ord ut i skogen,klara ord, dunkla ordtrollord och siarord,och granarna uppsuger dem.Men först då hon tiger,ser vi henne själv födasur lövljus och granmummel.*IIIEtt rovdjur brummar inne i sin lya.Så kommer det ut i solskenetför att börja dagens bestyr.Det biter huvudet av några snokaroch slukar några jordmöss till morgonmål.Så vandrar det vidare för att överblicka sinadomäner.Det lyfter taket av ett visthusoch sparkar upp några kålrotsland på skämt.Det slår ramarna i en from och ängslig bässeoch klyver den med ett brett grinoch tuggar den så att benen knastrar mellantänderna.Sen går det hem till lyan och tar sin rundligamiddagslur,medan väggarna sakta genljuder av dess livfulladrömmar.Mot kvällen gör det sin sedvanliga aftonprome­nad genom skogen.Det skrämmer livet ur några rapphönor,krafsar så om några igelkottar på lekoch plockar i sig ett par harungar till aftonmål.— Och när dagen är ändad kryper det in ilyan för att sovaoch finner livets tusen bestyr tämligen ända­målslösa.*IVEn djup sjö inne i skogen.Den förmörkas av drivmoln— starrgräs växer ut över ytanoch änderna dyker ner där och plaskar i vattnet,medan sländorna dansar från strå till strå överytan.Stundom står den mörk och orörligoch ingen vet om den.Men plötsligt springer det ett källsprång urbottnenoch en ilning drar genom sjön,och den river sig lösoch spränger sina bräddaroch banar sig vägoch sväller ut till en flod.Och den rycker grus och rötter med sigoch uppslukar allt slammetoch föder markerna på nytt.Och nu dånar den som ett skydragoch störtar fram i jublande raseri.— Men på bottnen ligger ett mänskohjärta ochtiger,och det lyssnar halvt i undran till dess segertåg.MIDSOMMARMånen är stor och gulköldmånemidsommarmåne.Silvervit nattviolsmygande linnea.Kärren andas frost.Luften är full av liv i nattfast jorden är kall,full av doftande ande och blod.— Mänskostegmänskoröstnattviolen lyser.En människas rörelserär mer talandeän markernas tunga— en människas leende är mäktigareän viddernas sol— en människas stämma är störreän all skogarnas orgel.En människas slutna läpparbär på en blodtung hemlighetutan gräns.Frostfläkt i luften.Markerna blommar,köldmånestor och gul.NATTENNattens hundar har gröna flämtande ögon.Nattens buskar har silkeslena röda små bär.Nattens tistlar har skrikande taggar.Lövmassorna har ingen hugnad i sin botten­lösa ensamhetom natten.Nattens hjortar lyssnar med spända sinnen.Nattens gasell går vakt bland silvervita snår.Nattens lodjur letar smygande spår i mossen.Nattens skimrande insekter suger lystet för­svarslöst blod.Alla döda står upp om natten,allt som skett går igen.Ingen gärning har vilans frid om natten,ingen tanke har ro.Mänskoord blir ofantliga,mänskokänslan blir en blödande strängom natten.Nattens vita blommor har sugande lömskasafter.Nattens ormbunke viskar med smeksammablad.Nattens skogsrå smyger på mjuka tassar.Nattens talltrast kallar med bortbytt röst.Blåa irrbloss brinner under nattens granar.Strandbräddens dyning suckar med ovissa slag.Vi vandrar ut på okända strövtåg om natten— ingen har längre sig själv i sin hand.DET TALAR IBLAND —Det talar ibland så underligt i ett hus om nat­ten.Det är inte likt mänskoord— det är någonting före människan,någonting i släkt med sten och trädsom har fått röst.Det är en klagan, som är mera än människonödoch en glädje som är mera än människors.Mänsko-stenmänsko-trädlåna mig din röst!Jordens växandes-vejordens befrielses-vehar inget ljud merhos den som är en människa.Men vardandets-vånda i jorden upphöraldrigoch aldrig födelsens nöd.PÅ BERGETVar jag ovisstvekandedödstrött?Var livet en hetsjakt?— Vad det är långt borta...En falk sträcker ljudlöst genom luftenMänskorna var inte onda.Har någon kastat sten?Mänskorna är famlandetvivlandesjuka.Det finns inga små misstankaringen avundingen illvilja.Ingen sviker en annan.Ur djupet hörs dyningens slagsom en ändlös viskning.Jag läser för första gången i en stor bok,där vart blad är väldigare än i någon bok, somfinnes,där var bokstav är märkligare än något ord somär skrivet,där vart tonfall är mer bjudande än någon fur­stes röst,och var tanke är underligare, än den någon vishar tänkt.— Någon har gått med långsamma steg förbimitt huvud,och en osynlig mantelflik har snuddat vid mittbröst.Här blir klippans ord så sällsamt stora i tyst­nan,här försvinner mänskoaningar som stoftkorn irymdhavets omätlighet.Vid synranden glänser det två vita fågel­vingarlikt två blinkande stjärnor.UNDER BOKARNAJag längtar att gå under bokarnas valv,där det prasslar så underligt ljust och spröttdär marken är slät av vissnade bladoch det silar ett dallrande silverljusgenom grenarnas tak.Där man glömmer en stundatt man är mänska.Att vara mänska är att långsamt delasbit för bit.Det är att brukas som en marknadsvarabit för bit.Det är att se all jordens skatter dukas för enmen ej känna lösenordet till dem.Vara människa är vara utanför allt skapat.Under bokarna står allting stilla— nu, idag, igår,för tusen år sen, är allt lika.Samma silverskimmer genom bladensamma prassel — som när gammalt, spröttoch gulnat pappervarsamt rörs av lätta händer.Här är mänskan likasom för tusen år sen— lika fri och lika sorglöst fjärranfrån allt mänskligt.Tingen självmant kommer här till möteöppnar sitt mysterium.Här är mänskan själv en del av valvensluftav doften ifrån mullen— själv en del av lövens fina skuggspelav en tusenårig stillhetsom här silar genom valven.Är det likväl härman äntligt blir en mänska?DÖDENS NÄRHETDödens närhet är icke endaststora svarta blommorspeglande vattenvita fjäll.Det finns så mycken liten oroså mycket oförstått,sökandei dödens närhet.I skymningen växer detstora mörka ormbunksblad.Där går så många underliga gångar i gräset— skymningens vind är kall.I skuggan har fåglarna hesa, entoniga läten.Dödens närhet är små gröntäckta hyddoroch klockorna från betande hjordar.Den är trädgårdar med körsbärsblomoch gräslindor i sol.Dödens närhet är heta, sorlande källor.Den är den namnlösaste av alla sagoland.Som tonen från fjällviddenär den gåtfullt kallande.Dödens närhet är vildrosdoftoch svävande ljusa sländor.VJAG FRÅGAR DIG LIV —(TILL LIVET)Du gjorde mänskanVidare är intet.Kring hav och himmel räcker hon,hon lyfter bergens tinnaroch markens innandömen blottas där hon går.Men hon har intet själv att famna elleräga.Du gav oss känna.Mer kan intet skapatförnimma av den vånda jorden bär.Vi känner stenens fruktan, biets lust och längtanoch ångesten hos varje mullens strå.Så soligt stort är ingenting på jordensom lyckans återsken hos allt som är i män­skans blick.Men hon har ingenting att skänka vadhon känner.Du gav oss tänka.Ringa var den vägensom himlavalvets norrsken flögemot de sträckor mänskotankens plog har ge­nomlodat.Hur blekt Alhamras bågvalv, ur sagans värld,emot de byggnader med torn, arkader, spiror,som mänskotanken rest, förgäves blott,ty intet av vår tankes verk lät du bestå.Är människan ett hugskott blott, en mask, ettgyckel,en mekanism, som någon dragit upp till egenlust?Var livet självt ett språng, ett spel, där intetfanns att vågaoch vinning ej, då insatsen var sken?I allt det liv, som flyter, andas, susar, tonari luft och hav är mänskans eget invävt, inne­slutet,en länk i tusen kedjors ked, och likväl nekashon fylla där det värv, som henne var betrott.Är det en dockas ögasom speglar fjäll och sjö och mänskors split?Är det en dockas örasom fångar upp var ton i lindens sång och snäc­kans brus av havet?Är det en dockas hand, som bygger hamnar,fästenoch nya städer på en sen planet — och smu­lar återsom tidsfördriv till stoft vad hon har gjort?Är det en dockas tankesom kunde räkna ut den lag som styr det min­sta ting i skapelsen,men icke leta ut vartill hon är?Är det en dockas väsen,där gräsets vind fått tonoch havets sus gestalt— där allt som andas, fröjdas, klagar, födes åter,där varje sten och varje tuvans örtför första gången vet att den är till?Är hon en vålnad själv den varelse, där allajordens toneroch linjer, färger stämts i ett ackord?Vartill har människan fått händer, om de fjätt­ratsfrån början ren i band?Vartill har hon fått tunga, om det enda ordethon skulle sagt ej någonsin fick ljud?Vartill har hon fått strupe för att klaga, omdet verop,som engång brutit fram, var tomma väggarsdån?Vartill har hon fått vilja att fullkomnaen högre viljas bud i det som är,om allt hon alstrar, allt hon bygger blott ären väsenlös och själlös leksaks nyck?Då liv, må du förgöra vad du skapatoch spränga fjädern, förrn dess verk gått ut.INNEHÅLL.IMöte Sid.Solen går ner —7När vi möttes —8Först var dina ögon —10Björkarnas valv är inte —12Det var solsken —14Du bär på ett ljus —16Men det finns också ett annat ljus —19Du lade engång —21Då jag lärt känna —22IIDagboksbladÄr det enda sanna i mitt liv —29Vid stranden —32Det susar i de täta pilbladen —35Sjukdom I—III37III Sid.Septembernatt43IVMänskobilder I—IV53Midsommar60Natten62Det talar ibland65På berget67Under bokarna70Dödens närhet73VJag frågar dig liv —75