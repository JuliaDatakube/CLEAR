 
 
 
 
 
 
 
 
 
 
 
 
 
VIDGUSTAF FRÖDINGS BÅRAFN. SÖDERBLOM OCH E. A. KARLFELDTSTOCKHOLMALBERT BONNIERS FÖRLAGSTOCKHOLMALB. BONNIERS BOKTRYCKERI 1911Vid skalden Gustaf Frödings bårafNathan Söderblom.FÖRORD.Ordet »skald» ofvanför detta tal betyder ickeblott en — i detta sammanhang särskildt uttrycksfulloch välförtjänt — hederstitel, utan äfven en begräns­ning. Jag hör icke till dem, som ägt förmånen afpersonlig beröring med skalden, och saknar därförpersonliga intryck af människan Gustaf Fröding, jaghar aldrig ens sett honom och ansåg det då mot hansminne redligast att hålla mig enbart till det han själfgifvit åt offentligheten. Men mannen Fröding varuppenbarligen än mer än skalden, och enkannerligeninom religionens värld förmer. Därom upplyste migsamma afton vid facklornas sken Erik Axel Karlfeldtsafskedsord på Uppsala kyrkogård.*Då man begärt detta tal för tryckning, bordekanske ett ord sägas om de ogillanden, som man gjortsig mödan att tillsända mig i tryck och bref, anonymaeller undertecknade. Några vittna med nästan rörandenaivitet om medvetandet att förstå allt om Kristus ochGuds vägar. Andra äro mindre oskyldiga.»Jag hör det nog, I han predikogåfvan» och brun­nen af åtrå att använda den vid Frödings bår. Jagtänkte med rätt eller orätt: »en tröst för er, men tröstför annars ingen». Det är svårt att göra sig förståddaf dem, hvilka igenkänna religionen i vissa ord ochuttryck, men icke i en människosjäls osläckliga sträfvanefter harmoni och klarhet. Ingår icke den ömtåligarädslan för någon form af osannfärdighet längre i kristen­domen? Finns det hos Er, bekymrade eller ifrare,ingen försynthet ens inför dödens majestät, icke ensinför denna bår, som man redan hade gjort sitt bästaför att profanera medels reportage eller osmaklig, skä­rande kult? Låt en döende vara i fred, slå icke myntaf det hans trötta tunga stammar! Eller I andre, somvid grafvarna breden den tjockaste kristlighet på all­sköns matadorer och riddare af den rama världslig­heten, unnen I ej en präst att utsäga sin enkla mänsk­liga känsla vid skaldens bår? Det är för öfrigt be­synnerligt, hur grundligt den gamla uppfattningen afsamhörighet mellan skaldens kall och prästens kall gåttförlorad hos religionens folk i vår tid.N. S.Ett ord ur evangelium: »Saliga äro debarmhärtiga, ty dem skall ske barmhärtighet.»Ett ord af aposteln: »Glädjens med dem somäro glada, gråten med dem som gråta.»Sannolikt skulle den hädangångne häregentligen vilja ha ett tack uttaladt till demsom med vård och vänskap stått honom bi itunga tider och intill det sista.Med dem sörjer ett folk, ännu flera, allade, till hvilka svenskt språk förmedlar känslor,syner, tankar. Tre små böcker kommo ut ochnågot mer — och ett helt språk har sorg.Det är först historien om materia och ande,om stoff och form. Ligger icke materien där?Språket, på hvilket det jollras och kvides,pratas och tänkes, sjunges och afhandlas,bannas och välsignas. Lifvet, sådant det lefves,suddigt som en kyrkängelsfysionomi, skarptsom en svärdsklinga, lånt och oäkta eller medden invärtes redlighetens sanningshalt, i mång­taliga blandningsformer af svaghet och styrka,synd och renhet. Då ljuder öfver materienskaparordet, och du svenska språk, heliga arf­vedel, du blänker som en juvel, du glindrarsom en bäck i skogen; och du, människolifinom vårt hemlands eller vår tillägnade bild­nings värld, ur dig träda gestalter fram, enlång skiftande rad från flickornas skratt i båtentill Lars i Kujas släp och Sauls till bräddensorgfyllda själ, gestalter, fasta, lefvande, evär­deliga. Själfva det dunkelt anade öfverföres idikt och ordmusik utan att mista något af sinouttänkbarhet och outsägbarhet:»Gömdt och innelagdtallt hvad själfullt anas,allt hvad djupt förståsi det minsta ord somi en suck förgås.»Vi anammade det,och hela Sverige kan det utantillförrän man frågat, hvad författarn heter.Men det fanns i allt, i bilderna af löje ochlidelse, af trots och tårar, det fanns med någotmer än mästerskapet — redan detta något säll­spordt högt och värdefullt, bredvid allt an­språksfullt fusk, som gärna uppträder i skildalefnadskall, icke minst inom diktarnes — detfanns öfverallt något med af detta hans säregnasjälf, som han ju icke ville mista och visstemed sig att han aldrig skulle mista, ens omblåsten piskade och lifvet släppte. Det fannsmed ett oändligt känsligt hjärta och»en droppeaf ett löje öfver lifvets lopp» —men icke droppen kall, utan båda blandadetillsammans. Hjärta och humor äro inga pansar.Det är icke sagdt att de göra en människalycklig, men de göra hvad mer är, de görahenne mänsklig.Hjärtemänniskan hos Fröding tog intryckaf tiden, han har förnummit och tolkat desssociala harm och medkänsla. Men hans egnastevärld var det tidlöst mänskliga. När skaldenssympati famnade ur tillvaron rundt omkringett oberäkneligt mått af lidande och lif, fogandedet till sitt eget, och när diktarkallet tvanghonom, den skygge, försynte som bad:»bort med fingrarna från sår som svida»,att bära fram som själfoffer sin egen själsinnersta slitning och nöd, så vann han detbittra, varma medvetandet om ett barmhärtig­hetens ställföreträdraskap såsom»tolk för de tysta som lida,tiga och lida blott.»Samma väsendets hjärtlighet gjorde honomenligt samstämmiga vittnesbörd till en sällsyntgod och kärleksfull människa.Men för hans kallelse märkligast blef detförklaringens ljus, som hjärtligheten genomhumorns prisma kastade öfver människornasömklighet och tröstlösa vanlighet. Det kundevara en klar solglimt eller ett halft spefullt,halft öfverseende leende eller en djup barm­härtighet. Den som lärt oss att se storhet idet ringa och förbisedda, att se skönhet i dethvardagliga, ja, äfven i det brustna och fläckade— att»rosor i ett sprucket krusär ändå alltid rosor»,han har gifvit oss en god, en himmelsk hjälp.Humorns varma, spelande glans öfvermänniskorna och tingen, är den skaldeögatsvackra villa eller lyser den ur varats eget innan­döme, änskönt dold för de blinda, skymd afsmuts och mörker? Fråga Nazarenen, publi­kaners och syndares vän! Pessimism och opti­mism gif mig icke, men låt mig af hjärtatshumor min beskärda del få.Här tog hos diktaren den metafysiskadriften vid. När »i ett slags helvete af grubbel»tanken rufvade »i det djupa» öfver det ondaseviga problem, blef humorns kärleksfullhet tillen stundom äfventyrlig allförsoningsteori.Gralsökarens drömsyn om renhetens ädelstenpå sinnlighetens och ondskans botten påminnerom forngnostiska tankar och annan romantik.»Gral kastar skönhetens ljus öfver alltet,han gör det onda till godt.»Oafsedt det hjärtegripande i en pinad hjär­nas dofva tankemöda kvarstår ändå bakomunderlig spekulation en stark kontur, för­klaringsbehofvets, försoningskrafvets fruktans­värda allvar, barmhärtighetens och skönhets­törstens lidelse. Den osammansatta enkelheteni diktarens väsen byggde på det psykologiskamotivet våldsamt upp en metafysisk konsekvens.»Så att besvärja mitt lidandes makter,så att hugsvala och göra mig vältankarna sjöngo i rytmiska taktersagan om Gral för min själ.»Om Graltankarna två tillägg. Gemenligengodtager den moraliska förträfflighetens om­döme en påsatt skrud —»de tänka i sitt hjärta: Si, allt är ganska godt!— Men bakom står Hin onde och hostar så smått»,men frågar föga efter verklig själanöd, efterkärleken och sanningen. Frågas det efter dem,så »predikar man om kärlek, tills man blir hetoch arg», och sanningen blir icke äkthet, utanett patent. Sidor, som jag i denna stund helstminnes ur Frödings dikter, innehålla oefter­härmliga utslag af ett fint sensorium för densvåra, enkla godheten och äktheten, som värl­dens, den ofromma och den fromma världens,omdöme sällan är nogräknadt med.Det andra, jag ville säga om Graltankarna,är att humorns försonlighet hos skalden haren gräns, under hans skapande tid snäfvare,under aftonrodnaden vidgad, men aldrig ut­suddad. Den slutar inför hyckleriet äfven idess sluga förklädnad och inför hård och snålhjärtekyla. Då blir ljuset icke försonande, utangör den fula färgen än mer grell. Lifligastreagerar skalden mot de själfglade, färdige,som intet veta omdet högt tillbedda,det efterlängtade, det aldrig sedda,ack, om»dig, min skönhetslängtan,som mot dagens sorgerär min skyddande tröst i nattens syn.»Skoningslöst uppriktig gaf diktaren sigsjälf. Ett kvalfylldt, ödesbundet, men underbartrikt personligt arf blef i hans bikt till en sådanuppenbarelse af det mänskliga, som till senatider icke kan lämna den kännande oberörd.En uppenbarelse af det mänskligas skam ochheder, af snärjande trolskhet och obändigtfrihetskraf:»En dunkel tanke i min hjärna brann:det är det lågas makt i människan,— det kan, det skall, det måste tämjas;»af flämtande, uppgifven trötthet:»Här är stilla hvila för trötta tankar,här kan grämelsen andas fritt.— — —Här går vägen fram till det skumma landet,till det eviga intets land —»men äfven af tron på »lifsmonadens» allt renareklang i »alljagets symfoni», ju trognare denförverkligar »sitt eget själfständiga tycke» —:»Kunde ögat skådabilden af det hela,kunde örat hörasträngarna, som spelahufvudmelodin,kunde sedan bådakonstfullt sammanföraallt i symfonin,visste då vårt öga,visste då vårt öra,att det högsta högaoch det lägsta låga,våra tankar vågadröjande beröra,såsom toner höramed i harmonin.Men de skilda ljudensenhetsklang är gudens,icke människans,formernas och skrudenssammansyn är hans —;»uppenbarelse af »den ångrande obotfärdigespina», men äfven af den lifsregel, som det slock­nande helvetets förvandlade furste hos Frödingfår uttala och som eljes står att läsa, med någonnyans, hos Paulus i Filipperbrefvets tredje:»Och låtom oss alltid sträfva,och låtom oss aldrig gräfvai gammal synd och skam,men blott se fram!»*I Sankta Klaras helgedom viger jag nu ikyrkans namn ditt stoft, skald, du hjärtats skald,till den sista hvilan, med de uråldriga ordenom förgängelsen i jordens famn, med denkristna lifsförtröstans paradoxalt dristiga ordom uppståndelse.Afskedsord vid Gustaf FrödingsgrafafE. A. KarlfeldtSol, sol, du varma,milda, förbarmadig öfver norden.Frigör den armafrostbundna jorden,landet, där mörkret i världen är störst.Så sjöng Gustaf Fröding i En februari­visa vid den tid, då jag först gjorde hansbekantskap. Det var den tid, då tungsinnet ihans själ började växa sin tvillingbroder lifs­modet öfver hufvudet. Slut var då för honomden värmländska vinterglädjen i den muntra,bjällerklingande månad, som löper ut i de förstasträfva vårkänningarna. Han såg blott döds­mörkret öfver jorden; det var som en för­känsla i hans aningsrika själ, ty nu, i februari­kvällen, föra vi honom vid facklors sken till detrum, »där mörkret i världen är störst».Hans väg hade gått genom mycket ljusoch mycken skugga. Skalden Frödings vägkänna vi alla. Låt mig här i största knapphetantyda, hvad jag sett af mannen Gustaf Frö­dings skuggvandring, hans ensliga färd genomåren, sedan hans ljusa fylgia börjat svikahonom. Det är mig kärt, om än vemodigt, attnu få aflägga det vittnesbörd om honom, hvarafmitt hjärta länge varit fullt. Ja, vemodigt ärdet bland allt annat vemod i lifvet, att vi män­niskor så sällan kunna uttala vår vackra meningom hvarandra, medan vi ännu stå ansikte motansikte, att den först skall få mod och vingaratt flyga ut som en klagan öfver den döfvagrafven.Jag såg Fröding under hans stora brott­ningskamp med sig själf. Den var lång ochväldig. Ej blott i sin dikt nedsteg han till detskumma Hades och det brinnande Hinnom.Det var för honom ett fruktansvärdt personligtallvar det gällde; de djupaste frågorna villehan reda ut, om han än skulle förgås därvid.Hade han som skald fördjupat sig i de mystiskairrgångarna till den religiösa romantikens för­klaringsberg, den heliga Gralborgen, så söktehan nu som förkrossad människa den oförkläddasanningens spår i bibelns gamla visdomsböcker,som han företog sig att rannsaka på derasgrundspråk. Ett allt behärskande kraf hängdesom ett flammande svärd öfver hans hufvud:du lefver blott en gång i tiden; se till, att deticke blir ett lif i bedrägeri utan i anda ochsanning. En profets hänförelse lyste vildt ochskönt ur hans anlete, och han var sträng somen gisslare mot sig själf. Det bästa han skrifvitförkastade han nu med obarmhärtig ifver somidel förfalskning och bristfällighet; för dennelågande sannings- och skönhetsdyrkare syntesendast idealet själft godt nog.Men bättre tider kommo. Det ljusnade ihans Hades, det svalkade i hans Hinnom. Välbar han ännu pilgrims- och botgörardräkten,men han bar den med ödmjukhet och icke iförtviflan. Han började kunna innesluta sigsjälf i den absolution han så gärna ville varamed om att bevilja andra, som gått vida färresteg än han på det rena och gäckade uppsåtetstörnestigar. Som jag minns honom från hansbåda sista hem i Stockholms närhet, står hanför mig som en resignerad men därför inga­lunda andligen likgiltig och som ett sällsyntgediget exempel på en luttrad och högsinnadpersonlighet. Lidandets oförrätt och bitterhethade blott ökat hans naturliga rättsinthet ochgodhet. Med hvilken outtömlig glädje kundehan ej fördjupa sig i andras poetiska verk!Han var en skarp kritiker, med finaste blickoch öra, som blixtsnabbt uppdagade alla falskadrag och läten, men allt hvad han kallade»originalt» fångade honom oemotståndligt. Hurmånget ord af undseende, af ädelt human upp­fattning och uppskattning strödde han ej om­kring sig i dessa lugna samtalskvällar, då hanutöfvade sitt godmodiga och trohjärtade värd­skap med en rörande glädje öfver att kunna— om än i trängsta krets — upprätthålla någotaf ärfda traditioner från gästfria landtgårdar!Och hur ifrig var han ej att godtgöra, därhan trodde sig under hetare år ha gjort någonorätt! Det var en hög och ren andlig atmosfäromkring honom. Världens fåfängliga oro ochstrid brusade utanför hans låga boning, hanmärkte dem, men de intresserade honom föga.Han var ingen man för hätska pennfejder, ochlycklig vill jag prisa honom att han fick ståutanför. Lycklig vill jag äfven prisa honomför att en del yttre utmärkelser, på hvilka hanväl kunnat hysa anspråk, gingo honom förbi.De skulle kanske icke i allo ha klädt hansenkla storhet, och han var hjärtans villig attafstå dem.Sist vill jag prisa Gustaf Fröding lyckligför hans manliga och stilla död. Vid hanssotläger skedde ett vackert under. Den svartafén, som satt vid hufvudgärden, fick än en gångmaka åt sig för hans ungdoms ljusa fylgia, hansVärmlandssångmö, som kom på afskedsbesök.Det var med ett återsken af hennes muntraögonglitter i sitt ansikte som han under sinlefnads sista dagar kunde skämta och le meden trygg och frisk förnöjelse, som hör barna­sinnet men äfven visheten till. Som jag såghonom där den sista dag han genomlefde, villjag minnas honom all min tid. Det var enståtlig vinterdag med hårdt körande blåst ochskyar som tågande hvita fanor. Solen, blottstundtals fördunklad, sken in så starkt i detluftigt ljusa rummet, och vid sidan af bildernaaf två hans käraste skalder, Burns och Goethe,såg jag och betraktade länge Gustaf Frödingshvita hufvud, hvilande på kudden. Det var ingenplågans syn; hans anletsdrag buro ett uttryckaf lugn skönhet, af slutgiltig enhet och ro, förhvilket jag ej kan finna annan beteckning änmajestät.När jag gick uppför backsluttningen vidGröndal, den liden under ek och ask, där lilje­konvaljerna bruka frodas i särskild ymnighet,tycktes det mig, att sorgehögtiden redan varinne, och i mina öron sjöng en strof ur enFrödingsvisa, som väl skall tona i mångas öroni vår och i många vårars gröna dalar:Det susar ett bud genom däldenom kungssorg bland hviskande bladi skogens vida väldenfrån liljekonvaljernas hufvudstad.