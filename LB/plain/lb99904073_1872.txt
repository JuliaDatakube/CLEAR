 
 
 
 
 
 
 
 
 
 
 
 
 
 
 
 
												Mine Herrar!		Den J nu valt till ledamot i ert af snille och	förtjenst lysande samfund, har ej denna genom­	trängande skarpsinnighet, denna rörande välta­	lighet, som äro snillets kännemärken. Naturen	har endast gjort honom till beundrare af all	sinnlig och begreppets skönhet, af all nyttig och	lysande förtjenst. Det är detta, kan hända, han	låtit märka i de få rader han skrifvit, af hvilka	några haft den lyckan att komma för edra ögon,	och vinna edert bifall.	Mine Herrar! Hvad ära! hvad uppmuntran	för den, som någon gång trott sig öfvergifven	af lyckan, att upptagas i ett samhälle, samman­	satt af landets yppersta snillen! Han skall ej mer	beklaga den tid han öfverlemnat sig åt de vackra	vettenskaperna.		Mine Herrar! Tillåten mig på ett ögon­	blick föra Er till minnes några af de stora män,	som så till sägandes infört Snillet i verlden.	Man kan nämna folkslag, äldre än Gre­	kerna, som haft vettenskaper, men intet äldre,	som haft snille.	Homer är det största under i snillets verld.	Aldrig har någon dödlig varit så jemt uppel­	dad af snillet, som han. Hos de största förfat­	tare märkes det blott tid efter annan. Det öf­	riga af deras förträffligaste arbeten uppfylles	med sinnrikheter, med qvickheter, med alla be­	hag, som äro under snillet. Den hänryckning,	hvari andre författare befinna sig under samman­	sättningen af deras bästa stycken, synes hafva	varit vanliga känslan af lifvet hos Homer. Om	detta är grundadt, har han varit den lyckligaste	bland menniskor. Man märker så väl hos an­	dra författare, att den själ de visa i sina arbe­	ten, ej är den, som följer dem lifvet igenom.	De ha måst bemöda sig, de ha måst höja sig	ur den författning, hvari de dagligen befinna	sig. Orsaken är tydlig. Umgänge med andra	menniskor är nu liksom lifvets ändamål. För	att behaga alla, måste man vara lik dem, och	det är ej då, man beständigt är rörd af snillets	låga. Det är troligt, att Homer, så beständigt	utom sig sjelf, eller utom vanliga menniskokret­	sen, ganska litet umgåtts med sina samtida.	Hans tvenne Poemer, de vackraste minnessto­		der menskliga snillet kan uppvisa, synas hafva	blifvit skrifna utan bemödande, utan omarbet­	ning, likasom de flutit ifrån någon förestafvan­	de öfvermakt. Det är troligt att de blifvit gjor­	da, om än menskliga snillet aldrig varit i stånd	att fatta dem. Homer synes vara kommen på	jorden, blott för att skrifva Iliaden, Odysséen,	och dö.	En nation, som haft Homer till grundläg­	gare af sin vitterhet, hade för evigt bibehållit	sånggudinnorna hos sig, om ej menskliga saker­	nas oupphörliga hvälfning, om ej krigsandans	förstörande ärelystnad hade föresatt sig att aldrig	skona det heligaste.	Alla grekiska snillen ha någon känning af	Homer: de största, af djerfheten i hans uppfin­	ningar, af högheten i hans teckningar, af mång­	faldigheten i hans bilder, af förakt för denna	släpande riktighet, som mattar själen: de min­	dre, af enfaldigheten i hans stil, af behaget i	hans sätt att berätta, af konsten att göra röran­	de menskolefnadens allmänna händelser, och	naturens vanligaste utsigter.	Det var några lyckliga snillen, som natu­	ren satt i närmaste grad upp till Homer; de ha­	de den djerfheten att vilja likna honom; de för­	sökte, de misslyckades, de brände sina vers,	och införde hans anda i prosa: och det var det­	ta, som födde vältaligheten.		Det språk Homer tog emot, blef mellan	hans händer nästan allt hvad det kunde bli: det	rikaste, det mest välljudande, det mest skillran­	de, det majestätligaste, som de dödlige hafva	talat.	Den lyckliga ställning, som Homer gaf Gre­	kernas snille, bibehöll sig till deras väldes un­	dergång. Aldrig såg man något folk förena så	stridiga egenskaper: ett så oöfvervinneligt mod i	faror, och en så okullstötlig ståndaktighet i upp­	låt, med en så liflig känsla i nöjen, och en så	fin smak i välluster; en så skarpsinnig slutkonst,	och en så djupsträckt forskningsgåfva, med en	så leende bildningskraft, och ett så otvunget	skrifsätt; vidlyftiga planer och stora utsigter, med	detta urskillningssnille, som cirklar behagen i	smått; de hade all liflighet och glädtighet i um­	gänge, utan den gränslösa behaglystnad och den	odrägliga fåfänga, som åtföljer dem; och all den	frihet och sjelfständighet, som födas af en grundad	öfvertygelse om eget värde, utan den tvärhet, u­	tan den egensinnighet, som äro dem följaktige.	Men hvad har då blifvit af dessa hjeltar,	dessa snillen, som underkufvat och upplyst verl­	den? Hvi har ett folk, hvilket inom sig ägde	alla de stora dygder, som borde föreviga dess	varelse, försvunnit? Olyckliga Grekland! Ditt	bedröfliga öde bör slå folkslagen med förskräckel­	se. Hvad styrka, hvad snilleförtjenster äro mer		mäktiga att trotsa den allt förstörande tiden?	Okunnigheten, barbariet och träldomen hölja	den jord, som beboddes af snillet, friheten och	hjeltemodet! Under dessa präktiga portiker van­	drade skalden, och utkastade planen till en ny	Iliad, filosofen, till ett nytt verldssystem, och	hjelten, till Persiska monarkiens undergång; nu	vandrar der den okunnige och lättjefulle Alba­	nen, känslolös mellan de helgade ruinerna, en­	dast bekymmersam att undvika hungern och glaf­	ven! Kastaliens källa, fordom besökt af Apollo	och Behagen, iskänker ej mer denna himmelska	hänryckning; hon kastar en grumlande bölja,	som vattnar barbarer! Parnassen, der Jofur stun­	dom blixtrande nedsteg, är villdjurens tillhåll,	och Helikon yfves af törnen!	Efter ödet ville, att Grekland skulle un­	derkufvas, var det en lycka att det skedde af	Romare. Om det skett af Kartaginenser eller Nu­	mider, hade de bränt deras böcker, förstört de­	ras minnesstoder, förjagat deras lärda; och verl­	dens barbari hade förmodligen förevigats. Det är	underligt, huru verldens öde ibland hänger på	ett hufvudhår. Om Kartaginenserne segrat öfver	Romarne, hade det vittra, det lärda, det öfver	verlden herrskande Europen, troligen varit nu i	samma belägenhet, som Negrernas fosterbygd.	Romarne bemäktigade sig Grekernas vitter­	het. Virgilius, Horatius, Ovidius, odöd­	liga namn! som burit Latiens ära längre än		Scipioners, Emiliers och Cesarers vapen. Men	efter Augustus intogo missfoster den Romerska	thronen. Sånggudinnorna måste fly deras grym­	ma utseende. Men midt ibland dessa tyranner	uppsteg deras hämnare, den odödlige Tacitus.	Han är en af de menniskor, som harmen gjort	till snille. Han lefde midt ibland dessa bödlar,	och han hade varit olycklig, om de haft nog	omdöme, att se i denna man den, som skulle	bära deras vanära till odödligheten. Ödet ha­	de ställt honom fördelaktigt. Det hade kastat	omkring honom de ohyggligaste laster och de	sällsyntaste dygder, för att bli ett ämne, hvar­	på hans gudomliga snille kunde visa sig. Ro­	merska riket var i brytningen af friheten och	träldomen. Sinnena hade hunnit att hämta sig	från bestörtningen öfver Cesars segrar och Augu­	sti statsklokhet. Största delen hade vanslägtats,	ej allenast från friheten, utan från sjelfva träldo­	men; men hos några bibehölls Romerska själen o­	befläckad. Dessa tvenne sinnesbelägenheter stöt­	te hvarandra för synbart. Det var ett lärerikt	spektakel för en man som Tacitus. Också lär­	de han att känna menniskan, både som enskilt	och medborgare. Hans arbeten äro ingen his­	toria. Men denna form syntes honom tjenligast,	för att samla tillhopa på ett ställe hans mångåri­	ga och skarpsinniga anmärkningar om mennisko­	lynnet. Det är öfver tusen år sedan han skref;	och med all vår filosofi, med alla våra sednare	moraliska upptäckter, ha vi ej hunnit längre		än han. Det är en skarpsinnighet, nästan öfver	menskligheten, att förelöpa tidehvarfvens upp­	lysningar. Taciti anmärkningar innehålla grun­	den till en ny sedelära, och en ny lagstiftning.	Man måste ha snille, för att förstå Tacitus.	Machiavel, Gracian, Rochefoucault, Montes­	quieu, Helvetius äro författare, som Tacitus till­	skapat. Ehuru han ej tog pennan för att beha­	ga, eller att med lyckliga uppfinningar och leen­	de bildverk smickra det tanklösa menniskosläg­	tet, som han kanhända föraktade, är han dock	en bland de behagligaste. Man må genomlöpa	hela verldens vitterhet; Tacitus är ändå ny. Utan	att vara mörk, eller eftersträfva mörkhet, ger	han sina läsare det behagliga nöjet, att vid hvar	utsaga ett ögonblick söka honom. Men det är	i hans eget språk detta nöje bör kännas. Alla	nya språk ha en alltför ordentlig gång, och	hvart ord en alltför utmärkt betydelse, för att	gifva det. Tacitus har nästan likså många tan­	kar, som ord. Det är detta korta och starka	skrifsätt, hans lärjungar, dem jag nyligen nämt,	alla store och odödlige författare, efterapat. Men	de ha äfven ingått i hans begrepp, de hafva gif­	vit verlden stora och ovanliga sanningar; men	det är ännu ett förbländande ljus; våra ögon	äro för svaga att uthärda det.	Segrars minne förgår med de olyckor de	förorsakat, filosofiska lärobyggnader uppställas	och förfalla oupphörligen; men vitterhetens mäs­		terstycken förbli outplånliga, efter hjertats rö­	relser och inbillningens spel äro evigt de sam­	ma. O Rom! tiden har störtat dina hotande	murar, lågan härjat dina vidsträckta palats, di­	na kostbara stoder ha lutat sina hufvuden till	jorden, dina förfärliga arméer försvunnit som	dimmor, och dina triumfers prakt blott lemnat	ett fåfängt buller i verlden; men dina snillens	odödliga arbeten ha trotsat tiden, lågan, bar­	barer, och understödja ännu menniskoslägtets	vacklande höghet.	Barbarerne kunde ej förstöra Italiens till	vitterhet och ömma känslor förledande klimat.	Men jag öfvergår okunnighetens tidehvarf, och	hastar till dig, skaldekonstens och Hesperiens ä­	ra, bildande Tasso! Din lefnad var ett samman­	drag af snillets öden på jorden. Den häftiga,	tysta och eviga kärlekslåga, som tärde dig, din	alltid lefvande bildningskraft, som oupphörligt	förde dig mot okända föremål och nya skapel­	ser, lyckans ihärdighet att förfölja dig, dina	landsmäns envishet att ej finna förtjenst hos dig	och ändteligen, efter dina dagars slut, ditt stora	och odödliga namn; allt bevisar en sannfärdig	kallelse från snillets Gud.	Tasso gaf Italienarnes språk en styrka,	och deras skaldekonst en höghet, som det för­	ras veklighet, och den sednares fallenhet för	qvickheter och ordlek tycktes förneka. Denna		ömma och klagande ton, denna smak för prakt,	denna böjelse för sinnrikheter, och detta tycke	för förtrollningar, som utmärka Italienarnes skal­	dekonst, har hon af Tasso.	I våra dagar har Italien lemnat en man	af första rangen i snillets verld. Men döden	bortryckte honom förrän hans odödlighet var	säker. Sverige förvarar hans aska, och vårt språk	en del af hans snille. Han beundrade vår Kon­	ung, och älskade vår nation. Sjelf född för det	behagligaste språk, fann han vårt förträffligt.	Han har lemnat vår vitterhet tvenne ypperliga	stycken.	Franska vitterheten innehåller den allmän­	nast erkända goda smaken, och är allmännast	antagen. Som Racine, dess största snille, ha­	de konsten att göra sig behaglig för alla läsare,	har han blifvit sin nations lagstiftare. Racines	snille, det är Franska nationens. Det skulle va­	ra svårt att fullkomligen lyckas i Frankrike med	ett annat snille än Racines: man bör ha det	samma. Få menniskor hafva skrifvit med det be­	hag, den renhet, den harmoni, som Racine.	Den, som ej funne nöje i hans skrifter, vore af­	gjordt oskicklig till all vitterhet. Han drifver	aldrig förnuftet och passionen högre, än de i	allmänhet finnas hos hela menniskoslägtet; men	han är öfver allt ädel, öfver allt sann. Han är	ett bevis, huru mycket behag, höghet och styr­	ka ligga i allmänna menniskokänslan.		Racine fäste franska språkets öde. Han	gaf det en ordentlig gång, renhet, harmoni,	noggranhet.	La Fontaine är Frankrikes Lagstiftare i	den muntra vitterheten. Aldrig har någon man	hos någon nation liknat, än mindre öfverträffat	honom. Man bör göra en skillnad emellan den	allvarsamma och muntra vitterheten. Den sedna­	re har blott få grader af fullkomlighet. Den,	som ej hunnit den högsta, har hunnit nästan	intet. Här födes man till allt hvad man blir.	Af omsorgen att förbättras, försämras man. Att	vara fullkomlig i detta slag, bör man liksom ha	intet ändamål, hvarföre man är på jorden. Så	snart hjertat är rördt af minsta passion, så snart	man tänker att göra sig ett namn, så snart mensk­	liga bekymren på något sätt så nalkas en, blir	man aldrig La Fontaine. Man kan bli stor, man	kan bli lycklig, men man blir ej han. Sådan	var La Fontaine. Han ansåg denna verlden blott	gjord för att andas i henne; och om under vis­	tandet, man fann något godt infall, borde man	säga det. Den enfaldigaste kunde umgås med	honom lifstiden igenom utan att beskrattas, och	den qvickaste utan att beundras. Han kände	hvarken sig sjelf, eller sitt snille. Man kunde	aldrig öfvertyga honom, att han var något i vit­	tra verlden. Hans arbeten kostade honom in­	gen möda. Således ansåg han dem sjelf för in­	genting, och trodde uppriktigt att andra gjor­		de så med. När man en gång sade honom att	hans fabler voro bättre än Esopi och Fedri, an­	såg han det för en galenskap. En sådan man	var långt ifrån att tro, att hans skrifter skulle	bli Franska vitterhetens heder, och hans namn	nationens ära.	La Fontaine är en tröst för dem, som ej	ha uppfinningsgåfva. Han visar, att man kan	vara stort snille och vara den förutan. Han öf­	verträffar alla dem, som uppfunnit de ämnen,	om hvilka han skrifvit.	La Fontaine gaf Franska språket dessa o­	tvungna och lekande behag, som intet äldre	eller nyare kunnat upphinna.	Af Racines efterträdare ha några hunnit	honom temligen nära; La Fontaine har förblif­	vit oförliknelig.	Den, som satt mesta styrkan i Franska språ­	ket, är utan tvifvel J. J. Rousseau, den kän­	slofullaste, den vältaligaste af alla skribenter.	Denna enda man ger detta tidehvarf öfverläg­	senhet för alla framfarna. Hvar och en, som	har känsla för vältalighet, skall tacka ödet, att	han blifvit född efter J. J. Rousseau. Han är	en af dessa män, som Försynen då och då ger	menniskoslägtet, för att ej låta dess höghet för­	falla. Det är en lycka för menskligheten, att	en man af hans skarpsinnighet, af hans vältalig­	het, tagit sedernas försvar. De kunna aldrig ut­		rotas, aldrig allmänt föraktas, sedan en så förtju­	sande penna liksom helgat dem. Om menniskan	kunde bli alldeles omoralisk, om hon kunde	förkasta alla band, utom egennyttans; kan hon	dock aldrig bli känslolös vid styrkan af Rous­	seaus snille, och förtrollningen af hans vältalig­	het. Han hade ett ändamål med sina skrifter,	större än någon filosof före honom haft: det var	att återföra menniskan till dess uråldriga enfal­	dighet i feder och lefverne. Men hon var så	långt derifrån, att han måste göra mångåriga och	djupsinniga undersökningar, för att finna denna	naturliga menniskan. Han fann henne, lycklig	och älskvärd; och måste beklaga, att hundra	tidehvarfs bemödande ej haft annan verkan, än	att föra menniskan från lycksalighetens bana.	Det språk, hvarpå Rousseau skrifvit, blir	för evigt det herrskande i Europen. Det ena	kan öfverträffa det i styrka, det andra i harmo­	ni, ett annat i rikhet, ett annat i böjlighet; men	Rousseau har ej skrifvit i dem. Rousseau är en	man, som skolat namnkunniga det minst uppod­	lade. Det är med språken, som med snillen:	de vackraste kunna ligga fördolda af brist på	skickliga händer, som föra dem till dagen.	Rousseau har en förunderlig skicklighet att	ställa sig in hos sina läsare. Han synes hafva stu­	derat hvars och ens sinnelag, förrän han visar	sig för honom. Den, som blott söker grund­	ligheten, tror sig ha funnit sin man i Rous­		seau: den som öppnar en bok blott för att hän­	ryckas, lemnar honom aldrig. Den som vill	uppbyggas af sedelärans förträfflighet, tar Rous­	seau för sjelfva dygdernas Apostel; och den som	vill tillbringa sina dagar i en ärbar epikurism,	gör honom till sin symboliska författare. Han	liknar regnbågen, hvilken, såsom Newton berät­	tar, tar färgor allt efter de ögons beskaffenhet,	som se honom.	Rousseau är af alla författare den, som	mest läses af fruntimmer. Ett bevis, att snillet	har ingen enda hög egenskap, som är utom de­	ras krets, endast författaren skrifver med behag.	De älska Rousseaus skrifter, ty han är, till na­	turens heder, kanhända den minst lärde af alla,	som skrifvit.	När man kastar en blick på Engelska vit­	terheten, häpnar man öfver den mängd snillen,	som der lysa. Det är, som man gick i det ford­	na Rom, der man vid hvart steg mötte någon	stor man, någon mäktig nations öfvervinnare,	någon vördad patriot, som skolat förakta att sty­	ra ett främmande folk, ehuru han hemma var	blott medborgare. Engelsmännerne ha vist gan­	ska liten håg att utsprida sin vitterhet till an­	dra folkslag. De likna dessa samhällen, i hvil­	kas grundlagar det är förbudit att göra landtvin­	ningar. Men hemma är deras makt förfärlig.	En Engelsk skribent, som vore vördad af hela	Europen, men af sina landsmän ansedd med		kallsinnighet, skulle tro sig en elak författare.	Hvad man sagt om Romare, att de ej voro an­	nat än en samling af hjeltar, kan man i annat	afseende säga om Engelsmännerna: hela natio­	nen har någon anstöt af snille.	Jag vill endast nämna tvenne af deras för­	fattare: Milton skref ett poem af den höjd	och styrka, att det i förstone öfversteg sjelfva	Engelska begreppet. I detta tidehvarf, då näs­	tan alla glömda, förtjenster blifvit erkända, fun­	no Engelsmännerne med bestörtning, att inom	deras land, och i deras språk förvarades ett af	menskliga snillets skönaste alster. Naturen ha­	de förvändt alla reglor hos Milton. Han var i	sin ungdom statsman, i sin ålderdom poet. Mil­	ton öfverväldigar sina läsares omdöme. Alla reg­	lor om poetisk anständighet och trolighet för­	svinna. Man har blott tid att beundra. Men	har man, i stället för snille, blott en geometrisk	noggranhet, och, i stället för känsla, blott en	studerad smak, så granskar man Milton vid hvar	rad. I sanning, att fordra en matematisk rik­	tighet i skrifter, som äro för blotta behaget, är	något alldeles förvändt. Vi äro långt mer kän­	nande än tänkande varelser. Också har natu­	ren gifvit ganska litet för vår slutkonst, men en	oändelighet för våra känslor. Men hon skryter	ej med sin noggranhet. Hon har ej lofvat att	aldrig bedraga oss. Hennes skönaste spektakel	äro bländverk, och lifvets dyrbaraste nöjen, be­	drägerier.		Pope tillbragte sin lefnad i en beständig	hänryckning öfver snillets skönheter. Filosofi­	en och behagen synas hafva tillskapat honom	gemensamt, för att ur ett nytt organ predika	för menskligheten de djupaste, de vigtigaste	sanningar. Skaldekonsten, som förut blott smick­	rade örat och spelade för inbillningen, blef mel­	lan hans händer menniskans lärmästarinna, som	med okända behag lockade henne att inse sina	hänseenden, till sig sjelf, till det hela, till det	Högsta Väsendet. Hans förtjenst var så lysande,	att äfven under sin lifstid triumferade han öfver	en mängd boksynta missdådare, som hade sam­	manrotat sig mot hans ära. Men vi andra Euro­	péer, vi känna dem ej; deras förhatliga namn	ha aldrig kunnat lemna Britanniens stränder. Po­	pe gaf Europen Homer, så hög, så välljudan­	de, så majestätlig, som Grekerne beundrade ho­	nom. Om menniskorna ej hade ett raseri att	förnedra all lefvande, och nyligen afliden för­	tjenst, hade man upprest Homers öfversättare	tempel.	Milton och Pope ha bragt Engelska språ­	ket till den fullkomlighet, att intet af alla nu	gångbara kan täfla med det.	Ett folk har tvenne vägar att gå till äran:	vapen och vitterhet. Få nationers krigiska an­	seende har varit allmännare erkändt, och bättre	grundadt, än Svearnes. Våra vapen ha under­		kufvat nästan halfva Europen, och varit förfär­	liga för det öfriga. Men det är ej svårt att gö­	ra Svear till hjeltar. Naturen har gjort det mes­	ta. Men huru mycket har man ej bedragit sig,	då man för denna orsak nekat dem snille? Är	det ej samma värma i själen, som på valplatsen	föraktar faran, och rycker till sig segern; och	som i ensligheten lyfter snillet till dessa höga	drag, som tvinga till sig menniskornas beundran?	En pultron är likså litet snille, som han är hjelte.	Våra största Konungar tillsammans ha ej	förmått gifva nationen mer än denna, så till	sägande, halfva ära, hjeltemodets. Det var Gus­	taf den Tredje förbehållit, att fullborda Svear­	nes anseende. Med efterdöme och uppmuntran	har han gjort mer på några få år, än hela släg­	ter af berömliga Regenter kunnat åstadkomma.	Han har skapat vår vittra ära, och han frälsar	den krigiska från förgätenhet. Segrar och se­	gertecken ha intet berömligt, om inga röster	höjas till deras lof; och hjelten i grafven väc­	ker ej många hjeltar, om ej hans dater liksom	beskådas i en lefvande målning.	Menniskosjälen synes i detta tidehvarf långt	mera verksam och orolig, än i de föregående.	Det var blott krigens raseri och fanatismens	ursinnighet, som då och då väckte henne ur	sömnsjukan. Sedan dessa tvenne mäktiga fjä­	drar saktades eller stannade, var man nödsakad	söka någon annan utväg för den eviga oro, som		hvälfver menniskohjertat. Filosofien, vitterhe­	ten, moralen, de vackra konsterna hade länge	sträckt oss sina armar: nu öfverlemnade vi oss	åt dem. De som styra nationerna, och äga snil­	le, finna att verlden genom dem skall nå ett	lugn, hvarpå hon så länge förgäfves arbetat.	Mine Herrar! Jag ser i Eder församlade	dem, som skola bidraga till detta stora ändamål	i vårt land. Filosofien, statsläran, vältaligheten,	skaldekonsten ha ingen särskilt del, hvari ej nå­	gon af Er öfverträffar. Det språk, som J hand­	teren, förlorar mellan edra händer sin götiska	sträfhet. Vi hafva sett det böja sig till skämtets	finaste behag, lämpa sig efter passionernas o­	ordentliga lopp, och höja sig till inbildningens	starkaste utflygt. Det är med språken, som med	prydnader, hvilka endast kläda de vackra.			 
 
 
