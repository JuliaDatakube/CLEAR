 
 
 
 
 
 
 
 
 
 
 
 
 
LANDET SOM ICKE ÄREDITH SÖDERGRANLANDETSOM ICKE ÄR(EFTERLÄMNADE DIKTER)HELSINGFORSHOLGER SCHILDTS FÖRLAGHELSINGFORS1925A.-B. F. TILGMANNS TRYCKERIFÖRORD»Konstnären arbetar alltid i mörker och varje 
ljusstråle faller på hans arbete», skrev Edith 
Södergran i sina efterlämnade anteckningar. 
Själv var Edith Södergran alltid i livet omsvept 
av en oförklarlig anonymitet och jag tror att 
det är överensstämmande med hennes skygga 
väsen att låta den fortbestå även efter döden. 
Verket ensamt skall stråla och vittna om en själ 
som ensam gick över bryggor högt uppe i luf­ 
ten – »skimrande och sönderflytande bryggor, 
färgade i pärlemor», som det står i sagan om 
prinsessan Hyacintha.Här skola därför endast några av de viktigaste 
data ur hennes korta levnadssaga återges. Hon 
föddes år 1892 i Petersburg av finlandssvenska 
föräldrar – härstammande från Österbotten – 
och framlevde sin barndom i Finlands ödsli­gaste gränstrakt, i en villa invid den ryska kyr­ 
kan i Raivola, omgiven av denna trädgård hon 
aldrig tröttnade att besjunga. Hon genomgick 
den tyska kyrkoskolan – Peterschule – i Peters­ 
burg, insjuknade vid sexton års ålder i lung­ 
tuberkulos, vistades några år i Schweiz (Davos) 
och därefter i Raivola, där hon – efter ett li­ 
dande som mot slutet gjorde döden till en efter­ 
längtad och kär befriare – insomnade i den 
eviga vilan midsommardagen 1923.Den första diktsamlingen »Dikter» utkom år 
1916. Sedan följde »Septemberlyran» 1918, 
»Rosenaltaret» 1919 och »Framtidens skugga» 
1920. År 1919 utgav hon även en liten sam­ 
ling aforismer, kallad »Brokiga iakttagelser». De 
efterlämnade dikter som nu, två år efter hennes 
död, sammanförts under titeln »Landet som icke 
är» härröra från skilda perioder. Dikterna i den 
första avdelningen från åren omkring 1916, i 
den andra från 1917–18, i den tredje från 
1919–20 och i den sista från åren 1922–23. 
*I en egendomlig ofullbordad drömmonolog 
– Hyacintha – har Edith Södergran tecknat 
det själens landskap, där hon hörde hemma ochdär hennes dikter blommade i en fägring som 
ej förgår. Den är ett brottstycke av en dikt 
om hennes egen skaparhemlighet. Och prin­ 
sessan Hyacintha är ingen annan än det hemlig­ 
hetsfulla väsen, i strålande frigjord gestalt, som 
har drömt drömmarna i Edith Södergrans dikter.Skildringen av Hyacinthas sagoslott och den 
paradisiska omgivningen, de kringliggande öarna: 
jungfruön, midnattsön, ambassadön, eremitön, 
vilka likt strålande symboler omslöto slottet, 
och sjön, som var skön om sommaren men ändå 
skönare »när novembersolen göt sitt bleka guld, 
det dyraste, det sista» över dess isbetäckta yta 
– skildringen av detta drömlandskap och de 
gudalika människor Hyacintha där umgicks med 
i lycklig frihet glöder i färger och skälver av 
en lidelse som bara hemlängtan alstrar. Man 
anar att detta är det hem skaldinnan – själv 
landsflyktig i ensamhetens, lidandets och sjuk­ 
domens ogästvänliga land, där bittra tistlar och 
brännande nässlor frodas – har skapat sig i 
fantasien, en fridlyst ort, där den sårade själen 
finner en tillflykt, sägande: Här, blott här i 
denna drömmens purpurvärld är mitt hem. 
Hennes dikter voro ingenting annat än glim­ 
tar, plötsligt uppflammande visioner av detta 
lidelsefullt åtrådda hemland, drömland. Nu när 
hon är borta förstå vi bättre hur ensam hon 
var ibland oss. Så i yttre avseende isolerad 
som hon ha väl få diktare levat, så ensamma 
som hon ha inte många stått i sin andliga strid. 
Vi ha endast småningom börjat förstå varför 
hennes visor voro annorlunda än våra. Inför 
de allra sista dikterna – visorna till döden – 
måste våra ögon öppnas, och vi skola nu bättre 
än förr skönja det »darrande purpursken» som 
hemlängtan brett över alla Edith Södergrans 
dikter. Dessa sista dikter äro de fulländade, re­ 
dan ojordiska visionerna av »landet som icke är»: 
Landet, där all vår önskan blir underbart uppfylld, 
landet, där alla våra kedjor falla,landet, där vi svalka vår sargade pannai månens dagg.Och purpurstrimman i hennes dikter är oför­ 
gänglig liksom vinet i Hyacinthas glas: även 
om glaset krossats, »skall hennes vin dock ha 
varit till, dess smak, dess hemliga sammansätt­ 
ning skall aldrig förgås och det skall aldrig sak­ 
nas på det bord där i framtiden de kostbara 
vinerna komma att stå». 
Hagar Olsson.ISOMMAR I BERGENEnkel är bergens sommar;ängen blommar,den gamla gården leroch bäckens dunkla brus talar om funnen lycka.ROSENJag är skön, ty jag har vuxit i min älskades 
trädgård.Jag stod i vårregn och fick dricka längtan,jag stod i solen och fick dricka glöd –nu står jag öppen och väntar.SJUKBESÖKJag hämtar dig en enda blomtyngd grenur vårens stora skog.Du tiger och du sermed dina sjukligt djupa ögonpå ljusreflexen i kristallen ner.Du tiger och du ler,ty denna vår skall gå förbi ditt hjärta.Vi hava ingenting att säga mer.UPPTÄCKTDin kärlek förmörkar din stjärna –månen går upp i mitt liv.Min hand är ej hemma i din.Din hand är lusta –min hand är längtan.(1916)PORTRÄTTETFör mina små visor,de lustigt klagande, de aftonröda,skänkte mig våren ägget av en vattenfågel.Jag bad min älskade måla mitt porträtt på det 
tjocka skalet.Han målade en ung lök i brun mylla –och på den andra sidan en rund mjuk kulle 
av sand.ETT RÅDOch drottningen frågade sin hemliga rådgivare:Vem är den onda kvinna min gemål har kär?– Han älskar alla kvinnor, som tända hans 
blod. –Men vilken utav dessa skall jag bekämpa mest?– Ditt eget svarta lynne skall du bekämpa 
mest. – 
Men hur skall jag bekämpa mitt eget svarta 
lynne?– Låt sändebudet kyssa dig, när solen går ned. –ETT MÖTETre jungfrur gingo hand i hand över en öppen 
slätt.De möttes av en ryttare i täta höljen.Den första jungfrun sträckte sina armar ut: 
kärlek kom!Den andra jungfrun föll på knä: död förskona 
mig!Den tredje jungfrun vände sig om:vägen till staden viker av till höger.NATTLIG MADONNANär de svarta molnen drogo över himlensatt en moder vaken och ett barn sov.Och en änglastämma sjöng i nattens tystnadalla världars lov.Och den unga modern hörde likt ett ekodjupast i sitt inre nattens tysta lov:o vad världen växte ut i alla viddernär den lille sov!OM HÖSTENNu är det höst och de gyllene fåglarnaflyga alla hem över djupblå vatten;på stranden sitter jag och stirrar i det granna 
glittretoch avskedet susar genom grenarna.Avskedet är stort, skilsmässan förestående,men återseendet är visst.Därför blir sömnen lätt när jag somnar med 
armen under huvudet.Jag känner en moders andedräkt på mina ögonoch en moders mun mot mitt hjärta:sov och slumra mitt barn, ty solen är borta. –FARLIGA DRÖMMARGå icke alltför nära dina drömmar:de äro en rök och de kunna förskingras –de äro farliga och kunna bestå.Har du skådat dina drömmar i ögonen:de äro sjuka och förstå ingenting –de hava endast sina egna tankar.Gå icke alltför nära dina drömmar:de äro en osanning, de borde gå –de äro ett vansinne, de vilja stanna.BRUDENMin krets är trång och mina tankars ringgår kring mitt finger.Det ligger något varmt på grunden av allt det 
främmande omkring mig,som den svaga doften i näckrosens kalk.Tusende äpplen hänga i min faders trädgård,runda och avslutade i sig själva –så har mitt obestämda liv ock blivitutformat, rundat, svällande och slätt 
och – enkelt.Trång är min krets och mina tankars ringgår kring mitt finger.TILL EROSEros, du grymmaste av alla gudar,varför förde du mig till det mörka landet?När flickebarnen växa tillbliva de utestängda från ljusetoch kastade i ett mörkt rum.Svävade icke min själ som en lycklig stjärnainnan den blev dragen i din röda ring?Se, jag är bunden till händer och fötter,känn, jag är tvungen till alla mina tankar.Eros, du grymmaste av alla gudar:jag flyr icke, jag väntar icke,jag lider endast som ett djur.PRINSESSANAlla kvällar lät prinsessan smeka sig.Men den som smeker stillar blott sin egen hungeroch hennes längtan var en skygg mimosa, en 
storögd saga inför verkligheten.Nya smekningar fyllde hennes hjärta med bitter 
sötmaoch hennes kropp med is, men hennes hjärta 
ville ännu mer.Prinsessan kände kroppar, men hon sökte hjärtan;hon hade aldrig sett ett annat hjärta än sitt eget.Prinsessan var den armaste i hela riket:hon hade levat alltför länge på illusioner.Hon visste att hennes hjärta måste dö och 
söndersmulas helt,ty sanningen fräter.Prinsessan älskade icke de röda munnarna, de 
voro främmande.Prinsessan kände icke de druckna ögon med is 
på bottnen.De voro alla vinterbarn, men prinsessan var från 
yttersta södern och utan nycker,utan hårdhet, utan slöjor och utan list.MIN FRAMTIDEtt nyckfullt ögonblickstal mig min framtid,den tillfälligt hoptimrade.Jag skall bygga den upp mycket skönaresåsom jag tänkt den från början.Jag skall bygga den upp på den fasta markensom heter min vilja.Jag skall resa den upp på de höga pelaresom heta mina ideal.Jag skall bygga den med en hemlig lönngångsom heter min själ.Jag skall bygga den med ett högt tornsom heter ensamhet.SJUKA DAGARTrångt är mitt hjärta förvarat i en smal klyfta,fjärran är mitt hjärta belägetpå en avlägsen ö.Vita fåglar flyga fram och återoch bringa budskap att mitt hjärta lever.Jag vet – hur det leverav kol och sandpå vassa stenar.Jag ligger hela dagen och väntar på natten,jag ligger hela natten och väntar på dagen,jag ligger sjuk i paradisets trädgård.Jag vet att jag icke blir frisk,längtan och trånsjuka bli aldrig bättre.Jag har feber som en kärrväxt,jag svettas sötma som ett klibbigt blad.På bottnen av min trädgård ligger en sömnig 
sjö.Jag som älskar jordenvet ingenting bättre än vattnet.I vattnet falla alla mina tankardem ingen sett,mina tankar dem jag icke vågar visa för någon.Vattnet är fullt av hemligheter!INGENTINGVar lugn, mitt barn, det finnes ingenting,och allt är som du ser: skogen, röken och ske­nornas flykt.Någonstädes långt borta i fjärran landfinnes en blåare himmel och en mur med rosoreller en palm och en ljummare vind –och det är allt.Det finnes icke något mera än snön på granens 
gren.Det finnes ingenting att kyssa med varma läppar,och alla läppar bli med tiden svala.Men du säger, mitt barn, att ditt hjärta är 
mäktigt,och att leva förgäves är mindre än att dö.Vad ville du döden? Känner du vämjelsen hans 
kläder spridaoch ingenting är äckligare än död för egen hand.Vi böra älska livets långa timmar av sjukdomoch trånga år av längtansåsom de korta ögonblick då öknen blommar.ETT LIVStjärnorna äro obevekliga –det veta vi alla –men jag vill söka lyckan på alla vågor blåoch under alla gråa stenar.Om lyckan aldrig kommer? Vad är ett liv?En liten näckros vissnar bort i sanden.Och om dess aning sviker? en dyning dör vid 
strandennär sol går ned.Vad hade flugan att söka i spindelns nät,och vad har sländan gjort av sin enda dag?Det gives intet svar än två livlösa vingaröver ett hopsjunket bröst.Svart blir aldrig vitt –dock kampens sötma finnes kvar för allaoch alla dagar komma färska blommor ur hel­vetet.Men det kommer en dag då helvetet är tomt 
och himlen stängesoch allt står stilla –intet finnes då kvar än en sländas kropp i vecket 
av ett blad.Men ingen vet det mer.UNDRETFlickan:Jag blev så glad, då jag såg dig, o syster,jag blev så glad, att någon fanns i skogen,än spefulla ekon och lurande troll.Du gick helt långsamt, jag skyndade efter digatt hinna upp dig, som hade jag något att be­rätta dig.Dyster och sträng den svarta nunnedräkten är,allvaret blickar ur de mörka vecken,men kär och förtrogen är den och underbart 
tröstandeför hjärtan som bära på hemliga sorger.Ack syster, syster, härlig är den sammetsgröna 
skogen,men denna vår är ingen vår för mig.Ty den jag älskade har gjort mig orätt.Han tog min kärlek med list som en bedragareför sin låga och oädla fåfängas skull,och lämnade mig ensam i sorg och blygsel i 
kallt förakt.Tungt har mitt hjärta varit hela tiden, att solen icke värmt mig.Nu har jag drömt två nätter å radatt jag var glad och bar en kniv i min hand,en blodig kniv, och mitt hjärta var lätt som en 
fågel.Drömmar betyda intet, men jag undrarom jag skall se detsamma en gång till.Nunnan:Du får ej drömma så, mitt barn,så får du icke drömma en gång till.Nu är den heliga lövsprickningstidendå jorden är full av änglar,den som lyssnar, skall ständigt höra vingslag i 
luften.Nu är den heliga lövsprickningstiden,då änglar tända ljusen i kyrkanoch fylla skålarna med heligt vigvatten,och ovan altaret står Gudsmodermed ett oskönjbart leende på sina läppar.Gå dit, fall ned på dina knän . . . och vänta.Ack, när Gudsmoder blickar ned på dig,då känner du det genast.Jag vet det väl. Hur smärtan sakta domnar –inom en stund har du glömt dina sorgeroch lätta och ljusa och stilla bli dina tankarsom änglarnas steg över golvet av sten,och stiger du upp, du skyndar dig ofrivilligt 
mot utgången,flöda tårarna över ditt ansikteoch du är lycklig och milt försjunken hela dagenoch intet ont ord kommer över dina läppar,och om natten drömmer du lyckligt och fromtsom barnen drömma om julnatten.Gå in i kyrkan, mitt barn, jag väntar härute i 
stilla bön.Flickan (återvändande):Vad . . . mitt sinne . . . är . . . tungt.Svaga äro dina böner, o syster,det heliga vigvattnet verkade intet.Jag lade mig på knä framför altaret,länge höll jag mina ögon slutna och tänkte 
ingentingi väntan på undret.Hade jag aldrig öppnat mina ögon!!jag såg det åter . . . det jag sett i drömmen . . . 
dock var det tusen gånger olycksdigrare att sehär på det heliga altaret.På golvet såg jag några droppar blod,en strimma levrat blod på altarduken,men uppe på altaret låg – kniven.Jag ville gripa den och kyssa den –vad älskar jag i världen såsom detta blod?Golvet vaggade underligt under mina knän,en skräck mig grep – jag kom ihåg Gudsmoderoch jag blickade upp till henne med en bön om 
tillgiftoch sökte hennes skydd.Men hon såg mig icke, hon blickade ut i fjärranförskräcklig och hög.Fåfänga äro alla böner för mig.Nunnan:Jag skall dock be för dig,jag upphör nu ej mer att be för dig.Gudsmoder ser dig icke, hon tiger . . . 
hon vill ett offer mot vilket alla offer äro ringa.Hon, den heliga och rena, mot vilket allt ont 
är maktlösttar som offer ur dina händerden tunga kniven med det onda blodet.Stor är hennes nåd,djupt är hennes förbarmande,högre äro hennes tankar än människornas lagar.Hon dödar ej de onda tankarna, när de födas 
fram,hon hämmar ej de onda orden, som strömma 
över läpparna,hon hejdar ej den upplyfta armen, då hugget 
faller.Men för de förkrossade själar, över vilka olyckan 
timat,har hon en nåd utan gräns och en kärlek utan 
anseende.Hon ger oss tårarna som smälta våra hjärtanoch göra dem mjuka som vax.Sådan är Gudsmoderoch föga känna vi henne.Hon ser alla, som komma hit,och olika är hennes nåd mot alla.Men endast de tyngsta hjärtanväga något i hennes hand.Stor blir din ångers ljuvhet, mitt barn,när det onda har skett.Ständigt har jag levat fjärran från det onda,min själ har varit ljus som den vita liljanden höga ängeln håller i sin hand.Dock har jag lärt mig att det icke finnes något 
gottfjärran från synden.Vilken är våra böners nödvändighet?Den förtvivlans styrka som betvingar våra helgon?Behöva vi Gudsmoder? Kunna vi icke leva utan 
henne?Vi äro icke mogna för paradiset:de rena själarna skola kastas i elden och börja 
brinna.Förkrympta äro alla hjärtan som icke blomma 
fritt.Försiktiga äro våra själar i sina vita skrudar.Det finnes alltför många i världensom tåla att kallas fega.Men lyckliga äro de själarpå vilka det onda förlorat sin största insats:Gå mitt barn, jag skall be för dig.Jag kan intet annat.(1915)IIGRIMACE D’ARTISTEJag har ingenting annat än min lysande mantel,min röda oförskräckthet.Min röda oförskräckthet går ut på äventyri lumpna land.Jag har ingenting annat än min lyra under armen,mitt hårda strängaspel;min hårda lyra klingar för folk och fäpå öppen väg.Jag har ingenting annat än min högburna krona,min stigande stolthet.Min stigande stolthet tar lyran under armenoch bugar farväl.(1917)SÄRTECKNETÄr gud en niding?Kör han sin djärvaste ängel från himlen?Nej – jag säger:Han gav mig honung och malört.Den skumma smeten vräkte jag ut över jorden. 
Formen höll.Han gav mig en svartröd ros –den minsta i världen.Den utmärker mig framom andra,man ser den på långt håll på min vita dräkt.(September 1918)GRYNINGENJag tänder ett ljus över hela Atlanten:okända världar, nattliga ländervaknen emot mig!Låten upp för den kalla gryningen,här kommer dagens obarmhärtiga gudinna, i 
dimgrå slöjormed litet tidigt morgonhjälmblänk.Lätt, lätt löpa mina vindar över haven.Mitt starka horn hänger vid min sida, jag blåser 
ej till uppbrott . . . 
Väntar jag ännu? Har en gud fördrömt sig?Morgonen stiger röd ur oceanen.(September 1918)FÖRHOPPNINGJag vill vara ogenerad –därför struntar jag i ädla stilar,ärmarna kavlar jag upp.Diktens deg jäser . . . 
O en sorg –att ej kunna baka katedraler!Formernas höghet –trägna längtans mål.Nutidens barn –har din ande ej sitt rätta skal?Innan jag dörbakar jag en katedral.(September 1918)VISAN FRÅN MOLNETUppå molnen bor allt vad jag behöver:mina dagsljussäkra aningar, mina blixtljussnabba 
vissheter,och på molnen bor jag själv –vit, i sol som bländar,oåtkomligt lycklig vinkande farväl.Faren väl, min ungdoms gröna skogar.Odjur där husera –jag sätter aldrig mer min fot på jorden.Tog en örn mig upp på sina vingar –fjärran från världenhar jag fred.Upp på molnen sitter jag och sjunger –ned på jorden droppar det kvicksilverhånskratt –därur växer kittelgräs och flyg-i-luften blommor.(1918)AFTONVANDRINGAlla tidens gyllenstjärnor på min mörka sam­metsdräkt.Jag är triumfatorn – i kväll – jag ryser.Ödets järnstänger hamra ur mitt bröst.Virvlar vinden sand från trottoaren?Finnes för mig död, förintelse – nej.Döden är i Helsingfors –han fångar gnistorna på taken.Jag går över torget med min framtid i mitt bröst.IIIFÅNGENSKAPFången, fången . . . jag vill slita mina bojor.Med smärtsamt vreda läppar går jag genom 
livet.Mina avgrunder, vad frågar jag efter er, I för­tjänen intet namn.Brons fogar sig till brons och blir en människa,och människan går med järn i sitt hjärta.Men har väl bronsen detta skrämmande sken 
över pannanav blixtarnas gud?Jag kastar mitt hjärta på vägen, må gamarna 
dela det –fullmånen föder mig ett nytt.(Februari 1919)BLEKHJÄRTADE NATTBlekhjärtade natt, du lyssnar . . . 
Nej, det är icke sant, ditt halva blod är mäktigt 
nog.Då det stiger i dina ådroroch går till anfall är världen din.Blekhjärtade natt, då ditt blod är uppe, framme 
och går till anfall,då äro dina ådror en tom fästning,en kusligt övergiven,när den stora striden står om järnporten.En övergiven borg behärskar världen,kraftens namnlösa borg.Sjungande återvänder en gång ditt mörka blod.(Februari 1919)MITT LIV, MIN DÖD OCH MITT ÖDEJag är ingenting än en omätlig vilja,en omätlig vilja, men vartill, vartill?Allting är mörker omkring mig,jag kan ej lyfta ett halmstrå.Min vilja vill blott ett, men detta ena känner 
icke jag.När min vilja bryter fram, skall jag dö:var hälsad mitt liv, min död och mitt öde.IVZIGENERSKANJag är en zigenerska ur främmande landi bruna hemlighetsfulla händer håller jag korten.Dagar gå efter dagar, enformiga och brokiga.Trotsigt blickar jag människorna i ansiktet:vad veta de att korten bränna?Vad veta de att bilderna leva?Vad veta de att varje kort är ett öde?Vad veta de att varje kort som faller ur min 
handhar tusenfaldig betydelse?Ingen vet att dessa händer söka något.Ingen vet att dessa händer sändes ut för länge 
sen.Att dessa händer äro välbekanta med alla tingoch dock röra vid allting i en dröm.Det finnes endast ett sådant par händer i världen.Dessa underbara rovhänderdöljer jag under den röda dukeni trots och svårmod, ringprydda och starka.Dessa bruna ögon skåda ut i ändlös längtan.Dessa röda läppar brinna i en eld som icke 
slocknar,dessa sorglösa händer skola göra sitt värv i den 
dystert eldskensfärgade natten.(Februari 1922)MIN BARNDOMS TRÄDMin barndoms träd stå höga i gräsetoch skaka sina huvuden: vad har det blivit av 
dig?Pelarrader stå som förebråelser: ovärdig går du 
under oss!Du är ett barn och bör kunna allt,varför är du fjättrad i sjukdomens band?Du är bliven människa, främmande förhatlig.Då du var barn förde du långa samtal med oss,din blick var vis.Nu ville vi säga dig ditt livs hemlighet:nyckeln till alla hemligheter ligger i gräset i 
hallonbacken.Vi ville stöta dig för pannan, du sovande,vi ville väcka dig, döda, ur din sömn.(Juni 1922)KYRKOGÅRDSFANTASIVad är det som klingar på kyrkogården: Min 
egen! Min älskade!vem är det som ropar i dimman?Det är krigarens hustru som ilar emot sin man.Där hänger Gudsmoders bild på ett bländvitt 
kors med Jesusbarnet,och vinden vaggar syrenen av och an på den 
färska graven.Och i sin vita bruddräkt hon sover lugnt, sitt 
barn på armen.Vad är din panna så färglös och blek, du unga 
kvinna?Vad är din hand så sorglös och lätt, du väna 
kvinna?Dina svarta lockar smeker ingen mer, dina svarta 
lockar,och dina fötter i tunna sidenskor, de känna intet.Du flydde längre bort än där månen står i 
björkens krona,du flydde längre bort än där solen själv, solen 
skiner.Du tog ditt barn på armen och sprang så fort 
du kunde,och alla stjärnor lämnade du, stjärnorna under 
dig.Där Jesusbarnet sitter i Jungfruns famn, dit har 
du hunnitoch allt vad människohjärtat vinna kan, det har 
du vunnit.Vad är det som klingar på kyrkogården: Min 
egen! Min älskade!vem är det som ropar i dimman?Det är krigarens hustru som ilar emot sin man.(September 1922)O HIMMELSKA KLARHETO himmelska klarhet på barnets panna –dess ängel ser Fadren i himmelen.Och ljuset som strömmar ur helgonets ögon 
är mörkerinvid den friden som vilar på barnets panna, 
den himmelska frid.Och glorian som skiner kring helgonets änne 
är icke så tydlig och storsom kronan som kröner ett människobarn i 
späda år.Och marken och blomstren och stenarna tala 
till barnet sitt språk,och barnet det svarar och jollrar tillbaka 
på skapelsens språk.Och Gud är dold i den minsta blommaoch tingen förkunna hans namn,men människohjärtat som utstötts av Fadrenvet icke hur nära han bor.(September 1922)HEMKOMSTMin barndoms träd stå jublande kring mig: o 
människa!och gräset mig hälsar välkommen ur främmande 
land.Mitt huvud jag lutar i gräset: nu äntligen 
hemma.Nu vänder jag ryggen åt allting som ligger 
bakom mig:mina enda kamrater bli skogen och stranden och 
sjön.Nu dricker jag visdom ur granarnas saftfyllda 
krona,nu dricker jag sanning ur björkens förtorkade 
stam,nu dricker jag makt ur det minsta och spädaste 
grässtrå:en väldig beskyddare räcker mig nådigt sin hand.(Oktober 1922)MÅNENVad allting som är dött är underbartoch outsägligt:ett dött blad och en död människaoch månens skiva.Och alla blommor veta en hemlighetoch skogen den bevarar,det är att månens kretsgång kring vår jordär dödens bana.Och månen spinner sin underbara väv,den blommor älska,och månen spinner sitt sagolika nätkring allt som lever.Och månens skära mejar blommor avi senhöstnätter,och alla blommor vänta på månens kyssi ändlös längtan.(September 1922)OKTOBERMORGONDe första flingorna föllo.Där vågorna skrivit sin runskrift i flodbäddens 
sandvi andäktigt gingo. Och stranden sade till mig:Se här har du vandrat som barn och jag är alltid 
densamma.Och alen som står vid vattnet är alltid densamma.Säg var har du varit i främmande land och lärt 
dig stympareseder?Och vad har du vunnit? Alls ingenting.På denna mark skola dina fötter träda,här är din trollkrets, från alarnas hängenkommer din visshet och gåtornas svar.Och du skall prisa Gud som låter dig stå i sitt 
tempelbland träden och stenarna.Och du skall prisa Gud som låtit fjällen fallafrån dina ögon.All fåfäng visdom kan du akta ringa,ty nu äro tallen och ljungen dina lärare.Tag hit de falska profeter, de böcker som ljuga,vi tända i dälden vid vattnet ett lustigt fladd­rande bål.(Oktober 1922)Det finnes ingen som har tid i världenän Gud allena.Och därför komma alla blommor till honomoch den sista bland blommorFörgätmigejen ber honom om högre glansi sina blå ögonoch myran ber honom om större kraftatt fatta strået.Och bina be honom om starkare segersångbland purpurröda rosor.Och Gud är med i alla sammanhang.När gumman oväntat mötte sin katt vid brunnenoch katten sin matmor.Det var en stor glädje för dem bådamen allrastörst var den att Gud hade fört dem 
sammanoch velat dem denna underbara vänskapi fjorton år.LANDET SOM ICKE ÄRJag längtar till landet som icke är,ty allting som är, är jag trött att begära.Månen berättar mig i silverne runorom landet som icke är.Landet, där all vår önskan blir underbart upp­fylld,landet, där alla våra kedjor falla,landet, där vi svalka vår sargade pannai månens dagg.Mitt liv var en het villa.Men ett har jag funnit och ett har jag verkligen 
vunnit –vägen till landet som icke är.I landet som icke ärdär går min älskade med gnistrande krona.Vem är min älskade? Natten är mörkoch stjärnorna dallra till svar.Vem är min älskade? Vad är hans namn?Himlarna välva sig högre och högre,och ett människobarn drunknar i ändlösa dimmoroch vet intet svar.Men ett människobarn är ingenting annat än 
visshet.Och det sträcker ut sina armar högre än alla 
himlar.Och det kommer ett svar: Jag är den du älskar 
och alltid skall älska.ANKOMST TILL HADESSe här är evighetens strand,här brusar strömmen förbi,och döden spelar i buskarnasin samma entoniga melodi.Död, varför tystnade du?Vi äro komna långt ifrånoch äro hungriga att höra,vi hava aldrig haft en ammasom kunnat sjunga såsom du.Kransen som aldrig smyckat min pannalägger jag tyst till din fot.Du skall visa mig ett underbart landdär palmerna höga stå,och där mellan pelarradernalängtans vågor gå.INNEHÅLLFörord5ISommar i bergen11Rosen12Sjukbesök13Upptäckt14Porträttet15Ett råd16Ett möte17Nattlig madonna18Om hösten19Farliga drömmar20Bruden21Till Eros22Prinsessan23Min framtid25Sjuka dagar26Ingenting28Ett liv30Undret32IIGrimace d’artiste41Särtecknet43Sid.Gryningen44Förhoppning45Visan från molnet46Aftonvandring47IIIFångenskap51Blekhjärtade natt52Mitt liv, min död och mitt öde54IVZigenerskan57Min barndoms träd59Kyrkogårdsfantasi60O himmelska klarhet62Hemkomst64Månen66Oktobermorgon67Landet som icke är71Ankomst till Hades73