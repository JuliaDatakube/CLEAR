 
 
 
 
 
 
 
 
 
 
 
 
 
 
 
 
		BORÅSIADE,		POEME		I		FYRA SÅNGER.					STOCKHOLM, 1776.	Tryckt hos Henr. Fougt, Ridd. af K. W. O. Kongl. Boktryckare.							 
 
									FÖRETAL.			Det oväsende Håffman för några år sedan upväkte i Westergöt­	land, gaf anledning til denna Poeme, som kort derefter förfat­	tades; men ryktet, hvarpå den blifvit bygd, fants sedan til flesta delar	vara ogrundadt. Jag måste derföre bekänna, at det märkelige och	här så vidlöftigt beskrefne slaget vid Borås ej är annat än en dikt.	Det var länge min föresats, at aldrig framgifva i liuset et	Skalde-stycke af denna beskaffenhet; men sedan flere skäl upmuntrat	mig dertil, har jag giort alla de förbätringar som en i början felak­	tig plan kunnat tillåta. Jag ämnade äfven skrifva en critique öf­	ver min egen piece som dervid kunnat bifogas, men det hade varit ovant	at se en Auctor häldre dömma än förbättra sit verk; desutom som an­	dras nöje är mit föremål, bör jag ej förekomma någon annan, som	torde vilja roa sig med at författa en granskning. Jag hade säkert	blifvit strängast mot mig sielf.		Det bör dock ej gås förbi, at då Grekiske Guda-magter med all	Homerisk alfvarsamhet infördes i det förunderliga (le merveilleux) af	poemen, var det et fel i sammansätningen, som nu blifvit oboteligt.	Thor, Odin med flere det Götiske Wallhalls styresmän hade kunnat	med mera billighet användas.	Mycket torde eljest behöfva at ursäktas i poemen, men ej mit up­	såt. Det har varit, som förr är sagt, at med en oskyldig satir roa	några älskare af vitterhets-arbeten, men icke at på något sätt van­	frägda en för slögd, idoghet och välmåga, almänt bekant stad. I fall	derföre någon med et lof-quäde i alfvarsammare smak vil hedra	Borås, skal jag vara den förste som dervid förklarar mit bifall.	För öfrigt böra ej de namn som jag updiktat at gifva någon me­	ra liflighet åt striden, upväcka förargelse: de äro så valde, at jag ej	lätteligen tror någon deribland må igenkänna sit. Detta är alt hvad	jag bordt säga til förklaring och mit försvar. Stockholm den 27	December 1775.		Författaren. 
 
 
 
		 
	 
	 
	 
	 
	 FÖRSTA SÅNGEN.	 
	 
	 Jag siunger om Borås och om den Hieltens ära,	 Som efter långt besvär fick segrens lagrar bära:	 Som tappert strida lärt, men ej at giuta blod,	 Som Håffmans ilska tämt med påk och manna-mod.	 Lär, Skald-Gudinna! mig at prisa denna Hielten,	 Som rest sin ärestod på de Boråske fälten.	 Gif mig den eld, den kraft, som förr Homerus dref,	 Då han om Thetis son och Greska fälttog skref.	 
	 
	 
	 
	 Det grymma krigets troll var flygtadt ifrån Norden,	 Och Freden, Gudars skänk, gaf allmän ro åt jorden;	 Då Mars beständigt hätsk, til vapen ständigt bögd,	 Fant ämne til sit qual i hela verldens frögd.	 
	 
	 
	 Han mörka ögnakast på Svea Rike fälde	 Och suckar då han mins des segrar och sit välde.	 Han Fredens altar såg uppå sit tempels grus,	 Och folket söka pris af slögd och kundskaps lius.	 Hvad veklig Guda-magt, så börjar Mars at tala,	 Har nu de Svenska söft i så föragtlig dvala?	 Til ärans högsta spets de genom mig ha gådt	 Och jag igenom dem var hela jordens Drott.	 Men som de dristat sig min dyrkan öfvergifva,	 Så skal den ro de valt just deras plåga blifva.	 I sielfva fredens skygd sku de min vrede se,	 Mot deras egen hog sku de mig offer ge.	 Om krig med andra folk har grundat deras heder,	 Skal inhemskt raseri dem åter störta neder;	 Och om de äga quar sit fordna hielte-mod,	 Så skal det svalkas nu i egna bröders blod.	 Det Svenska Rikets fall skal dubbel ro mig lämna:	 Först tändes krigets bloss och sen får jag mig hämna;	 Jag redan valt det bröst som lyda vil min lag,	 Och jorden skal bli rörd af krigets tordöns slag.	 Så snart han detta sagt han i et måln sig kastar	 Och i en virfvel-vind til Vester-Götland hastar,	 Bland heta ångors qualm han finner Håffman där	 Uppå en fugtig ort där Bachi tempel är.	 
	 
	 
	 Där bränvin liuflig färg på bleka kinder målar,	 Där dusig glädje töms ur diupa, fulla skålar;	 Af kannor, krus och glas ses Hieltens ärestod	 Och ölet i sit fall bär vittne om hans mod.	 Mars i en Ländsmans hamn straxt in i templet stiger:	 Hvar bonde blir förskräckt, tar mössan af, ock tiger.	 Men Håffmans dierfva bröst så lätt ej skrämas kan:	 Du ser så törstig ut, sad han, du hedersman!	 Drick, jag betala vil och här din man du finner:	 En Länsman nekar ej .. strax öl som bäckar rinner....	 At visa kraft och frögd slås skål och bord i kras	 Och segren svigtar än emellan bägges glas,	 Då Länsman börjar så: Jag ser din eld, din ifver,	 Som motstånd bryta kan och segren til dig rifver.	 Men säg, skal gnistan bli i ständig aska hölgd?	 Och du för verldens syn af låga tak fördölgd?	 Kanske du tror dit namn bland stora hieltars finna	 Då du kan första plats bland drickes-kämpar vinna,	 Men vet til verklig högd är sådant alt ej nog:	 På hela ärans väg fins ej en enda krog.	 Nej, Håffman fölg mit råd, det grundas på din heder:	 Alting uti vårt land bör vändas upp och neder,	 Et listigt Herrefolk har styrslen fådt i hand	 Och tryckt vår allmänhet med lagars stränga band.	 
	 
	 
	 Med slughet vet man lätt at brott på hopen digta;	 Vårt enfald är det fel hvarför vi oftast pligta.	 Et ord för ro skuld sagt, et öfveriladt slag	 Blir straffadt utan nåd, slik hårdhet kallas Lag.	 Än mer, et glättigt rus för egna pengar tagit	 Blir ofta som et brott för Ting och Domstol dragit.	 Gård, äng och egendom, alt blir de storas rof	 Och deras öfverflöd upslukar vårt behof.	 Ack! när skal lagens tvång och vårt betryck sig sluta?	 När skal en hvar sin rätt i jemkadt tilstånd niuta?	 Är frihet oss ej skänkt i födsel och natur?	 Och vi ta lagar an at sämre bli än diur!	 För någras högmod skuld bör tusend stå i fara?	 Bör ej et hurtigt folk sin egen styrsel vara?	 Vi mådde aldrabäst, man säge hvad man vil,	 Om ingen Herre gafs, om ingen Lag vor til.	 Det ägnar Håffman dig, at detta onda häfva:	 Du aldrig varit van för herre-folk at bäfva:	 Sprid falska rygten ut, böj hopens lust til krig!	 Upelda deras mod och sielf i spetsen stig!	 Din arm skal til vårt värn tyranner nedertrycka	 Och våra lyfta dig til heder, glans och lycka.	 En brant och sliprig väg går upp til ärans slott.	 Men när du äntlig sist en värdig fred har fådt,	 
	 
	 
	 Då får du dig helt fritt i lätjans armar sänka	 Och skörda segrens lön, och blott på nöjen tänka:	 Med Kongens bästa män du tömma får din bål,	 Och sielf Landshöfdingen skal dricka då din skål.	 Ej pligt, ej Rättens hot sku mer dig quälja kunna!	 Grip först til Martis svärd, sen får du Bachi tunna.	 Härvid et hastigt sken igenom luften bröt,	 Som kring en väpnad Gud i fladdrig eld sig slöt.	 Förblindad Håffman föll, då frugtan återgifvit	 Et vett, som mäst förquaft af dunsters dimma blifvit.	 Gå, ropte Krigets Gud, för ut hvad jag befalt,	 Af mig och segren följd kan du förhoppas alt.	 Dit bröst bör farans hot mer reta än förfära,	 Fulborda på en gång min vilja och din ära.	 Han talte och försvann som lätta vädret flyr,	 Ell lik en dröm som bort med tysta skuggan skyr.	 Förvirrad och bestört, men strax til lydnad färdig,	 Beviste Håffman sig så mörka anslag värdig.	 Han sina dierfva tal kring hela landet strör,	 Hvar dag med nya svek han någon brottslig gör,	 Han får de afgrunds-frö som rikens fall plä föda:	 Upp bröder! ropte han, det kostar ringa möda	 At störta Lagens thron blott på vår feghet bygd,	 Och ge åt Frihet lif i våra vapens skygd.	 
	 
	 
	 Med mod och rättvis sak kan aldrig framgång tryta,	 Men den är värd sit ok som ej det vågar bryta.	 Som alla väders våld kan reta hafvets våg,	 Så rörs af alla prat det blinda folkets håg.	 Lättroget, bullersamt, förfärligt i sin yra	 Knapt vet det hvad det vil, at lyda eller styra;	 Det ingendera kan. Des styrka i et land	 Et farligt vapen ger uti en dristig hand,	 När det, i gäsning bragt, fådt Lagens tyglar lämna,	 Begår det hundra brott för et som det vil hämna.	 En rask och uprett hop snart Håffman kring sig ser:	 Naturen som gedt kraft dem också vapen ger;	 Från trädens friska stam en hvar sig grenar bryter,	 Och skogens gröna pragt i påkar sig förbyter.	 En Göthisk klubbehär til örlog rustar sig.	 Borås! et måln går upp och stormen hotar dig.	 Din pragt, din rikedom tycks nu dit fall bereda,	 Men Edbom och dit mod skal dina portar freda.	 
	 
	 
	 
	 Borås är vida känt för handel, folk och magt,	 Dit munter arbets flit har rika skatter bragt	 
	 
	 Fast vilda Ocean des kölar ej få skära,	 Och til en uptäkt verld det Svenska jernet bära;	 Dock hvilar handlen där på mera stadig fot,	 Den räds ej vågens svall, ell vexelcoursens hot.	 Man ser ifrån Borås hvart år en idog skara,	 Med tusend foror kring i hela Sverje fara,	 Som sen ny rikedom med sig tilbaka drar:	 Kort sagt, uti Borås vårt land et Tyrus har.	 Om det til magters väl och vissa sällhet länder,	 At styrslen lämnad är i hieltars vård och händer,	 Så fägna dig Borås! du i din Edbom har	 I fred din hielp och tröst, i örlog dit försvar.	 Liksom en rotfast ek, hvars topp mot skyar räcker,	 En hop af späda träd med starka grenar täcker,	 Som grönska i des skygd då stormen rasar fram,	 Hvars krafter brutne bli mot ekens hårda stam.	 Så skyddar Edbom dig och dina handels grenar,	 Han mod och rättvis nit i en person förenar;	 Han både aln och svärd i sina händer har:	 Borås! uti hans hägn du säll och frugtad var.	 Men ofta stilla lugn plär åskans ankomst båda.	 Man snart uti Borås et dammigt bud får skåda,	 Som grant beskrifva vet de Göthers stolta här,	 Des upsåt, General, des tåg och krigsgevär.	 
	 
	 
	 Strax svarta sorgemåln, Borås! dig öfverhölja	 Med ängslan, skräck och qual, som plär med kriget följa:	 Madamer, Jungfrur, kring på alla gator gå	 Med vidt utrefne hår och sig för bröstet slå.	 Til torget samlar sig en blek och rådvill skara,	 Som af sit eget sårl förvissas om sin fara.	 En del, förtviflad re’n sig stängt i sina hus,	 At krossas med Borås och dö uti des grus.	 Ur mörka källarhvalf de dålda skatter föras,	 Som hvälfvas om hvar an och bort ur staden köras.	 Här hörs et blandadt sorl som genom luften går	 Då Edbom grunden först til bullret veta får.	 Strax denna hielte sig i trängslets vågor kastar,	 Han muntrar, hotar, ber och deras frugtan lastar:	 Än för en älskad stad han allas ömhet rör,	 Än Ärans dyra lag han dem til minnes för.	 Han flygtens neslighet och flygtens fara målar:	 Den eld, det glada hopp som ur hans ögon strålar,	 Hans värdighet, hans dygd, alt kraft och hierta ger	 At Edbom snart en här af hieltar kring sig ser.	 Som då när vädrens våld fådt böljans frid förstöra	 Och tunga vattu-måln kring hela fästet föra	 Då ses en blixtfull natt på hafvets utrymd rå	 Och vågen fraggig, brant, mot strandens klippor slå;	 
	 
	 
	 Men när den blida sol har mörkret undandrifvit	 Och brutit målnens vägg, och lius åt luften gifvit,	 Då sagtar böljan sig, då fängslas vädrens magt	 Och himlen speglar sig i vatnets lugna pragt.	 
	 
	 
	 
	 
	 
	 
	 
			 ANDRA SÅNGEN.	 
	 
	 På Stadens stora torg man redan plantadt skådar,	 Det grymma strids-baner, som krigets faror bådar.	 Den spände trummans larm et ovant buller gör,	 Och folkets skri och gny man allestädes hör.	 De gamle Rådmän re’n i tunga vapen blänka,	 De glömma sina år och blott på staden tänka:	 Och re’n den raska hop som kännes af sit mod,	 Som ungdom krafter gedt och mera hetsig blod,	 Församlad, väpnad är, och tyckes blott begära	 At slåss för Stadens värn, och dö för Edboms ära.	 Men Hielten medlertid lagt fredens mantel ner,	 Hans höga hatt, hans påk, alt krigets tecken ger.	 En lurfvig, hvit peruk hans breda panna pryder,	 Som Edboms värdighet med hundra lockar tyder:	 Et konstladt bockeragg tycks liksom yfva sig,	 At svepa in et vett, som styr i fred och krig.	 
	 
	 
	 Hölgd af en mörkblå råck, som siuttonhundra fyra	 Blef åt hans farfar giord då han Borås feck styra,	 Han vid sin fasta länd en forntids värja drar,	 Tre tum är klingans bredd, tre böglar fästet har;	 Och fast en åldrig råst den fästat i sin skida,	 Den örlogs märke är och pryder hieltens sida.	 Hans maka, täck och ung, som nyss en helgad knut	 Vid hieltens öde fäst, ser nu så dierft beslut.	 Hon häftigt i sin famn den rörde Edbom sluter,	 Och öfver hans peruk hon fina tårar giuter.	 Du grymme, ropte hon, hvad är som tvingar dig	 At öfverge Borås, din kärleks-eld och mig?	 Ack! låt ej villa dig af fåfäng lust til ära,	 Förnämst uti vår stad, hvad kan du mer begära?	 Du knapt uppå vårt torg en myndig fot har satt,	 Så böjs hvarenda rygg, så lyfts hvarenda hatt.	 Om du af Segren fölgd slår Håffmans skara neder,	 Blir du ej större man, ell’ niuter mera heder.	 Ack! välj en Höfvidsman, men styr ej sielf vårt krig,	 Din Lagbok och din Fru bli ursäkt nog för dig.	 Nils Grofsmed – – – kan ej han från faran dig förlossa,	 Hans rygg tycks vara giord at alla påkar trossa,	 Han är en pröfvad buss i slagsmål och i rus,	 Han barn och hustru slår och dundrar i sit hus,	 
	 
	 
	 Han plär med lejon-röst om sina dater ryta;	 Låt honom Höfding bli, låt honom spetsen bryta.	 Men ack! din tystnad rår – – du delar ej mit qual,	 Du släpper ej din påk, och rörs ej af mit tal.	 Välan – – – om ödet dömt at jag dig så skal mista,	 Så skal den samma stund för mig ock bli den sista.	 Uti des öma famn än Edbom sluten var,	 Och hennes tårar be då munnen tystnat har.	 Nu svider hieltens bröst, det känner dubbel plåga,	 Det röres af sin pligt, och af sin kärleks-låga.	 De dagar ömsom bli et ämne för hans knot	 Då han blef gift, ell’ då, han syslan tog emot.	 Af tankar och förslag han sänks som i en dvala,	 Men äran segrar sist och Edbom börjar tala:	 Din kärlek städse är uti mit hierta fäst,	 Och näst til mit Borås så älskar jag dig mäst;	 Men när med hand och svärd jag kan des frägd befästa,	 Hvad gäller enskilt väl mot hela stadens bästa?	 Din röst med ärans röst bör häldre blanda sig:	 Ack! lät mig värdig bli mit kall, min stad och dig.	 Tro aldrig det at Nils en krigshär kan regera;	 Det är ej smeders lott at Rådmän commendera.	 Bland sina skrämda barn han äga må gehör,	 Men at bland Rådmäns hop sig skicka som sig bör,	 
	 
	 
	 Därtil vil mera vett – – – men trumman åter skallar,	 Som mig utur din famn til strid och seger kallar.	 Tag mod, misströsta ej! .. det lykligt tecken är,	 När för sit fosterland man sina vapen bär.	 Farväl – – – hon svimmar af, och dagens stråle släckes	 För hennes matta syn som af et måln betäckes,	 Mot hieltens qualde bröst des hufvud lutas ner:	 Han giuter tårar ut, men kan ej göra mer.	 Så kunna stormars ras väl löf af eken föra,	 Men stammen rotad står: den mägta de ej röra.	 Från detta ömhets prof har Edbom slitit sig:	 Til torget skyndar han der alting andas krig.	 Hans Här med muntra rop sin raske höfding hälsar.	 Hur mången reslig buss! hvad mängd af vrängda pälsar?	 Karpusers svarta måln af hielmar likhet har,	 I smärre striders dust et miukt men godt försvar.	 Af påkars täta skog bortskymmes nästan dagen,	 Trumpeten blåser larm och fanan är utslagen.	 Som bäcken sorlar fram och många bugter gör,	 För’n han i hafvets sköt sit friska vatten för:	 Så gå Boråsren ut at bardalekar yrka:	 I hiertan ha de mod, i händren ha de styrka.	 De likna Grekers Här vid Xanthi diupa flod,	 Fast sämre i gevär, dock större uti mod.	 
	 
	 
	 Ur Stadens hvälfda port de stolta skaror stöta,	 Och snart de Håffmans Här på öpna fälten möta:	 Den grymma härens sorl, des vapnebrak och larm,	 Tycks reta himlens blixt och trossa Edboms arm.	 Kring Stadens stängda krets sig vida åkrar sträcka	 Där Ceres, krönt med ax, plär sina gåfvor räcka:	 Hon mild mot sina barn, en idoghet begär,	 Som lika med des skatt för menskan gagnlig är.	 Af plogens skarpa bil uprifs en bördig mylla,	 Där skiördens ämne göms som snart skal rymden fylla,	 Då af et liusgrönt haf sin fägnad ögat får,	 Som uti långa svall för vädrets fläcktar går.	 Af gula fästen sist de glada slätter höljas,	 Då idoghetens spår af vinst och nöjen följas.	 I rika åkerfält hur nögd jag ofta sedt,	 Det skiftande behag naturens hand er gedt!	 Men grymhet! raseri! en väpnad mängd sig breder	 På dessa slätter ut och grödan trampas neder:	 Den vreda hagel-skur, som vädrets ilning för,	 Ej mer en härjad jord, med strida fall, förstör	 Än menskors öfverdåd. Uppå det fält dem föder	 De rusa fram, hvarthän? at mörda sina bröder.	 Krigs-Guden ur et måln sin första framgång ser,	 Som ny förhoppning strax och nya anslag ger.	 
	 
	 
	 En mörk och öde ort den norre Polen stänger	 Med frusna böljor in, dit aldrig solen tränger:	 Men der en ständig natt ger ständig vinter hand,	 Som lagt en kraftlös jord i sina isars band.	 Hit Gudars öfvermagt har Raseriet drifvit,	 Och under fiällets brandt sit mörka fängsel gifvit.	 I starka fiättrar läst här Trollet nedbögt är	 Uppå en blodig bädd af brutne strids-gevär.	 I ögon och i bröst en magtlös ilska brinner,	 Det är ej blod, men eld som i des ådror rinner.	 Des kedjor knaka jämt. Med skarp och fraggig tand	 Än sargar det sig sielf, än tär det sina band.	 Til denna fasans ort sig Krigets Gud begifver:	 En blixt kring vapnen går och kulan uplyst blifver.	 Strax Trollet ger et skrän när stålets glans det ser,	 Och berget återskall ur håla klyftor ger.	 Mars med en bortvänd syn sit tal til Trollet vänder:	 Jag löser dina band och til Borås dig sänder,	 Sprid ut dit svarta gift kring hela Håffmans här,	 Fyll up hvart enda bröst; det min befalning är.	 Strax kedjan lossad blir. På sina svarta vingar	 Far Trollet ut med brak och sig i luften svingar.	 Liksom en vild orcan som fängslet brutit har,	 Med ilar, storm och gny ur bergets hålor far.	 
	 
	 
	 Härvid Olympens Drott en blick til jorden sänkte,	 Som genomträngde alt och såg hvad menskor tänkte.	 Hvad dierf! hvad ohörd sak! han Wester-Göthland fann	 Som, uprest mot sig sielf, af krigets lågor brann.	 Mot sin, mot ödets lag! Förbittrad Mars han sporde:	 Hur han et sådant larm på jorden väcka torde?	 Om han ej lydnad mer åt Gudars Konung bör,	 Som styrer verldens klot, och åskeviggen för?	 Förmätne, sade han, du skal til straff besinna,	 At ingen droppa blod i detta krig skal rinna.	 Då store Slags beröm i marmor grafne stå,	 Skal detta blott sit rum bland ränstens-strider få.	 
	 
	 
	 
	 
	 
	 
	 
			 TREDIE SÅNGEN.	 
	 
	 Då Tvedrägt blodbestänkt, spridt ut sit raseri,	 Bland jordens första barn så brottslige som vi;	 Då söktes segren blott med jern och mängd och styrka.	 En mer upklarnad tid, mer van at konsten dyrka,	 Kan hända mindre grym, för kriget reglor skref,	 Och snillet, vapneklädt, från mängden lagren ref.	 Då såg man hieltar först: då sågs en ringa skara	 Mot hela härars svall sin fosterjord försvara.	 Än söks beskydd af berg, än utrymd af en slätt:	 All kraft fördubblar sig då den blir använd rätt.	 Den tappre Edbom vet at mod med klokhet para,	 Och i en diup Phalang han sträcker ut sin skara:	 Han denna ordning valt, den han i häfder sedt	 Åt Macedoners Kung få ofta segren gedt.	 
	 
	 
	 Boråser, ropte han, nu gifves fält at visa	 Den stridbarhet J plä’r hos eder sielfve prisa.	 Och Himlen vare lof! när jag på vapnen ser,	 Jag segren hoppas kan fast intet blodbad sker.	 Förenom då vår kraft! i stridens brak och dunder	 Besinnen segrens lön och nattens glada stunder,	 Då öpnas skal för er mit ölfat och mit hus:	 Hvem vil ej ta emot en örfil för et rus?	 Men giuten öfver mig er styrka och er anda	 I fordne hedersmän förn gådt Borås tilhanda:	 Som stadens klubba fördt och fägnat detta land	 Med ymnighetens horn uti en fredlig hand.	 Til annan heders högd vil ödet mig bespara,	 Hvad eder flit förvärft skal Edboms arm försvara.	 Den äran blifver min at jag i vapnen blänkt,	 Och at jag åt Borås des första seger skänkt.	 Så snart han detta sagt han främst i striden rusar,	 Så hastigt som en ström från bergets sluttning brusar:	 Så hastigt som et måln af vädrets ilar rörs,	 Så hastigt af sit mod den vrede hielten förs.	 Med senig kämpe-arm han påkens slängar leder,	 Ger prof at också träd kan öka hieltars heder.	 Här tumlar en i kull, den andre vinglar där,	 Och blånad minsta prof af Edboms styrka är	 
	 
	 
	 Boråsren hopetals sin raska Höfding följa.	 Strax flyta skyar fram och himla-fästet hölja,	 Och Solen sielf bestört at stridens början se,	 Tycks neka at sit sken åt sådan grymhet ge.	 Så tätt som hagel plär i strida skurar falla,	 Så tätt de hårda slag kring bröst och axlar skalla.	 Et grymt och fasligt skri kring luftens rymder går,	 Och jorden blir betäckt med refne skägg och hår.	 Mars på et mörkblått måln i gyldne vapen blänker	 Och kraft och dristighet åt Håffmans svärmar skänker.	 Man främst i stridens eld Boråske Hielten ser,	 Som täta mandoms prof åt båda sidor ger.	 Han bär en knylig påk i sina raska händer	 Och faran följer med ehvart sig Hielten vänder.	 Han käns ifrån sit folk ej af den råck han bär	 Ell’ af en stålt peruk som på hans hufvud är,	 Men af de starka slag hans tunga runpåk delar,	 Och af den dierfva eld som i hans ögon spelar:	 Så käns ock Jofur sielf ibland sin Guda-här,	 Af åsyns majestät och blixten som han bär.	 Den starke Sandalin betäcker Hieltens sida,	 Dernäst Clas Sundergren och Johan Lindorm strida,	 Den axel-dryga Brink och Rådman Eric Blom,	 Skomakar Michel Ring och Länsman Meijenbom:	 
	 
	 
	 Därefter tränga fram så många raska drängar.	 Här möter Håffman sielf och delar grymma slängar	 Han följs af Jon i Hult och Tolfman Eric Plog,	 Som ensam på en gång tolf starka dieknar slog.	 Den styfve Anders Stång var främst i denna striden,	 En ring af mörkblå färg var kring hans öga vriden.	 Men ingen var mer grym på denna bistra dag,	 Hvars mod var mera stolt, hvars arm gaf större slag,	 Än Olf från Sunnantorp: han aldrig någon funnit	 I hela Skara-län som til hans axel hunnit.	 Hvad eken är bland träd Olf ibland kämpar var,	 Och i en jätte växt han jättars styrka bar.	 Inunder Ætnas hvalf där eld och väder knaka	 Ej bland Cycloper fants i kraft och växt hans maka.	 Utaf en nedfäld biörn han ludna rofvet bar,	 Hans påk af instöpt bly hel tung och ovig var.	 Med täta klubbeslag han grufligt kring sig svingar,	 Och halfva Edboms här han snart at flygta tvingar.	 Hans sida skyddad är af Jan från Hagelbäck,	 Så rask som krigets Gud, som vårens Gudar täck.	 Ej nögd at sit beröm af quinlig fägring söka	 Vil han sin skönhets pris med friska lagrar öka.	 Olyckelige Jan! din alt för tappra hog	 Dig förde til Borås i detta vapne-tog.	 
	 
	 
	 Jan Hök och Skräddarn Berg de tumla för hans händer,	 Han dierft mot Sandalin sin dryga run-påk vänder:	 Den starka Sandalin han midt i flinten slår,	 Men pannan var så hård at påken söndergår.	 Strax denna Rådmans bröst af dubbel vrede brinner,	 Han kastar sig på Jan som han oväpnad finner,	 Han lindar in sin arm uti hans liusa hår.	 Som när en faslig eld af vädren krafter får,	 Och mot en löfrik skog sin grymma styrka vänder,	 Han rasar hit och dit och alla stammar tänder;	 Här knaka i sit fall de träd som hotat skyn,	 Och lågan brasar opp mot sielfva himla-bryn.	 I svarta hvirflar förd en asksprängd rök sig höjer.	 Som skogens undergång för hela nejden röjer.	 De skrämda Nympher fly då grymma elden far	 Ur mörka grottans hvalf som deras vällust var.	 Af dödlig blekhet hölgd på sanden Jan sig vrider.	 Olf vid så plågsam syn dit hårda hierta svider!	 En vild och otam siäl ej utan känslor är,	 Men hämden blandar sig i alla des begär.	 Olf med förfärlig röst til kamp sin fiend’ kallar	 Tre gånger: Sandalin, ifrån hans läppar skallar:	 Spring, tappre Rådman, spring ... men ack! sit ödes hot	 Kan ej en dödlig fly, långt mindre stå emot.	 
	 
	 
	 Han möter ändtlig Olf och ej vid mötet bäfvar:	 Strax Hämdens bleka hamn ikring sit offer sväfvar.	 Du grymme, ropte Olf, som missbrukt så din magt,	 Du som ifrån et barn så neslig seger bragt,	 Om du ock arm af stål och påk af koppar bore,	 Och om du mera stark än värsta hund-turk vore,	 Skal du ej fly dit straff. Och vet til dubbel harm	 En Rådman krossas skal utaf en bonddrängs arm.	 Men strida blott med ord var aldrig än min vana,	 Nej, Jan skal få sin hämd och du skal få din bana.	 Nu tyckte Sandalin sin likpredikan giord,	 Ty Hämden fölgde strax på denna kämpens ord:	 Tre gånger han sin arm i långa ringar svängde	 Förr’n han til Sandalin med alla krafter dängde.	 Et sådant dunderslag han denna Rådman ger,	 At väl en laglig mur deraf skul ramlat ner.	 Boråsren ge et skri när deras Rådman stupar.	 Han tumlar för et slag som tålde tiugu supar!	 Den grymma Jofurs vigg som genom målnen skär	 Ej mera hastigt slår, ej mera fruktad är	 Än Olfver med fin påk.	 Men värdes Skaldemö! mig nya krafter gifva,	 Då jag med större konst bör större kamp beskrifva.	 
	 
	 
	 För du min tanke-kraft bland slag och luggar fort	 At Edboms dater se och siunga hvad han giort.	 Sit oförskräckta folk nu Håffman sammanrotar,	 Til striden återför, dem muntrar, ber och hotar,	 Hans växt, hans arm, hans slag, hans starka kämpe-röst	 Ge fasa eller mod i väns och oväns bröst.	 Då Edbom möter sielf. Hat, vrede, lust at vinna,	 Förtviflan, harm och hämd i alla hiertan brinna.	 Det vida fältet sveps uti en sky af dam,	 Här smäller Edboms påk, där bryter Håffman fram,	 En dristig kämpe-flock kring båda två sig skockar,	 Här blandas om hvaran båd kläs- och vallmars råckar.	 Af bönder, borgare et lika anfall sker:	 De slå, de tränga på och stupa ömse ner.	 Liksom en våldsam ström som dammens motstånd bryter,	 Med fragga störtar sig, förfärligt vågen ryter,	 Hus, hiordar, tråd och alt som framför svallet är,	 Uti sit salta sköt den vreda böljan bär.	 Så rusar Edbom fram, ej hårdrag eller slängar,	 Ej trängsel, brak och skri ell’ hundra raska drängar,	 Förhindra Hieltens mod: han lik Orcanen går:	 En kämpe stupar kull för hvarje slag han slår.	 Carl, Anders Ericsson, och Clas och Nils från Valla	 Och Torkel Torbiönsson för Edboms slängar falla.	 
	 
	 
	 Hans påk likt åskan går, hvart slag en liungeld är,	 Som sprider skräck och fall kring hela Håffmans här.	 Förgäfves Westergyln de styfva biessar sände	 Som följa Håffman jämt, för mod och styrka kände:	 Han re’n med väldig arm har deras ordning bräckt,	 Då Håffman möter sielf och bidar oförskräckt.	 En ädel vredes eld i Edboms ögon brinner,	 Hans påk gör öpen väg och snart han Håffman finner,	 Han svingar re’n det slag med senig kämpehand	 Som Håffman straffa skal och freda Götha land.	 Då Mars en hastig hielp i Kämpens fara räckte,	 Och med sin breda sköld sin älsklings bröst betäckte:	 Mot stålets blanka hvalf den tunga påken slår	 Och med et häftigt brak i hundra stycken går.	 Nu pröfvas Hieltens mod i en förökad fara	 Och Edbom ringas in af en fiendtlig skara.	 Han dierf, men vapenlös bland bistra kämpar står,	 En storm af påkar re’n ikring hans hiessa går:	 Så, skogens vilda kung af jägar-näten motad,	 J manna-ringen stängd, af hundra spetsar hotad,	 Dock ej af bäfvan vet: föragtar flygtens hopp,	 Och lyfter oförskräckt et fruktadt hufvud opp.	 Straxt jorden darra tycks: et sken i luften blänker,	 Med skyars mantel prydd en Guda-magt sig sänker.	 
	 
	 
	 Minerva, det var du! som vädret lydigt bar:	 Du omgaf Edboms bröst med klarhet och försvar.	 En stark och knylig påk Gudinnans hand betungar,	 Och genom målnens flor Ægidska skölden liungar,	 Hvars grymma glans at se en dödlig ej förmår:	 Där hotar trollets bild med ormbeslingadt hår.	 Förtviflan, fasa, skräck kring sköldens hvälfning sväfva.	 Vid denna Guda-syn de vrede stridsmän bäfva:	 En okänd rysning in i sielfva siälen går,	 Til jorden falla de och vörda hennes spår.	 Tag detta vapen mot. Din frägd, din dygd jag känner,	 Far fort och var dig lik, blif städs bland mina vänner:	 Så var Gudinnans tal då hon åt Edbom gaf	 En påk, en gruflig påk, mer farlig än en glaf.	 I som mot rätt och lag och Edbom vågat strida	 Se vapen i hans hand, se Gudar vid hans sida!	 Minerva i en blink från låga jorden far	 Och genom luftens rymd en strimmig låga drar.	 Strax reser Edbom sig och opp mot himlen skådar:	 Gudinna! ropte han, din skänk min seger bådar.	 Din ära spridas skal kring alla verldens land,	 Jag offrar dem til dig som falla för min hand.	 Härvid med dubbelt mod han in i hopen tränger,	 Han eldar striden opp och grufligt påken svänger,	 
	 
	 
	 Så långt hans slängar nå förödelse man ser,	 Alt viker för hans arm, alt flyr ell’ störtas ner,	 Som då en hungrig biörn uti sin glupska ifver,	 Bland hiorden rusar in, förkrossar och fördrifver.	 
	 
	 
	 
	 
	 
	 
	 
			 FIERDE SÅNGEN.	 
	 
	 I Vestergötlands famn vid Vänerns klara strand,	 Den höga Kinnekull ger prydnad åt vårt land.	 Ur mörka dalars diup des topp sig gradvis höjer,	 Här jemnar sig et fält, där bergets brant sig röjer.	 Men från des sista högd förloras ögats syn	 På vidt aflägsne fält, på vattnens blanka bryn.	 Naturen segrar här mot alla konstens lagar,	 Uti sin enfald prydd hon rörer och behagar.	 Hon här sin hela pragt i blandad utsigt ger;	 Man hennes dierfva drag i klippans brytning ser.	 Här leker vårens hand och sina blomster breder:	 Från källans friska sköt en bäck sit ursprung leder,	 
	 
	 
	 Som lindar fältet in och flyr med sagta sus,	 Än mörk i löfvens skygd, än blank mot himlens lius.	 Förvillad i sit lopp den klara böljan rinner,	 Och stört från högd til högd i Vänern sist försvinner.	 Et lugn, som aldrig gny af vapne skiften stört,	 Til denna sälla ort har frid och oskuld fört.	 Et slipt och grufligt jern har ej med härjning hotat	 De stolta ekars pragt som sig vid klippan rotat.	 Och aldrig villdiurs ras har skingrat och förtärt	 De trygga hjordars mängd som knapt ha frugta lärdt.	 Til denna glada högd sig Tordöns Gud begifver	 Af Himlens krafter fölgd: Olympen öde blifver.	 Vår låga jord besöks af alla Gudars magt,	 Och berget hvälfves in i liusa skyars pragt.	 Sin syn han här en stund med stridens bild förnöjer	 Tils han i dessa ord sin Guda vilja röjer:	 Jag ser et häftigt slag men utan blod och stål,	 För efterverldens skratt et evigt föremål ...	 En dödligs loford plär vid ytans glans sig binda:	 De smärsta mensko-verf, och de som mäst förblinda,	 Åt Gudars skarpa syn ge lika skåde-spel,	 Där samma svaghet röjs och just de samma fel.	 Res vall kring denna stad, vänd til Pallats hvar koja,	 Då blir ju et Borås förvandladt i et Troja.	 
	 
	 
	 En lika tapperhet är lika lager värd,	 Achilles saknas ej men blott Achillis svärd.	 Dock deras raseri jag finner skäl at styra,	 Et rägn, en pust är nog at tygla deras yra.	 Jag vil ej blanda in min blixt, min tordöns knall	 Uti de skyars natt som dem förskräcka skall.	 Det blifve deras straff at all sin svaghet veta;	 Men myrors tvist och krig kan ej min vrede reta.	 Så talte Himlens Drott; strax Sunnans ilskna Gud	 På våta vingar lyfts at föra ut hans bud:	 Af rägn och stormar följd han sig til örlog rustar,	 Han samlar strödda måln och dimmor kring sig pustar.	 Nu dånar vädrens röst: et mörker giuter sig	 På himlens rena fält, på solens blanka stig.	 Uti en uprörd luft de tunga skyar välta	 Och til et mörkgrått hvalf sig öfver fästet smälta;	 Man öfver Vänern re’n de svarta skurar ser,	 Som nalkas i en blink och störta floder ner.	 Men striden medlertid med lika ifver lågar,	 Soldatens raseri ej efter himlen frågar.	 Det gny som rägnets svall, som vädrens susning för,	 Med stridens larm och brak et grufligt samliud gör.	 Et lågt och dunkelt måln sig öfver fältet sluter.	 Utur sin brustna barm det hela strömmar giuter,	 
	 
	 
	 En hvirfvel rusar fram på stormens vingar förd:	 Där striden skarpast var är striden nu förstörd.	 Orcanens ilskna våld som alla hinder tråssar,	 De starka ordnings band i båda härar låssar,	 En ovän rifver han ifrån sin oväns bröst,	 Och biuder krigets slut med tordöns egen röst.	 Af böljan släckes ut all stridens eld och ifver;	 Den är nu kämpe nog som fast på foten blifver.	 Förtviflad stretar en mot stormens hot och påck	 Med döden i sin syn och vädret i sin råck.	 En an, sin breda hatt med bistra ögon följer,	 Som sväfvar lik en örn och sig bland målnen döljer;	 Han bannar vädrens våld som honom plundrat har,	 Och håller sin peruk med båda händer quar.	 Du gamle Rådman Blom! i så fördubblad fara	 Vil Paphos ömma Gud din ålderdom försvara.	 Då nyss Borås i lugn och fredens skugga låg,	 Man ingen mer så skön bland stadens möjor såg,	 Som Magdalena Blom. Behag at alla röra,	 Förent sig här med köld at ingens suckar höra.	 Och kärlek som beprydt des bild med sina drag,	 Gaf henne ej sin eld men hela sit behag.	 Snart ryktet som des namn på snälla vingar sände	 Långt bort i Wimmerby et manligt hierta tände,	 
	 
	 
	 Den unge Carl Clorin, berömlig för sin ätt,	 Som länge far för son en Rådmans stol beklädt;	 Men mer för styrka, mod och dryga kämpe-seder	 Han var för Wimmerby en bäfvan och en heder.	 Han ilar til Borås. Hans dygd ell’ lycka gör,	 At han den skönas bröst til lika ömhet rör.	 De snart hos Rådman Blom förenta böner våga,	 At han med kraftigt ja vil helga deras låga.	 Förgäfves. Blott förtienst och tårar han här såg,	 Men han vil först se guld sen dygder hos sin måg.	 Det glada hopp som nyss dem idel nöjen ämnar,	 Har nu sin fackla släkt och dem i mörker lämnat.	 De raska Svenners tropp ej finner mer igen.	 I sina lekars frögd sin öfverman och vän:	 Vid månans bleka sken den qualde yngling vankar	 Kring staden hit och dit förfölgd af mörka tankar.	 Och fast en lika sorg förtär den skönas bröst,	 Det ökar mer hans qual än bådar någon tröst.	 Men Freden flygtar bort. En oförväntad fara	 I vapen tvingar hop Boråske stridsmäns skara;	 Clorin af äran väckt, bland alla främst i dag	 I spetsen visar sig med hotande behag.	 Den trötta Rådman Blom, omringad, öfvergifven,	 Var dödens säkra rof, ell Håffmans fånge blifven,	 
	 
	 
	 Om denna kämpes arm ej faran gådt emot,	 Och skingrat i en blink de Götske påkars hot.	 Men ack! mot Rådman Blom en ilsken ande strider,	 Som lånar vädrens hielp och af des hiässa vrider	 Hatt, mössa och peruk. Uti des hvita hår	 Den kalla hvirfveln hväs, den strida böljan slår.	 Bedröfveliga syn! Clorin med ifver låssar	 Sin fodrade karpus och sielf han faran tråssar	 At frälsa Rådman Blom. Det varma fälp i hast	 Kring gamla hiässan binds med tio knutar fast.	 Den tårar ej bevekt, den inga böner hörde,	 Så högsint ädelmod i ögnablicket rörde;	 I den han nyss försmådt han nu en Skydds-Gud såg:	 Han räkte ut sin hand: Clorin, blif du min måg!	 Jag vördar sielf en eld som jag ej mägtat quäfva;	 Din kärlek skal ej mer för ödets hårdhet bäfva.	 I prof af högsta dygd med dig jag täfla vil,	 Min skatt du dela skal, min dotter hör dig til.	 Det mäst utvalda par, Borås! som du fått skåda	 Af Hymens fackla lyst, det voro dessa båda.	 J mer än sälla två! om skalde-konst förmår	 At skingra glömskans måln och segra öfver år;	 Skal jag en efterverld med edra öden röra,	 Och edra namn, er dygd i Minnets tempel föra.	 
	 
	 
	 Men Edbom medlertid alt motstånd brutit har	 Och flygten mot hans påk kan endast ge försvar.	 Han ren med lätta steg en skingrad hop förföljer,	 Då Sunnans hätska il med floder honom sköljer,	 En skur af hvirflen förd med blindhet honom slår,	 Bortröfvar hans peruk, och rifver ut hans hår.	 At följa segrens spår tre gånger hielten hastar,	 Tre gångor stormens våld tilbaka honom kastar.	 Ack himmel! ropte han, jag all din hårdhet ser ...	 Dock jag har frälst Borås jag bör ej önska mer.	 Nu skyndar Håffman kring bland sina brutna leder,	 Som stormen skingrat åt, och vapnen kastat neder.	 Förskräckelse och flygt han öfver hären ser.	 Där finnes ingen eld och ingen ordning mer.	 Förtviflad han ännu mot ödets domslut stretar:	 Olycklig den hans arm emot sin panna retar!	 Än bland sit skrämda folk, än midt i Edboms tropp,	 Han muntrar utan hielp och strider utan hopp.	 Han ensam är et berg som alla stormar bryter.	 Men snart den liumma flod kring alla lemmar flyter	 Af en utmattad arm han fåfängt hielp begär,	 Hans påk ej vapen mer men blott en börda är.	 Borås’rens dristighet fördubblas vid hans fara,	 Hans trötta raseri kan honom knapt försvara,	 
	 
	 
	 Då af en flygtig svärm som vördar än hans namn,	 Förtviflad, från fig sielf, han slits ur dödens famn.	 Som när en högväxt alm sig öfver diupet kröker,	 Där flodens stängda kraft sig större utlopp söker;	 I stranden ristas ut åt nya böljor rum:	 Sist skakad af des svall, bestänkt af vågens skum,	 Den trötta almens rot ur brustna jorden rifves,	 Och stammen hit och dit af snälla forsar drifves.	 Den dierfve Håffman flyr ... hvem vågar bida mer?	 Borås kring sina fält en skingrad fiend’ ser:	 Men luftens mörka qualm, och rägnets strida bölja	 Har åtspridt Edboms här och hindrar at förfölja.	 
	 
	 
	 En vink af Jofur gafs, strax stormen tystad var.	 De lätta väders tropp, som hvirflen skingrat har,	 Å nyo fladdrar kring och sig mot högden svingar:	 De klyfva luftens tyngd med blåst och spända vingar.	 De störta sig i skyn; och målnen om hvaran	 Förmängas, liusna opp, och ta ny bildning an.	 De svarta dimmeberg ifrån hvarandra rifves,	 Zephiren jagar et, och et af östan drifves.	 Alt mörker, alla måln från horizonten flytt,	 Och himlens dunkla färg är nu i glans förbytt:	 Strax liungar Solen fram; uppå det höga, vida,	 På böljan, öfveralt får han sin klarhet sprida,	 
	 
	 
	 Uti et eldlikt haf des Glob sig sänker ner,	 Och på en bister dag den skönsta afton ger.	 Ikring de våta fält Borås’ren trötte fika.	 De finna stormens slut och fredens lugn tillika;	 De spridas hit och dit. En kämpe får här fatt	 Med glädje sin peruk, en an sin våta hatt.	 Nu kan en vän sin vän, en bror sin broder finna,	 Här delas handslag ut och glädje-tårar rinna.	 Du rena vänskaps-eld! du lifvar alla bröst,	 Et sorl kring fältet går af glada munnars röst.	 En bullrar om den frägd som han i striden vunnit,	 En ann åt faran ler som hotat och försvunnit.	 Borgmästarn stolt och glad man midt i hopen ser,	 Bland alla tapprast sielf han allom loford ger:	 I, Kämpar, ropte han, at långsamt er berömma	 Det vore eder törst och er belöning glömma:	 En ann må rosa er med granna, tomma ord;	 Men Edbom talar blott med öl, och dukadt bord.	 I quäll skal glädjens Gud åt eder lagrar bryta,	 I quäll mit gamla öl ur blanka kannor flyta:	 Det blifve krigets rof. Församlens i mit hus,	 Om Himlen segren gedt, skal Edbom ge er rus.	 
	 
	 
	 
	 
 
 
