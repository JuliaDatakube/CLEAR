 
 
 
 
 
 
 
 
 
 
 
 
 
 
 
 
		INTRÄDES TAL,	AF	ÖFVERSTE KAMMARJUNKAREN, m. m. GREFVE	JOHAN GABR. OXENSTJERNA.	Mine Herrar!		Den smickrande lott, att tillhöra edert Sam­	fund, skulle af ingen mera lifligt än af mig skat­	tas, om, för att räknas bland denna Akademis	Ledamöter, det blott fordrades att älska de äm­	nen åt hvilka hon egnas. Endast intagen af	min lycka, skulle jag då ej känna dess glädje	blandad med jemförelsen af edra förtjenster	och mina; ej påminnas om skillnaden mellan	edra arbeten och de svaga lekar af vitterhet	som någon gång roat mina stunder, utan före­	sats eller längtan att synas.	Saknaden af egenskaper, genom hvilka jag	önskat att kunna deltaga i eder ära, likasom i	edert antal, nekar mig likväl ej att känna vär­	det af den omsorg, med hvilken en älskad Ko­	nung hägnat de behagliga vettenskaperna, då	Han åt Eder, mine Herrar, öfverlemnat deras	vård. Om sjelf jag ej här kan gifva efterdö­	men, äger jag ännu den glädjen att finna dem,	af hvilkas insigter de böra tagas; ännu den	fägnad att förutse andras fullkomlighet, som	med mera lycka skola en gång skänka åt sma­	ken och lärdomen den höghet och den styrka	de hämtat af eder kunskap. Än ser jag Skalde­		konsten genom edra föreskrifter läras, att med	lifliga färgor frambära till efterverlden målnin­	gen af ett upplyst tidehvarfs tänkesätt, seder	och behag; än Vältaligheten, öfvad att på fä­	derneslandets språk föreviga dess stora mäns	hågkomst, ofta finna ämnet för sina loford, der	hon emottagit undervisningen för sina uttryck,	och ändteligen Vitterhetens Beskyddare ej vägra	att utmed sitt namn, i Minnets förvar låta dem	tecknas, åt hvilka Han i dag anförtrodde att	vårda de lagar för snillet dem Han igenfann i	sitt eget.	Deras stadgande och Hans eftersyn befästa	omsider en tänkande ålders efterdöme, som	upphört att anse vettenskaperna stridande mot	ett manligt folks styrka. Det land som fram­	födt hjeltar, älskar nu att se berömmet ledsaga	äran, och i de glada konsterna, så ofta dömde	att försvaga hjertat, ser ej annat än milda kän­	slor, tjenande att blidka den hårdhet i hvilken	dygden, mindre älskansvärd, saknar det välde	behagen ensamt kunna gifva. Det är nu mera,	klädt i Snillets och Historiens prydnad, som den	lyckliga dygden söker framtiden att äska dess	vördnad, som den förtryckte går att åkalla dess	rättvisa. Hon ser dem gifvas af tillkommande	åldrar, och efterverlden bevarar de ädla gernin­	gar som vältaligheten och skaldekonsten fram­	burit för dess domstol.	I denna fristad emottagas nu de Svenska	SångGudinnorna, sedan de med Gustafs ti­		dehvarf uppvaknat ur en långsam dvala. Glada	att bebo det Tempel Han för dem invigt, lyck­	liga att höra sig kallas af det Snillets röst som	på en gång ger dem hägnad, eftersyn och äm­	ne, nalkas de Norden i en prydligare drägt,	än den hvarmed de följde dess härfärder och	ristade Runor på Vikingarnes högar. Bland fö­	remål för odödliga beröm, äga de ej mer an­	nan möda än valet af hjeltar, och vid den	Thron der de fordom med hårda ljud sjöngo	förödande härnader, mötes nu deras återkomst	af enighetens lugn, frihetens dygder och men­	niskoslägtets kärlek.	Ännu hafva de aldrig med otacksam tyst­	nad förgätit sina välgörare, ännu aldrig utplå­	nat deras minnen som gifvit dem hägnad. En	Arfvinge af Wasars Spira undfår ej af dem i	dag den första dyrkan. De vårda deras ära i	sina häfder, lika ömt som de sjelfve varit vår­	dade af deras välgerningar, och offra ännu åt	en ny Beskyddare densamma vördnad de egnat	Dess Stamfäder, densamma kärlek, de varit va­	na att helga åt Gustafvers namn. Med glä­	dje åtaga de sig på nytt tacksamhetens pligter,	och, riktade med den skatt af dygder de upp­	teckna, öfverlemna åt forntiden dess dikter,	för att blott med snillets och behagens färgor	måla en tafla den sanningen tecknat.			 
 
 
