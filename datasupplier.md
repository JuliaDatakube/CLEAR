Ellen Nessheim Wiger
Ellen.Wiger@nb.no
http://www.bokselskap.no/

Denne side er en pendant til ADL og Litteraturbanken, og jeg er ret sikker på, at Ellen, som er hovedredaktør (måske endda eneredaktør) vil være interesseret i et samarbejde.

I Finland er pendanten til DSL: Svenska Litteraturselskab i Finland (SLS). Dette er en større organisation, og jeg er ikke helt sikker på, hvem du skal hive fat i. Prøv i første omgang

Pia Forssell
Pia.Forssell@sls.fi
http://www.sls.fi/
http://www.topelius.fi/

Hun er hovedredaktør af Topeliusudgaven og har en stor interesse i digitale udgaver. Hun er desuden medlem af styringsgruppen i NNE og har en god organisatorisk sans. Hun vil være interesseret og kan pege på den rette person i SLS.


# outreach letter
Kære Ellen Nessheim Wiger,

Jeg skriver til dig på vegne af et forsknings- og infrastrukturprojekt, jeg har sammen med Mads Rosendahl Thomsen (Aarhus University) og Timothy Tangherlini (UCLA). Vi er ved at udvikle et maskinlæsbart åbent repositorie for skandinavisk litteratur, dvs. en database bestående af rene tekstfiler, som er beregnet til algoritmisk bearbejdning frem for menneskelig læsning. Repositoriet vil derfor også indeholde en stor samling af digitale redskaber, som gør det muligt at berige tekst og analysere store corpora automatisk. Formålet med repositoriet er at give studerende og forskere mulighed for både at lære og anvende digitale metoder på en stor samling af skandinaviske tekster. Repositoriet er i et meget tidligt udviklingsstadie (ca. 8000 tekster) og derfor lukket for offentligheden, men vil blive gjordt tilgængeligt under creative commons og open source licenser.

I Danmark har Arkiv for Dansk Litteratur og Grundtvigs Værker bidraget med deres samlinger og i Sverige bidrager Litteraturbanken ligeledes. Klaus Nielsen fra Grundtvigcenteret gjorde mig opmærksom på bokselskap.no og rådede mig til at kontakte dig. Jeg vil derfor høre, om I er interesserede i at bidrage med jeres samling? Lad mig understrege, at vi ikke vil tilbyde en konkurrerende service, men derimod en ressource for automatiseret tekstanalyse på skandinaviske sprog. Adgang til repositoriet er gennem et command-line interface og filerne er txt uden opmærkning eller anden funktionalitet. Der er ingen økonomiske interesser involveret og I vil blive krediteret i repositoriet. Samtidigt får I mulighed for at linke til repositoriet og kan bruge samlingen af digitale redskaber.

Med venlig hilsen,
