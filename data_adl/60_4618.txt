Soldets Filosofi.



Giv Agt, I Gutter! Af fulde Folk

Man Sandheden høre skal,

Og til at rejse mig som dens Tolk

Mig driver et mægtigt Kald;

Min Text lyder, tydelig talt:

Det Sold, som vi slynge af funklende Druer og Sangens Kor,

Har, mærk mit Ord,

SinspekulativeGehalt!



Jeg er, det mærker jeg altid godt,

Men var dog stundom kun halvt,

Naar Livet ængsted mig, trist og graat,

Og al min Courage faldt, .

Vil sige, naar Pungen var lænds:

Men her, ved det duftende Bæger, jeg føler mig rig og fri,

Er altsaa i

Den rene VærensPotens!



Jeg veed, der bygger modsatte to

Ide'r i mit vexlende Sind!

Dog, stundom er jeg saa dum at tro

Paa Forestillingens Skin,






Som ened de sig excellent:

Men naar til et Sold mine Drenge mig kalde fra Bog og Hjem,

Saa træder frem

OppositionensMoment.



Den ene siger: "Bliv her og læs,

Husk paa, din Udsigt er mørk!,,

Den anden svarer: "Ad Bogen blæs,

Plant Druer i Livets Ørk!"

Den sidste faar Approbation:

Dog, mens nu i Laget jeg synger og drikker, gjør Mers og ler,

Af Begge sker

Den saligsteMediation.



Saa mægter først min Bevidsthed klart

I Tankens Dybder at se;

For Aanden viser sig aabenbar't

Den absolute Ide:

Jeg tyller den i mig som Vaadt,

Men ganske livagtig, med Thyrsus og Krands i det løste Haar,

Den for mig staar

Som Druens straalende Drot.






Og saa begriber jeg fuldt, at stor

Er Sandheds sejrende Magt,

At Alt i Himlen og her paa Jord

Min Viden er underlagt:

Rex mundi jeg er paa min Stol;

Thi Borde og Vægge og Maaner og Stjerner maa hvert Sekund

Sig dreie rundt

Om mig, som om Allivets Pol.



Nu, ædle Børster! hvad synes I?

Har jeg saa løst mit Problem?

Er Soldets ældgamle Theori

Bragt i Nutidens System?

Behaged det Jer, saa stem i:

Gid aldrig vi savne Talentet og Syle og Tid og Rum

Til Studium

Af Soldets Filosofi!