Foraarshymne



Du, som Jordens tunge Iisaag bryder

Og til evig ubekrandset Pol

Grumme Vinter at landflygte byder,

Vær velkommen, attervendte Sol!

Vaaren høit fra din Quadriga smiler

Liv og Fryd i Jordens Dale ned,

Og forløst Persephoneia iler

Op i Lysets Favn fra Styxens Bred.1)



Glæden vaagner af dens Vinterdvale,

Skyens Pindar Hymnetriller slaaer,

Og som Brud, Natur i luune Dale

Blomstrende, for Vie-Altret staaer.

1)Efter en af Alderdommens sindrigste allegoriske Myther er Proserpina den nedlagte Sæds Sindbillede






Siig, hvor ere nu de bange Klager?

Hvor, Natur! er nu dit Enkesavn?

Himmelen paa nye dig bryndigt tager

Signede, i sin asurne Favn.



Jord og Himmel saligt sammensmile:

Engen prydes, Fromheds Alter lig;

Lundens Bøgecolonnader ile

Til et Pantheon at hvælve sig.

Ah! men skiønnere end Lunde, Enge

Psycheslaaer i søde Kiendsler ud,

Og i Nerveharpens stemte Strenge

Dirrer Budskab om en ventet Gud.



Hvilken salig ventet Gud at dyrke

Staaer i Høitidsskiønhed, Støv og Aand?

Hiin, som i chaotiskt Uveirsmørke

Smilende udstrakte Fredens Haand.

Hvert Atom hans glade Tempel være,

Hver en Gnist af Liv hans Offerpræst!

Jord og Hav og Himmel til hans Ære

Mindes Skabelsen i Vaarens Fest!



Ja! han kommer - Livets, Glædens Fader,

Dydens høie Frænde, kommer han,

Og i alle Væsenmyriader

Dirrer Himmel, Jord og Ocean:

Al Naturen langs den heele Kiæde

Bæver ved den Fryd han kommer i,

Al Naturen indtil Jovis Sæde

Smelter hen til fuldendt Sympathie.



Rundtom lyde Cyperns Hymenæer,

Vexlende med kiælen Længsels Suk;

Ingen vinget Sappho hiine Træer

Smerter ved sit ubønhørte Kluk:






Ikke, at opofre og at savne,

Er dit grumme, ubegrebne Bud,

Attraae og Opfyldelse sig favne

For dit Sæde, Harmoniens Gud!



Skiønne Magt, som med et Smiil optø'de

Chaos's frosne Barm til Liv og Fryd;

Ved hvis Alter, naar Platoner gløde,

Jorden tryllet dyrker Gud og Dyd;

Du, som paa Orions Høie tænder

Andagts Ild i Lysets rene Aand,

Mens en Gnist af samme Lue brænder

Her i elskende Ephemeron;



Hvert et Væsen bryndigt sig beruse

Af den Himmelild du brænder i,

Og i vilde Vellysthvirvler bruse

I et Hav af Hymneharmonie!

Al Naturen ved din Fakkel stræbe

Ud af Formens frosne Favn at tøe!

Kun dit Navn paa henryktstumme Læbe

Dig til Offer, al Naturen døe!