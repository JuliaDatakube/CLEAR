FANFARE



Flere! flere!

Flere Feltherrer, flere Vers, flere Kvinder!

Vi trænger til Mænd, Værker og Veninder

og Templer - flere, flere!



Mere! mere!

Mere Forkyndelse, mere Kærlighed og Vin;

til at drukne vore Sorger behøves der en Rhin

og Lovsyngelse - mere! mere!



Harper i Luften, Engle i Himlen

og paa Jorden - flere! flere!

Selv Mørkets Flammeaander skal ej lægges for Had.

Min Barmhjærtighed er dyb som Heidelberger Fad.