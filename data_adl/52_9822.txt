Stambogs-Epistel.

(Mai 1835.)



Som en fiin og sneehvid Due,

Der med Vaarens Vind fløi ud,

For at bringe Brev og Bud

Fra sin unge, skjønne Frue:

Saadan kom, min ubekjendte,

Unge, skjønne Herskerinde!

Med de første Foraars-Vinde

Stambogs-Bladet, De mig sendte.



Duen (Bladet, De forstod!)

Efter røgtet Ærind atter

Over Martsviol-Rabatter

Til sin Herskerindes Fod

Længselfuld tilbagevender.

Vugget blødt paa Deres Hænder,

Hvilende paa Deres Skjød,

Den begynder:






»Herskerinde!

Jeg har været som Du bød

Hos Din Digter. Let at finde

Var han hvor han boer derinde.«



Har Du? - svarer De med venligt,

Naadigt Smiil - saa kom, fortæl!

Vi har ønsket ham et Held,

Der fra Grunden var ham tjenligt.

Vi har ofte tænkt at virke

Til hans Gavn hvad vi formaae.

Digteren har Krav derpaa;

Thi ved ham vi først forstaae

En usynlig Skjønheds-Kirke.

Hvad vi ane, hvad vi drømme,

Hvad vi haabe, hvad vi troe,

Hjertets Uro, Hjertets Ro

Lærer han os at bedømme.

Selv med Tvivlen os forsoner

En begeistret Digters Toner,

Mens den løses op deri.

Derfor Sangens Magt vi hylde

Og erkjende dybt, at vi

Høiheds Gunst og Naade skylde

Dem, der dyrke Poesie.

Men, Hvo gjætter hvad en Sanger






- Slutter De med yndigt Smiil

Allerhelst og først forlanger?

En Poet er difficil.

Derfor Dig til ham vi sendte,

Underretning os at hente.

Siig os da, hvorledes fandt

Du hans Stilling?



»Ak, brillant!

- Lyder Svaret. I hans Bolig

Er en Kjøren ud og ind

Og en Høitids Blæst og Vind,

Der er næsten meer end trolig.

Euphrosyner og Aglaier,

Terpsichorer og Chariter,

Lette Nympher, hele Suiter,

Er det Folkefærd, der pleier

Gjøre Formiddags-Visiter.

Jublende med Sang og Klang

Skaren til hans Bolig stimler.

Selv Apollo kom engang

I en Phaëton med Skimler

Og dresseerte ham en Sang.

I hans Stue, naar man triner

Ind til ham, man bliver vaer

I de foldede Gardiner






Hele Skarer Amoriner,

Ak, der holde Folk for Nar . .

En af disse paa hans Trapper

Greb mig, men jeg holdt mig tapper.

- Rundt omkring, hvorhen man seer,

Genier i gyldne Bure

Sidde taust og kukkelure;

Nogle af dem - ja Du leer -

I en Rad ved Døren hænge,

Som man tidt seer Klokkestrænge;

Andre, lette som en Fjer,

Midt i Lysekronen gynge

I en farvespraglet Klynge.

Overalt de lege Skjul;

Paa hans Sopha, under Stolen,

Mellem Bøger paa Reolen

Holdes der en evig Juul.

Men tiltrods for Hurlumheien

Han i Stuen gaaer og staaer,

Eller purrer i sit Haar,

Som om Intet var iveien.«



Nu, det er os kjært, vi veed,

- Lader De Dem nu forlyde -

Alle Herligheder slyde

Tit vor Yndlings-Digter ned.






Gjerne gav vi en Bevilling

Til et Nytaars-Gratiale,

Hvis ei netop nu hans Stilling,

Som vi slutte af din Tale,

Var fortræffelig -



»Ak nei!

Herskerinde! skuf Dig ei!

Hvad betyde hos Poeter



Nympherne - det nægtes ikke -

See til ham med milde Blikke.

Under skjønne Rhythmers Lov

Genier i Dands ham føre,

Gratier ham mildt berøre

I den foraarsgrønne Skov.

Ofte ned fra Himlen dale

Muser i et yndigt Chor,

Smykkende hans Sanger-Tale

Med et vægt- og klangfuldt Ord.

Ak, min Frue! men et Øie,

Dødeligt som hans, men blidt,

Ømt og trøstende som Dit,

Ei blev Lønnen for hans Møie.

Naar han lider, naar det Sande

Flygter stridigt for hans Aand,






Vifter ingen trofast Haand

Heden fra Din Digters Pande.

Ak, og naar med flygtigt Spor

Alle Jordens Glæder svinde,

Mens han følger Musers Chor,

Hvisker ingen øm Veninde

Trøst til ham med milde Ord;

Trøst i Ord, hvis Indhold fattes

Kun af Den, hvis Sjæl som hans

Under Drøm og Grublen mattes

Ved dens egne Syners Glands;

Ord, hvoraf et Bryst bevæges;

Ord, hvoraf et bittert Savn

Kjærligt tages kan i Favn,

Ord, hvoraf et Hjerte læges;

Ord som disse, Blik som Dine,

Smiil saa trøstende som hine,

Dine Læber lokke frem -

Herskerinde! nei, med dem

Dulmes ingen Digters Qvide

Af den høie Pieride.

- Derfor, o min Frue! mærk:

Kan Du netop nu befale

Over sligt et Gratiale,

Øv da et barmhjertigt Værk!

Viid: de Himmelske, der sende






Billeder af Sorg og Fryd

Til en Digters Hjerte, kjende

Intet, ak! til Klagens Lyd.

»Tag - de sige - Jordens hele

Qval, o Digter! i Dit Bryst!

Men Din egen Klages Røst

Ei med Dig vi kunne dele.«



Langsomt med den sidste Sætning

Ender sin Gesandt-Beretning

Bukkende den fromme Due;

Piller traurig sine Fjer,

Kurrer sagte, mens den seer

Paa sin tankefulde Frue.