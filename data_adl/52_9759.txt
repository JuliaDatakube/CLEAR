I. Weyse.

Udfort til Musit af I. P. E. Hartmann i Musikforeningen.



Chor.



Til Hvilestedet bæres hen

En Olding, træt af Aar.

En Flok af Landets bedste Mænd

Bag Kisten parviis gaaer.

De sænke ham Graven ned

Med tankefulde Bilk.

Veemodig stiger Sangen ved

Det Hvilested, han fik.



Ak, disse Toner, denne Sang,

Det er hans egen Røst!

Hiin skjønne Veemod steg engang

Fra Gubbens eget Bryst.

Vi, der ham hylded' ved den Grav,

Der løste Støvets Baand,

Vi hylded' ham med hvad os gav

Hans egen, rige Aand.






Romance.



Det var i den dæmrende, tause Nat.

I Slummer han laae,

Og Drømmenes Rige ham blev opladt

Af Genier smaa.



De svæved' ind i det hvilende Bryst

Og sang dertil:

»Til Tonernes Hjem, til den reneste Lyst

Vi løfte dig vil.«



Et smertefrit Suk fra Læberne foer

I Tonernes Strøm,

Og Sangerens drømmende Liv paa Jord

Blev endt i en Drøm.



Recitativ.



Af Drømmen, Jordens sidste, blev han vækket

Ved Engles Hosianna-Sang,

Og rullet op blev Dækket,

Der for hans Grandskerøie hang.

Den drømte Salighed, der zittred'

I Lyrens Streng, naar her han greb deri,

Ham mødte hist, men reent, men uforbittret,

I Drømme, der ei flygtig drog forbi,

I Drømme, som en Evighed er i.






Og som hans egne Melodier løde,

Da han forlod vor Jord,

Hans egne Sange toned' ham imøde

I Engles Chor -

Men renere, men slærkere de løde.



Chor.



Vi prise ham, der drog herfra.

Hvad han har higet efter, hist ham vorder.

Vi prise ham, hvis Sangs Accorder

Istemmer Englenes Halleluja.