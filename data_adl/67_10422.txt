PEGEPIND



En Sky forbinder sig med Træet,

før skimted jeg hvert Blad, hver Gren,

nu ser jeg ikke én,

en Sky har sluttet Pagt med Træet

og truer at forvolde Mén

mod Blomsten, Straaet, Mennesket og Kræet.



Et Solglimt leger over Kvist og Blad,

og dette Flimmer tænder Milliarder

af vimse Føletraade i det Væsen,

hvis Uro gør dig godt og gør dig Skade.



Men gaa kun blind og lige efter Næsen

med aabne Øjne -

da finder du din Tids Professor-Arter.



Og hold dig til Professor-Holdet

tæl alle Blade, alle Kviste,

du fanges dog til sidst med Liste.

Naturen er fortroldet

mer end selv jeg vidste.



Du kan ej udstaa disse øde Mure

og disse Veje, Gaarde, Lader, Skure

og Trær og Hegn, der intet synes sige,

indtil en Dag de allesammen skrige

et og det samme - - hvilke Tanker? hvilke?






Du tæller Blomstens Blade, Rosens Stilke.

Men selv har du ej levet, blomstret, foldet

dig ud - - - Du hader alt - - - du er fortroldet.