DEN SYVENDE DEEL.TROENS ENDE.


1. Om dette Livs Forfængelighed.


Nr. 246.



Du arme støv og jord, hvad bilder du dig ind,

Giør du en evighed af tiden i dit sind?

O ney! bedrag dig ey, du kand ey længe staae,

Og maa, før du det troer, med smerte undergaae.



2. See al den pragt, du har, og herlighed, du seer,

Hvor intet er det alt, en drøm og intet meer,

Som glasset brydes snart, og røgen drives bort,

Som græsset fældes, er det hastig med dig giort.



3. Hvor mangen prægtig stad og kongelig pallads

Er bleven til en ørk og rørdrums hvile-plads.

Hvor mangen kæmpe-arm og kronet hovet saae

Man i elendighed og vee at undergaae.



4. Dit skiønne ansigt med sin røde rosen-kind,

Hvor hastig er det sort og stinkende og blind?

Dit ranke friske liv omsider tager af,

Fortørres, bukker sig og segner i sin graf.



5. Dit guld som andet støv tit bliver vidt bortstrød,

Den længe sanket mynt er ofte snart forød,

Hvor tit foer vinden bort med saadant flyve-sand,

Man veed ey hvor det blev i verdens vide land.

Nr. 246. J1-7.3, 3:hovet]hoved J1.6-7.3, 4:vee]væ J1-3.4, 2:det]den J1-7,trykfejl. 4, 4:graf]grav J4-7.5, 1:bortstrød]bortstrødt J4-7.5, 2:snart]snarr J1;forød]forødt J4-7.5, 3:saadant]saadan J1.

- - -

Overskrift:Forfængelighed] forgængelighed, værdiløshed, tomhed.

Nr. 246.Oversættelse. Du schnöder staub und erd', was bildest du dir ein?, forfatter?, Schr. s. 1324. - 1, 1:støv og jord] om mennesket, 1. Mos. 2, 7; 1. Kor. 15, 47 flg. - 1, 2: Forestiller du dig, at din levetid skal vare evigt?. - 1, 3:staae] bestå, være til. - 2, 2:hvor intet er det alt] hvor er det dog altsammen ingenting! - 2, 4:med dig giort] forbi med dig. - 3, 2: Es. 34, 11; Zef. 2, 14. - 4, 3:liv] vistnok = legeme, orig.: dem grader starcker leib.








6. Saa farer verden bort med hendes herlighed,

Jo meer hun stiger op, jo mere gaaer hun ned,

Saa længe holdt det iis, saa længe laae den snee,

Og det, der følger paa, er jammer, nød og vee.



7. Nu fule orme-sæk, saa faaer du da vel troe,

At du ey ene skal paa jorden evig boe,

Skriv verdens herlighed blant dine nuller ind,

Korsfæst dit kiød og blod, og bryd dit stolte sind.



8. Betænk hvad hun er lang, den store evighed,

Bereed dig til din død, hun slaaer dig, før du veed.

Giør got og bedre dig, at du paa dommens dag

Skal ey beskæmmes, men der staae med vunden sag.



9. Opløft din siel til Gud, og kast dit hele sind,

Med hvad du haver, paa hans milde hierte ind.

Forelsk dig i ham, kydsk, bedrøvet for ham vær,

Hvor salig den, som har Gud over alting kier.


2. Om Døden og Opstandelsen.


Nr. 247.

Mel. Dagen viger og etc.



Allevegne hvor jeg vanker

Jeg min JEsum har i tanker,

Hvor jeg ligger, sidder, gaaer,

Efter ham min længsel staaer.

8, 1:hvad]hvor J7.

Nr. 247.J1-7.

- - -

6, 1:saa] således;hendes] sin. - 6, 2: Jo højere det går opad i verden, des dybere bliver faldet. - 6, 3:det iis] den is. - 7, 1:fule] rådne, hæslige. - 7, 2:ene] modsat alle andre. - 7, 3: Billedet er Brorsons. - 7, 4:korsfæst dit kiød og blod] Gal. 5, 24. - 8, 2:slaaer] rammer. -9, 3:kydsk] vel at forstå ud fra det bibelske billede af Herren som ægtemanden; frafald fra ham ses som hor, Hos. 1, 2; 3, 1, og verdsligsindede kristne kaldes »horkvinder«, Jak. 4, 4 (nu gengivet ved »utro«);kydskbetyder da: fri for al utroskab mod Herren.bedrøvet for ham] om inderlig længsel efter ham.

Nr. 247.Oversættelse. Allenthalben wo ich gehe, A. Fritsch (?), Schr. s. 1339.








2. Bort fra verdens land at ile,

Mæt af møye, hiem til hvile,

Jeg er reyse-færdig til,

Naar min søde JEsus vil.



3. Naar jeg med ham skal regiere,

I det høye triumphere,

O hvor vil jeg være glad

I den gyldne engle-stad.



4. O hvor vil jeg mig da glæde,

Naar min JEsus mig vil klæde,

Føre ind paa himlens slot,

O hvad vil det være got.



5. Da skal mund og hierte klinge,

Med min Frelser lof at bringe,

Blant udvaltes sang og lyd,

I Guds englers selskabs fryd.



6. Der er livet ufortrøden,

Fri fra synden, fri fra døden,

O hvor vil jeg være froe

I Guds englers samqvems roe.


Nr. 248.



Den tiid gaaer an, som JEsus selv har sat,

Da al min vee skal sige mig god nat,

Far vel, far vel, du onde verdens stad,

Mit fængsel, Gud skee lof, nu skilles ad.

Nr. 248. J1-7.1, 2:vee]væ J1-3.

- - -

2, 1-3: At ile bort... er jeg rejsefærdig til. - 3, 1: Rom. 5, 17; 2. Tim. 2, 12; Joh. Åb. 3, 21. - 3, 4: Joh. Åb. 21, 18. - 4, 2: Joh. Åb. 3, 5; 7, 9. - 6, 1:ufortrøden] uden bekymring eller sorg. - 6, 4:roe] glæde.

Nr. 248.Oversættelse. Die Zeit geht an, die JEsus hat bestimmt, J. Scheffler, Schr. s. 1342. Salmen er omdigtet af Grundtvig til »Den nærmer sig, den Time forudsat«. - 1, 1:gaaer an] begynder;sat] bestemt. - 1, 2:god nat] i ældre sprog almindelig afskedshilsen = farvel. - 1, 4:skilles ad] brister, åbner sig.








2. Kom nu, min siel, nu vil vi derhen gaae,

hvor lammet og hans troe udvalde staae,

Vi ville gaae med Zions flok i rad,

Som er u-endelig i JEsu glad.



3. Velsignet vær evindelig min dag,

Da jeg gaaer ud fra kroppens skiul og tag,

Som hindrer mig, det dødelige leer,

At jeg, Guds søn, dit ansigt ikke seer.



4. O JEsu, du mit liv i dødens nat,

Min ven, naar jeg af alting er forladt,

Min aand med magt ansøgning hos dig giør,

Ach luk mig op den skiønne himlens dør.



5. Jeg giver dig af gandske hierte hen

Det, som du har fra døden løst igien,

Tag sielen, naar den arme krop er død,

Udi din haand og milde JEsu skiød.



6. Du est mit maal, min ende, roes og priis,

Min middel-punct, mit søde paradiis.

I dig min roe alleneste bestaaer,

Og derfor al min længsel til dig gaaer.



7. Ach, ach, hvor haardt jeg længes efter dig,

Kom dog, mit liv, min glæde, kom til mig,

Tøv ikke, kom, at hente sielen brat

Til livets lys fra denne verdens nat.



8. Jeg længes med umættelig attraae,

Af JEsu selv et evigt kys at faae.

Min aand, i dig forelsket, er fra mig

Som borte, og alt reyst hen efter dig.

5, 2:løst igien]løst, igien J2-3.6, 1:est]er J6-7.6, 2:middel-punct]mittel pund J2-3.7, 1:haardt]hart J2-3.

- - -

2, 2: Joh. Åb. 14, 1. - 3, 1:min dag] om dødsdagen. - 3, 4: jfr. 2. Kor. 5, 6. - 5, 2:det, som du har... løst igien] der menes vel sjælen, jfr. Ap. G. 7, 59;løst igien] genløst, frigjort, orig.: was du erlös't. - 6, 2:middel-punct] midtpunkt. - 8, 2: Højs. 1, 2.








9. Dog vil jeg ey selvraadig hvad jeg vil,

Men seer paa dig, og gierne bier til

Den rette stund, naar jeg engang skal staae

Ved JEsu haand med livets krone paa.


Nr. 249.

Mel. Nu hviler Mark og Enge etc.



Nu, Gud skee lof, at stunden

Er sød og bliid oprunden,

Jeg gaaer til paradiis.

Forældre tør ey klage,

Men til min grav ledsage

Mig hen med HErrens lof og priis.



2. Hvor kand Gud bedre giøre,

End mig fra verden føre,

Som er saa synde-fuld,

Hver hvo ey her har hiemme,

Dens fiendskab maa fornemme,

Indtil man legges hen i muld.



3. Det er de sidste dage,

Da trængsel, vee og plage

Med vælde bryder frem.

Mig river Gud i tide

Fra verdens storm til side,

Og fører mig saa deylig hiem.



4. Min tiid var her kun stakket,

Som hvad i gaaer blev snakket,

Men nu begynder ret

Nr. 249.J1-7.2, 4:hver hvo]hver som J7.2, 6:man]den J7.3, 2:vee]væ J1-3.

- - -

9, 4: Jak. 1, 12; Joh. Åb. 2, 10.

Nr. 249.Oversættelse. GOtt lob! die stund' ist kommen, J. Heermann, Schr. s. 1347. Den talende i salmen er det døende eller døde barn, som trøster sine forældre. - 1, 4:tør] har lov til. - 2, 1:hvor] hvordan. - 2, 4:hvo] som. - 3, 1:de sidste dage] før Herrens genkomst. - 4, 2: Udtryk for tidens korthed: blot som den samtale, der blev ført i går, jfr. Sl. 90, 4.








Min himle-leve-maade,

Hvor synd og død og vaade

Er i al evighed forgiet.



5. Gud haster bort med sine

Fra denne verdens pine,

De frommes græde-dal,

Et snart og saligt ende

Er snart at faae i hænde

Sin arv i himlens fryde-sal.



6. Hvor ofte ey forførtes

Et barn, hvorom der hørtes

Et Gud opofret sind,

Den onde verden rekker

Sit snare-garn, og trekker

Saa mange hierter til sig ind.



7. Nu maa hun snarer stille,

Mig skal hun ikke drille

Og giøre meer fortred.

Hvor kand hun den anfegte

Som blant udvaltes slægte

Er med fuldkommenhed beklæd.



8. Før var jeg eders glæde,

Nu sørge I og græde,

Da jeg er vel forvart,

Naar I det ret betragte,

Og, hvad Gud giør, høyt agte,

Skal eders taarer tørres snart.

8, 4:betragte]betragter J1-3.8, 5:agte]agter J1-3(J1: høyagter).

- - -

4, 6:forgiet] glemt. - 5, 4-6: En tidlig og salig død er ensbetydende med tidligt at få himlens glæde i eje. - 5, 6:arv] Ap. G. 20, 32; 1. Pet. 1, 4. - 6, 2-3: et barn, hvorom man hørte, at det havde et fromt sind. - 6, 4-5:rekker sit snare-garn] udbreder sit garn som en snare. - 7, 1: Lad nu blot verden opstille snarer. - 7, 2:drille] bedrage. - 7, 5:slægte] slægter.








9. Gud eene tiden deler,

Hand baade slaaer og heler,

Hand kiender lidt og stort,

Som intet ont bestemte,

Og intet got forglemte.

Alt hvad hand giør, er herligt giort.



10. Naar I skal see mig træde

For Gud i brude-klæde,

Med livets krone paa,

Med seyrens skiønne palmer,

Med himlens fryde-psalmer,

For lammet ynde-fuld at staae.



11. Da skal I eder fryde,

Og begge to fortryde,

At I for mig har grædt,

Vel den! som i Guds ville

Sig overgiver stille,

Hans hierte vist vil blive let.



12. Far vel, jeg afsked tager,

Den sorg, som I nu smager,

Vil andre flere skee,

Gud eder selv ledsage,

Saa skal vi uden klage

Hver andre snart for thronen see.

9, 6:herligt]herlig J1-3.11, 4:ville]villie J1.11, 5:overgiver]over giver J3.

- - -

V. 9 har hos Brorson vundet en kraft og dristighed, som langt overgår originalen; i denne hedder det: GOtt zählet alle stunden, Er schlägt und heilet wunden, Er kennet jedermann: Nichts ist ja je geschehen, Was er nicht vor gesehen; Und was er thut, ist wohl gethan. - 9, 1:tiden deler] om inddelingen af tiden i afsnit af medgang og modgang, jfr. Sl. 31, 16; Prædk. 3, 1 flg.; Dan. 2, 21; Ap. G. 17, 26. - 9, 2: 5. Mos. 32, 39; Job 5, 18; Hos. 6, 1;slaaer] sårer. - 9, 3:lidt] om de små ting i livet. - 9, 4:som] går tilbage på Gud; i virkeligheden er det som oftere hos Brorson brugt = han. - 9, 6: jfr. Mk. 7, 37 og ordsproget: »Hvad Gud gør, er vel gjort« (Peder Syv). - 10, 1:naarindleder en forsætning; eftersætningen kommer meddai 11, 1; tænk komma efter 10, 6. - 10, 2:brude-klæde] Brorsons udtryk; orig.: in weisser seide. - 10, 3: Jak. 1, 12; Joh. Åb. 2, 10. - 10, 4: Joh. Åb. 7, 9.







Nr. 250.

Mel. Hvad min Gud vil etc.

Eller: Vor troe kand giennem etc.



Saa kom, forønskte dødens stund,

Som ender al min møye,

Jeg seer i denne syndens grund

Op efter Zions høye,

Forønskte død, kom hastig frem,

Jeg smertelig forlanger,

At komme snart i flok med dem,

Som for Guds throne pranger.



2. I svage lemmer grue vel

Paa død og grav at tænke,

Ja og den himmel-givne siel

Kand, uden sig at krænke,

Tit ikke sige sit god nat,

Snart er hun vel til mode,

Snart er det anderledes fat,

Sligt føle tit de gode.



3. Dog for min JEsu kierlighed

Skal al min frygt forsvinde,

Lad mig i døden synkes ned,

Der skal jeg JEsum finde,

Der finder jeg og holder dig,

Og favner tusind gange,

Der er det just, min JEsus mig

Saa liflig vil undfange.

Nr. 250. J1-7.1, 1:dødens]dødsens J1.1, 3:syndens]syndsens J1.2, 8:føle]føler J1.3, 8:liflig]livlig J1.

- - -

Nr. 250.Oversættelse. So komm', geliebte todes-stund, J. J. Schütz?, Schr. s. 1371. Salmen handler om sjælens salighed efter døden, v. 1-6, og om legemets opstandelse på den yderste dag, v. 7-11. - 1, 3:i denne syndens grund] her i det dybe, hvor synden hersker dvs. her på jorden. - 1, 4:Zions høye] betegnelse for himlen, se Svane-Sang, nr. XIX, 1, 1-2; Joh. Åb. 14, 1 jfr.himlens høye, Guds himles høye, nr. 29, 4, 7; 44, 3, 1; 71, 7, 12; 75, 1, 8. - 1, 6:forlanger] begærer, længes efter. - 1, 8:pranger] stråler. - 2, 1:I svage lemmer] om legemet, modsat sjælen, 1. 3 flg. - 2, 3:og] endogså;himmel-givne] som har overgivet sig til himlen dvs. til Gud. - 2, 4:uden sig at krænke] uden at føle smerte. - 2, 5:god nat] se under nr. 248, 1, 2. - 3, 3:synkes] sænkes. - 3, 5:holder dig] holder dig fast. - 3, 8:undfange] modtage.








4. Saa døer jeg ey i denne død,

Thi JEsus i mig lever,

Og efter det udstandne stød

I evig glæde svever,

Hos livets blide strøm og elv,

I salighedens sæde,

Hvor herlighedens Gud er selv

Min trøst, min soel og glæde.



5. Til livet gik du ey forbi,

Men lige giennem døden,

Saa bliver jo den samme sti

Til himlen mig fornøden,

Det sidste trin til himlens land

Er døden for de fromme,

Er hovedet i himle-stand,

Hvor kand hans lem omkomme.



6. Forsag da ey, mit svage sind,

Lad kroppens aske vige,

Slip, hvad der vil i graven ind,

Lad jord til jord kun blive,

Din siel paa den udstandne striid

I Herrens haand skal hvile,

Og indtil evig, evig tiid

I himlens ynde smile.



7. Basunen i Guds domsdags skye

Skal sanke dem tilhobe,

Hver siel skal faae sin krop paa ny,

Hver been og blode-draabe,

4, 5:livets]livsens J1.5, 1:til]thi J1;ey forbi]og forbi J1;orig. til l. 1-2: Der hertzog meines lebens ist Durch tod zum leben gangen. 7, 1:domsdags]domdags J1-3,jfr. nr. 236, 12, 3.

- - -

4, 2: Gal. 2, 20. - 4, 3:stød] modgang. - 4, 4:svever] orig.: ist dort ein ewig schweben. Som subjekt tilsveverer underforstået »jeg« fra 1. 1. - 4, 5: jfr. Joh. Åb. 22, 1. - 5, 1:livet] det evige liv;du] Jesus. - 5, 1-2: Tanken er:ey forbi(dvs. uden om) døden,men giennemden. - 5, 7:hovedet] Jesus, Ef. 5, 23;himlestand] himmelsk tilstand. - 5, 8:hans lem] den kristne, Ef. 5, 30. - 6, 1:forsage] tabe modet. - 6, 2:vige] forsvinde. - 6, 4: 1. Mos. 3, 19; Prædk. 12, 7. - 6, 5-6: Lk. 23, 46; Ap. G. 7, 59;paa] efter. - 6, 8:ynde] skønhed el. måske yndest, jfr. nr. 1, 1, 6. - 7, 1: Mt. 24, 31; 1. Kor. 15, 52; 1. Thess. 4, 16.








Da støvet for Guds riges stoel,

Saa deylige, saa mange,

Langt meer end himlens middags-soel

Forunderlig skal prange.



8. Hos dig din dødlighed kun døer,

Du selv est u-beskaaren.

Og kroppen bliver skiøn og føer

Og nye til himlen baaren,

Thi hvad man her i støvet saaer,

Og maa i graven stinke,

Det skal, naar det igien opstaaer,

Med himmel-straaler blinke.



9. Saa gaaer, I svage lemmer! ned

I gravens skiød at sove,

I skal staae op i herlighed

Guds Majestæt at love,

Ja der skal eder samme hud,

I her har haft, beklæde,

I skal med samme øyne Gud

Da see i evig glæde.



10. Den jeg har her i troen tient,

Skal ey mit støv forgiette,

Men faae det op af graven hent

Og blant Guds engler sette,

O søde Gud, hvor vil hun dig

Da skue ret, mit øye,

Hvor vil min mund u-endelig

Din kierlighed ophøye.

7, 7:himlens]hendes J1-2.8, 2:est]er J6-7.10, 3:faae]faar J1,faaer J2-3.10, 4:engler]engle J1.

- - -

7, 5-6:støvet] menneskene, forklaret ved appositionen saadeylige, saa mange. - 8, 3: Fil. 3, 21;føer] uden men, rask. - 8, 4:baaren] født, orig.: himmlisch neu gebohren. - 8, 5-6:hvader objekt forsaaer, subjekt tilmaa. - 8, 5-8 og 9, 3: 1. Kor. 15, 42-43. - 9, 5-8: jfr. Job 19, 26-27. - 10, 3:hent] hentet. - 10, 5-6:hun] forklaret vedmit øye.








11. Gud selv vil med sit ansigt mig

Evindelig fornøye,

Hans eget lys forunderlig

Skal glimre for mit øye,

Hvad vil jeg da vel sige, naar

Guds helgene sig skynde,

For thronen mig ved haanden faaer,

Og lammets sang begynde.


3. Om den yderste Dom og Verdens Ende.


Nr. 251.

Mel. Af høyheden oprunden er.



Op! op! I folk paa jordens kreds,

O vaager op dog allesteds,

Herud af syndens slumme,

Hvi sove I, hvor er det fat,

Da verdens endes mørke nat,

Og dommens dag vil komme,

Smyk dig,

Hastig,

Tiden endes,

Verden brændes,

Himlen ruser,

Dommedagens skye alt suser.



2. Op, søvnig christenhed, paa vagt,

Thi dommeren med tordens magt

Om midnats tiid vil møde,

11, 7:faaer]faae J1.11, 8:sang]sag J1-2.

Nr. 251. J1-7.1, 4:sove]sover J1.

- - -

11, 2:fornøye] se under nr. 6, 1, 2. - 11, 8:lammets sang] Joh. Åb. 15, 3, jfr. Svane-Sang nr. LXIV, 3, 12.

Nr. 251.Oversættelse. Auf! auf! und lass't uns wachsam seyn, forfatter?, Schr. s. 1379. - 1, 2:vaager op] vågn op. - 1, 3:slumme] slummer. - 1, 10: 2. Pet. 3, 10. - 1, 11:ruser] skrider (braser) sammen, som en hvælving, jfr. nr. 259, 6, 4; orig. l. 12: es kracht schon des himmels-veste. - 1, 12: Mt. 24, 30. - 2, 3: Mt. 25, 6.








Vel den! som sig bereder her,

Og ret har haft sin JEsum kier,

Den skal hand ey forstøde,

Hvo ey

Den vey

Følge vilde

Og for silde

Det vil kiende,

Hand maa evig, evig brænde.



3. Ach, ach! hvor vil I der bestaae,

Som frekke her i synden gaae,

Og HErrens ret forvende,

Naar I skal frem af eders grav,

Og legge regenskabet af,

Hvad vil det faae for ende,

Langt ud

Fra Gud

Skal I stødes

Bort, og nødes

Ind at ligge

Hos den rige mand at tigge.



4. Strax lukkes himlens døre til,

Hvor meget man end banke vil,

Man bør dog staae der ude,

Da skal I hen med satan gaae,

Hos de fordømte ligge saa

I evig baand og knude,

Hvor der

Da er

Graad og jammer

I de flammer

4, 1:døre]dørre J3. 6-7.

- - -

3, 1:hvor] hvordan. - 3, 3:forvende] forvanske. - 3, 4-5: Joh. 5, 28-29. - 3, 11-12: Meningen er: at ligge hos den rige mand i pinestedet for ligesom han at tigge om en råbe vand, Lk. 16, 23-24. - 4, 1-3: Lk. 13, 25-27.








Af den hede

Evig brændende Guds vrede.



5. For Guds i himlen skyld da seer

Dog til, at I ey sove meer

I verdens synde-glæde,

Naar hendes korte lyst forgaaer,

I da med JEsu sande faar

Frimodig frem kand træde,

Naar Guds

Doms buds

Torden kommer,

Verdens sommer

Ende tager,

I da ind i himlen drager.



6. Hvor det livsaligste Guds lam

Er deres skiul, som elskte ham,

Som grundig sig omvendte,

Som stode fast i troens striid,

Og deres ædle naadens tiid

Til salighed anvendte,

Det tal

Det skal

Da bestige

Magt og rige

I det høye,

Evig sig i Gud fornøye.



7. Ach, søde JEsu, kom dog brat,

Kast verden over ende, at

Vi snart dig see og tale,

Hielp, JEsu, at vi vist maae naae

Den herlighed, med dig at gaae

5, 1:himlen]himlens J1.5, 2:sove]sover J1.5, 4:hendes]fiendes J1.5, 8:buds]Guds J1.6, 2:elskte]elske J4-7.

- - -

5, 5:JEsu sande faar] Joh. 10, 27-28. - 5, 8:doms bud] domsbudskab. - 6, 4: 1. Tim. 6, 12; 2. Tim. 4, 7. - 6, 5:ædle] kostelige. - 6, 7:tal] antal, om en bestemt skare mennesker. - 6, 9:bestige] stige op til. - 7, 3:dig...tale] tale med dig, jfr. nr. 218, 10, 8.








I himlens fryde-sale,

Hvor sig

Liflig

Høre lade

Alle glade

Himmelgiester,

Guds propheter, konger, præster.



8. Hent os fra denne græde-dal

Til dines flok i frydens sal,

Hvor engle-cither røres,

Hvor der er evig harpe-klang,

Hvor glæden har sin fulde gang,

Hvor tre gang hellig høres,

Det verk

Saa stærk,

Saa eendrægtig

Og saa mægtig

Alle drive,

Naar de Gud al ære give.



9. Naar Frelseren saa mild vil gaae

Og sette livets krone paa

De hvide-klædte skarer,

Naar de gaae ind med ham i fryd

Med himmelske basuners lyd,

Naar Gud sig aabenbarer,

Naar man

Da kand

Jubilere,

Triumphere,

Uden ende,

Da maa verden evig brænde.

7, 8:liflig]livlig J1.8, 3:cither]cithar J1.8, 11:drive]driver J1.8, 12:give]giver J1.9, 3:de hvide-klædte skarer]den hvide-klædde skare J2;det samme har skullet stå iJ1,der ved trykfejl harskamforskare.

- - -

8, 4: Joh. Åb. 14, 2; 15, 2. - 8, 6: Es. 6, 3. - 8, 7:det verk] den lige omtalte lovsang. - 8, 8:stærk] stærkt. - 8, 11:drive] udøve. - 9, 2: Jak. 1, 12; Joh. Åb. 2, 10. - 9, 3: Joh. Åb. 3, 4; 7, 9. - 9, 12: Brorson har ændret slutningslinien fra originalens: gute nacht du welt-getümmel.






Nr. 252.

Mel. Hiertelig mig nu længes.



I Jomfruer, I kloge,

O! tænder lamper, seer,

Hvor det i verdens kroge

Nu mørknes meer og meer,

Vor brudgom er opstanden,

Og kommer med en fart,

Op! vaager med hinanden,

Nu er det midnat snart.



2. Giør hver sin lampe færdig,

At man kand rede staae,

Og vorde agtet værdig

Med Brudgommen at gaae,

Thi Zions vægtre raabe:

Vor Brudgom nu er nær,

Begegner ham til hobe

I troens fryde-fær.



3. I Jomfruer, saa mange

Som ere ved forstand,

O kommer at undfange

Vor søde Frelsermand,

See himlens aabne porte

Og brylluppet bereed,

Hand ikke langt er borte,

Som heder Zions fred.



4. Ney, snart kun op at møde,

Hand er, nu er hand her,

Seer figentræets grøde,

At sommeren er nær,

Nr. 252. J1-7.2, 3:værdig]færdig J1.2, 5:vægtre]vægter J1-3.2, 8:fryde-fær]fryde-færd J4-7.

- - -

Nr. 252.Oversættelse. Ermuntert euch ihr frommen, L. Laurenti, Schr. s. 1383. Salmen er bygget over lignelsen om brudejomfruerne, Mt. 25, 1-13. - 2, 5-6: jfr. Es. 52, 8. - 2, 7:begegner] mød. - 3, 3:undfange] modtage. - 3, 8:heder] hedder, - 4, 1:snart] hurtig. - 4, 3-4: Mt. 24, 32-33.








Seer hvor saa klar frembryder

Den røde aften-skye,

Som os den dag betyder,

Naar al vor nat maa flye.



5. Bort derfor søvnens taage!

Hvo vaager, hand er viis,

En hver, som ey vil vaage,

Skal føle vredens riis,

Fordervelse og plagen,

De, som tilbedet har

Dyrs-billedet og dragen,

Thi vreden er saa svar.



6. Men møder ham, I fromme!

Med fryd og glæde-sang,

Vor sorrigs tiid er omme,

Lad klagen gaae sin gang,

O seer dog fryde-stunden,

Som bærer kronen frem,

Nu er den snart oprunden,

Som henter bruden hiem.



7. I, som med JEsu lide

I denne græde-dal,

Skal efter sorgens tide

Faae fryd i tusind tal,

Da skal I med regiere,

Hvo kand vel det forstaae,

Og evig triumphere

Med ærens krone paa.



5, 4:vredens]verdens J1.5, 7:dyrs-billedet]dyrs billede J1,dyrs billedet J2-3.

- - -

4, 5-8: jfr. Mt. 16, 2-3. - 5, 2:hvo] hvem der. - 5, 6-8:dyrs-billedet] Dyret er Antikrist, hvis billede verdensmenneskene bringes til at tilbede, Joh. Åb. 13, 1 flg. 15; 14, 9. 11;dragen] djævelen, Joh. Åb. 12, 9; 13, 4;vreden] Guds vrede, Joh. Åb. 14, 10;svar] tung, forfærdelig. - 6, 4:gaae sin gang] gå sin vej, høre op. - 6, 7:den]= fryde-stunden, l. 5. - 7, 5: 2. Tim. 2, 12;med] med Jesus.








8. Her er de palme-grene

I deres haand, som vandt,

Her er de raske bene,

Hvis kraft tilforne svandt,

Her er de skiønne vange,

Som efter vinter saa

Livsalige og mange

I himmel-grøde staae.



9. Her er for alle stæder

Den stad Jerusalem,

Hvor HErrens arv sig glæder

Til der at komme hiem,

Der er de gyldne gader,

Der er den bryllups-sal,

Hvor bruden sig nedlader

I deylig rosen-dal.



10. O JEsu, lad det komme

Dog snart dertil engang,

At alle dine fromme

Maae møde dig med sang,

Giør, JEsu! snart en ende

Paa dines haarde striid,

Og lad min lampe brænde

Til min forløsnings-tiid.


4. Om Saligheden og det evige Liv.


Nr. 253.

Mel. Hiertelig mig nu længes.



Een draabe kun at smage

Af himmeriges lyst,

8, 5:vange]gange J1.

Overskrift:Saligheden]Salighed J1;evige]ævige J1.

Nr. 253. J1-7.

- - -

8, 1: Joh. Åb. 7, 9. - 8, 3-4: Es. 35, 6. - 9, 1:for] frem for. - 9, 2: Joh. Åb. 21, 10. - 9, 3:HErrens arv] Herrens folk, Sl. 28, 9; 33, 12. - 9, 5: Joh. Åb. 21, 21.

Nr. 253.Oversættelse. Ein tröpflein von den reben, E. Francisci, Schr. s. 1398.








Kand hiertet meer indtage

End hele verdens høst

Og strømme fuld af glæde,

Hvo himlen have vil,

Hand under fødder træde,

Hvad verden sigter til.



2. Hvo der kun maatte skue

Et blink af dig, vor GUd,

Hvor vilde din formue,

O! verden! da see ud,

Hvor sort og fæl og syndig

Som Babel, ørk og nat,

Saa liflig og saa yndig

Og herlig er min skat.



3. Den sande GUd at skue

Er salighedens stand,

Og paradises drue

At kiende GUd og mand,

Dig Abraham saa saare

I verdens fremmed boe

Har søgt med længsels taare,

Du varst hans A og O.



4. Det giorde Jakob lystig

Da kampen alt var skeet,

Hand sagde glad og trøstig:

GUds ansigt har jeg seet.

1, 7:træde]træder J1.2, 2:et]en J2-7,vel trykfejl. 2, 7:saa liflig og saa yndig]saa liflig saa yndig J1.3, 7:søgt]høst J1-2.3, 8:varst]var J6-7.4, 1:giorde]giorte J1-3.

- - -

1, 8:sigter til] har til formål. - 2, 2:et blink] et glimt. - 2, 3:formue] rigdom. - 2, 6:Babel] den ugudelige verdensstad, Joh. Åb. 14, 8; 17, 5. - 3, 2:stand] tilstand. - 3, 3-4: At kende Kristus (GUd og mand) erparadises druedvs. paradisets største herlighed. - 3, 5-8: Abraham længtes efter at få Kristus (dig) at se, Joh. 8, 56. - 3, 8:A og O] alfa og omega, det første og sidste bogstav i det græske alfabet, Joh. Åb. 22, 13. - V. 4 skildrer den herlighed, det er at se Gud: det var oplevelsen deraf, som gjorde Jakob så frydefuld (lystig) efter hans nattekamp med Herren (1. Mos. 32, 24-30), l. 1-4; og det var synet af Gud, som efterlod den blændende glans på Moses' ansigt (2. Mos. 34, 29-35), l. 5-8.








Man kunde ey fordrage

At see paa Mosis hud,

Da hand i nogle dage

Nu havde seet sin GUd.



5. Du, de udvaldes glæde,

Og meget store løn,

Hvad er din boligs sæde

Saa deylig og saa skiøn!

Der maa vel findes freden

Og alle hierter lee,

Hvor Guddoms-lifligheden

Skinbarlig er at see.



6. O lys, som evig brænder!

O evig varend' høst,

Som ey forandring kiender,

O liflig selskabs lyst,

At GUd og engler kalde

Os til sig ind i sal,

Og alle GUds udvalde

Saa høyt velsignes skal!



7. Nye frugter altid giver

Fuldkommen kierlighed,

Som uden ende bliver

Af hendes fylde ved:

GUd u-ophørlig priset

Paa evighedens stoel,

Hand selv i paradiset

Er sine rosers soel.

5, 6:alle hierter lee]alle glade lee J1-2,jfr. nr. 73, 6, 10; 76, 4, 6; 236, 16, 3; Svane-Sang, nr. XXXIV, 3, 1; XXXXIX, 3, 6.

- - -

4, 5:fordrage] udholde. - 5, 3:hvad] hvor. - 5, 8:skinbarlig] åbenbart. - 7, 1-2:kierligheder subjekt,frugterobjekt. - 7, 3-4: som hører tilfrugteri l. 1; frugterne vedbliver evigt at vokse frem af kærlighedens fylde. - 7, 5-6 siger, hvori frugterne består. - 7, 6:stoel] trone. - 7, 8:sine roser] de frelste mennesker, jfr. nr. 81, 1, 1; 225, 4, 4 flg.; roser er Brorsons udtryk, orig.: seiner bluhmen sonne.








8. Hans lys skal hiertet fryde,

Hans balsoms honnings saft

Skal sielen overgyde

Med livets høye kraft,

Hvor kand der noget feyle

I hellighedens trin,

Hvor sielen sig kand speyle

I HErrens eget skin?



9. Hvad ønsker du for gave?

Det skal du finde der,

Og i dig see og have

Din GUd saa sød og nær,

Hvem agter meer det fine

Af guld og af juveel,

GUd selv vil boe i sine,

Og hand er deres deel.



10. Naar skal jeg eengang finde

Til dette frydens slot?

O var jeg alt derinde!

Hvad havde jeg da got?

Mit øye fælder taare,

Dem vilt du ey forsmaae,

Det længes nu saa saare,

At see dit ansigt paa.


Nr. 254.

Mel. Af høyheden oprunden er.



Er det saaledes, eller skeer

Mig det i synen, at jeg seer

8, 2:honnings]honning J7.10, 6:vilt]vil J6-7.

Nr.254.J1-7.1, 2:i synen]i siunen J1-3.

- - -

8, 5:feyle] mangle. - 8, 6:i hellighedens trin] på hellighedens vej. - 9, 3-4. 7: Joh. 14, 23. - 9, 8:deel] ejendom, Sl. 73, 26. - 10, 4: hvor havde jeg det da godt! - 10, 5:taare] flertal af taar.

Nr. 254.Oversættelse. Ist's? oder ist mein geist entzückt?, A. Fritsch?, Schr. s. 1401. - 1, 2:isynen] i et syn.








GUds himles aabne dørre,

GUd selv paa thronen seer min aand,

Og Sønnen hos hans høyre haand,

Som vil vor graad aftørre.

O saa!

Slaaer paa

Harpe-strænge

Skarp og længe,

Synger! spiller!

JEsus al vor jammer stiller.



2. Jeg seer, at hand giør alting nye,

Og bruden til ham uden skye

I dyre silke træder.

Den klædning er af evigt guld,

Som himlen er af stierner fuld,

O hvilke brude-klæder!

Seer hvor

Hvert chor

Cherubiner,

Seraphiner,

Frem i smykke,

Ønsker bruden høyt til lykke.



3. O hvilken glæde bruden har,

Hvor skinner hun saa reen og klar,

Som solen i GUds rige,

Man fører hende fuld af stads

Hen ind i evigheds pallads,

Til thronen at bestige.

Plagen,

Klagen,

Solens hede,

Tordens vrede

1, 3:dørre]døre J4-5.1, 11:synger]siunger J1-3.2, 3:dyre]dybe J1.2, 6:hvilke brude-klæder]hvilket brude-klæde J1.

- - -

1, 6: Joh. Åb. 7, 17; 21, 4. - 1, 10:skarp] om harpens særegne klang, jfr. Svane-Sang, nr. LXIII, 2, 10; orig.: Spielt auf scharffen Davids harffen. - 2, 1: Joh. Åb. 21, 5. - 2, 2:skye] ængstelse. - 2, 9:cherubiner] keruber, 1. Mos. 3, 24; Sl. 18, 11; 80, 2. - 2, 10:seraphiner] serafer, Es. 6, 2 flg.








Er forsvunden,

Lammet haver overvunden.



4. Hun smager livets strømmes hav,

Her tørres hendes taare af,

GUd selv vil boe hos hende.

Hun er hans folk, hand hendes GUd,

Hand gaaer med dennem ind og ud,

Den lyst har ingen ende.

Seer, hvor

GUd boer

Høy og herlig,

Mild og kierlig

Uden ende,

Hos de syndre, sig omvende.



5. Hvor herlig er Jerusalem!

Den himmel-slægt! GUd boer i dem,

Og de i ham saa glade,

Hvad der vil ind, skal være reent,

Hvad syndigt er, forvendt, gemeent,

I svovlens pøl maa bade.

Rene

Stene

Gandske dummes

Af de frommes

Lys, som funkler

Meer end jaspis og karbunkler.



6. Den stad har ingen soel behov,

Og maanens lys har og forlov,

Thi deres soel er lammet.

Her skinner HErrens herlighed,

4, 12:sig omvende]som omvende J1.5, 4:hvad der]hvo der J1.

- - -

3, 12:overvunden] sejret. - 4, 1: Joh. Åb. 22, 1. - 4, 2-4: Joh. Åb. 21, 3-4. - 5, 2-3: Joh. 14, 20; 17, 21-23. - 5, 4-6: Joh. Åb. 21, 27. 8. - 5, 8:stene] ædelstene. - 5, 9:dummes] fordunkles. - V. 6: Joh. Åb. 21, 23-25. - 6, 2:har forlov] er fritaget for at gøre tjeneste.








Og kongerne skal lystes ved

At vorde her annammet.

Al nat

Er plat

Her forsvunden,

Overvunden,

Striid er borte,

Her er altid aabne porte.



7. Fra stolen flyder livets aae,

Som midt paa gaden vande maae

De træer med livets grene,

Som har om aaret tolv gang frugt,

Og bladene, som blive brugt,

Til folkets sundhed tiene.

O! vand,

Som kand

Svend og fyrste,

Naar de tørste,

Naar de smage,

Med GUds himles fryd indtage.



8. Hvad er den verden nye og rar,

Som GUd os forbeholden har,

Til evig fryd og pleye,

O! JEsu, du har og et sted

I dette Zion mig bered,

Saa lad mig det dog eye,

Vend da

Mig fra

Jordens hytter,

At jeg flytter

Med min længsel

Daglig hiem fra verdens fængsel.

6, 5:lystes]lyses J1.8, 5:bered]beredt J4-7.8, 6:dog]og J1-3,se 1. bind, s. XIX.

- - -

6, 5:lystes] glæde sig. - 7, 1-6: Joh. Åb. 22, 1-2. - 7, 1:stolen] tronen. - 8, 1:hvad] hvor;rar] sjælden, herlig. - 8, 3:pleye] vederkvægelse, jfr. nr. 47, 3, 8; 78, 8, 5. - 8, 4-5: Joh. 14, 2.





5. Om den evige Fordømmelse.


Nr. 255.

Mel. Nu hviler mark etc.



I sikre folk paa jorden!

O seer, hvor vredens torden

Dog trekker op i skye!

Seer dog, hvor de skal brænde,

Som sig fra GUd bortvende,

Og ikke vil fra synden flye!



2. Gaaer med mig i det dybe,

Seer de fordømte krybe

I deres pines stand,

I saadan vee og smerte,

Som ingen mund og hierte

Udsige og begribe kand.



3. Du siger: jeg vil æde,

Din spise er at græde,

Din hunger evig staaer.

Du tørster uden ende,

Og ingen vil dig sende

I evighed den mindste taar.



4. Naar du paa klæder tænker,

Med pølen man bestænker

Dig, som en helved-giest.

Forbandelsen og flammen

Slaaer over dig tilsammen,

Dog bliver nøgen, som du est.



5. Du vilde boe som førre,

Nu ingen anden dørre

End helvedes du seer.

Nr. 255. J1-7.2, 4:vee]væ J1-3.3, 5:vil dig]dig vil J1.

- - -

Nr. 255.Oversættelse. Kommt her ihr menschen-kinder, J. Rist, Schr. s. 1417. - 3, 5-6: Lk. 16, 24 flg. - 4, 6 og 7, 6: underforstået subjekt »du«! - 5, 1:førre] før.








I hendes fæle grunde

For de fordømte hunde

Er evig jammerlig qvarteer.



6. Du vilde gierne være,

Som før, i stand og ære,

Nu bør dig skam og last.

Nu er din stand, at lide

Forsmædelse, og vide,

At du har skændig GUd forkast.



7. Hvad lof bør den vel have,

Som sig har giort til slave

Af den urene aand?

GUd tog dig an i daaben,

Og himlen stod dig aaben,

Dog gav dig hen i satans haand.



8. Din gamle selskabs glæde,

I verdens lyst at træde,

Er ikke meer at faae;

Men der i dødens rige

Er satan selv din lige.

Det er jo s vart at tænke paa.



9. De skulde dig forbande,

Naar de i pølen lande,

Som du har her forført.

De skulde om dig storme,

Som basiliske-orme,

De, som du har til synd oprørt.



10. De, som gik her tilhaabe,

At drikke og at daabe

Paa mangt vellystigt sted,

6, 3:bør]bær J2.10, 1:tilhaabe]tilhobe J4-7.

- - -

5, 4:grunde] dybder. - 5, 5:hunde] Joh. Åb. 22, 15. - 5, 6:qvarteer] opholdssted. - 6, 3:bør dig] tilkommer dig. - 8, 5:lige] ligemand, her vel: stalbroder. - 9, 1. 4:skulde] skulle (skal). - 9, 5:basiliske-orme] slanger. - 9, 6:oprørt] ophidset. - 10, 1:gik tilhaabe] gik sammen. - 10, 2:af] for at;daabe] larme, rase, svire, jfr. Svange-Sang, nr. VIII, 3, 9.








Skal der hverandre bide,

Som galne hunde slide,

Ja, var det mueligt, led fra led.



11. De, som i gode dage

Tilsammen ride, jage,

I verdens syndig iid,

De skal tilsammen svede

I de fordømtes hede

Og u-ophørlig jagt og striid.



12. Her kand os let betage

En smerte, at vi klage

Og skrige vee og ach,

En byld, en steen, en kolde

Kand trykke, knuge, holde

Os fast i smerte dag fra dag.



13. Hvad mener du, hvorledes

At de ved livet kedes,

Hvor alle piners magt

Er kast paa een tilhaabe,

Hvor saadan siel maa raabe,

I al fortvilelse, forsagt.



14. De øyne vellyst-tændte,

Som andre siele vendte

I verdens lyster ind,

Hvor vil de der sig svømme

I tusind taare-strømme,

At de har her havt syn og sind!



15. De øren, de som priser

Og elsker hore-viser,

Forsager livets ord,

11, 1:i gode dage]med gode dage J1-2,orig.: bey guten tagen. 13, 4:tilhaabe]tilhobe J4-7.13, 6:fortvilelse]fortvivlelse J1-3.

- - -

12, 2:at] så at. - 12, 4:kolde] koldfeber. - 14, 2:vendte] forførte. - 14, 4:sig svømme] svømme. - 14, 6:at] fordi;sind] sans, betegner det samme somsyn; orig. l. 5-6: Doch wird es sie verdriessen, Dasz sie nicht seynd gewesen blind, - 15, 3:forsager] fornægter, siger nej til.








Skal skrekkes med at taale

Sig selv og andre skraale

I denne grumme evig mord.



16. Din egen stank du ikke

Kand taale der at drikke,

Dog faaer du andres med,

En evig helved-galde

Vil dig i munden falde

Til ubeskrivelig fortred.



17. Hvor ilden dig vil gløde,

Hvor satan dig vil støde,

Er over al forstand.

Ja alle dievle-munde

De vilde, om de kunde,

Dig slide smaa som møl og sand.



18. Ach GUd! da vil man raabe:

Saa falder dog tilhaabe

I bierge paa os ned.

Vee dem, som der skal brænde!

Vel dem, som det kand kiende,

Og søge sielens salighed!


En Morgen-Psalme.Nr. 256.

Mel. Chrysillis, du mit hiertes guld.



See dagen bryder frem med magt,

Giør himlen lys igien,

Og driver mørket hen.

Op hierte paa din morgen-vagt!

18, 2:tilhaabe]tilhobe J4-7.18, 4:vee]væ J1-3.

Nr. 256.J1-7.Varianter fra en håndskreven form bliver meddelt i et tillæg. Melodiangivelse:hiertes]Verdens J7,således i Kingos digt.

- - -

16, 2:drikke] indånde. - 16, 6:fortred] ubehag, modbydelighed. - 17, 6:møl] muld, støv. - 18, 2-3: Hos. 10, 8; Lk. 23, 30; Joh. Åb. 6, 16. - 18, 5:kiende] indse.

Nr. 256.Original. Ikke blot versemål og melodi er hentet fra Kingos Chrysillisvise; men Brorsons digt viser også i ordvalg m. m. påvirkning fra denne.








Lad ingen trygheds blund

Formørke naadens stund;

Hierte, tag

Denne dag

Vel i agt, og tænk derpaa,

Mueligt seer

Aldrig meer

Dine øyne soel opstaae.

Hvor mangen morgen-rød

Var inden aften død,

Og i et øyeblik

Sin afskeed fik!

Hvad hielper øynene

Den lyse dag at see,

Naar sielen vandrer blind

I tiden ind?



2. Kom morgen-røde rosen-skiøn!

Giør himlen lys og blaa,

At mørket vige maa!

Min morgen-røde er GUds søn,

Hans vunders røde glands

Forfrisker sind og sands,

JEsu død

Purpur-rød

Giør mig Sielen himmel-blaa,

At mit sind

Kiger ind,

Hvor jeg skal for thronen staae.

Den dug, som over alt

Paa græs og urter faldt,

2, 9:giør mig Sielen]giør mit hierte J1-2.

- - -

1, 5:trygheds blund] om åndelig søvn i verdslig tryghed, jfr. nr. 19, 1, 7; på en anden måde brugestryg i3, 13, hvor det betegner den tillidsfulde hvile i troen. - 1, 7-9:tag denne dag vel i agt] lad den ikke gå upåagtet hen, brug den ret. - 1, 13-14:morgen-røder adjektiv. Meningen er: Hvor mangen, som om morgenen var rød dvs. sund, var død inden aften. - 1, 17-18:hvad hielper øynene den lyse dag at see] hvad hjælper det, at øjnene ser den lyse dag. - 2, 3, 10:at] så at. - 2, 12: Joh. Åb. 7, 9.








At væde bierg og dal,

Ey svinde skal,

Før jeg i JEsu blod

Forfrisket har mit mood

Og ret bedugget faaer

Udi hans saar.



3. Ach det forfrisker al min tiid,

Naar jeg til sengen gaaer,

Naar jeg igien opstaaer,

Det giør min morgen-stund saa bliid,

Det skyder glæder ind

Som straaler i mit sind,

At jeg veed,

Den, som leed

For mig, JEsus, er min skat,

At jeg paa

JEsum maa

Sikker bygge dag og nat.

Saa tryg jeg lagde mig,

Og sov saa sødelig,

Fordi mit hierte paa

Dit hierte laae;

Saa sund paa siel og krop

Saa glad jeg vogned op,

Og JEsu kys jeg fandt,

Før natten svandt.



4. Tak derfor, søde siele-ven!

For saadan tiids-fordriv,

At du er selv mit liv.

Mit liv jeg ofrer dig igien,

2, 18:mit]min J2-3.3, 5:glæder]glæde J1-2. 6-7.3, 9:JEsus]Jesu J1.

- - -

2, 15:at] for at. - 2, 18:mood] sind. - 2, 19: Som objekt er underforstået »mit mod«. - V. 3:det il. 1, l. 4 og l. 5 får sin forklaring vedati l. 7 og 10. -3, 6:straaler] sikkert substantiv. - 3, 15-16: fordi mit hjerte hvilede i din kærlighed. - 4, 3: Kol. 3, 4. - 4, 4:igien] vel = til gengæld.








Thi jeg vil idelig

I tiden leve dig.

Al min tiid,

Al min fliid

Giver jeg min Frelser-mand,

Og jo meer

Jeg dig seer,

Tændes jeg i saadan brand.

Ach straal i sielen ind,

Min soel! og giør mig blind

Til verdens lyst at see,

Saa skal det skee,

At hverken medgangs tiid

Ey heller kors og striid

Skal kunde hindre mig,

At elske dig.



5. Saa gaaer jeg da saa vel til freds

Hen i mit kald og stand,

At giøre hvad jeg kand.

Min JEsus føer mig allesteds

Ved haanden som sin bruud,

Hvor jeg gaaer ind og ud,

At jeg maa

Færdig staae

Hver minut at gaae herfra,

Siden hist

Gandske vist

Synge mit hallelujah.

Hallelujah! min trang

Gaaer bort ved tidens gang,

Gaaer dagen, min fortred

Gaaer ogsaa med:

5, 12:synge]siunge J1-3.

- - -

4, 6:leve dig] leve for dig, Rom. 14, 8, hvor det i ældre oversættelser hedder: »Dersom vi leve, leve vi Herren«. - 5, 4:føer] fører. - 5, 7:at] for at. - 5, 13:trang] trængsel. - 5, 15:fortred] modgang.








Som strømmen føre kand

Det tunge skib til land,

Saa fører tiden mig

Til himmerig.


En Aften-Psalme.Nr. 257.

Under samme Melodie.



Syng hierte! syng en aften-sang

Om den, der elsker dig,

Lad alting fryde sig.

Hvert suk skal give harpe-klang,

Det mindste aande-drag

Skal giøre cither-slag,

Sind og mood,

Liv og blod,

Og hvad i mig røres kand,

Fryder sig

Inderlig

I den søde Frelser-mand.

Naar jeg kun tænker paa

Den glæde jeg skal faae,

Naar jeg skal JEsum see

I himlene,

Strax utaalmodig er

Min længsel og begier,

At jeg dog eengang maa

Mit ønske naae.



2. Nu solen bag det mørke hav

Sin gylden straale-pragt

Nr. 257.J1-7.Varianter fra en håndskreven form bliver meddelt i et tillæg. 1, 1:syng]siung J1-3,to gange. 2, 2:gylden]gyldene J1.

- - -

Nr. 257.Original. - 1, 4. 6:harpe-klang, cither-slag] om lovsang, jfr. Svane-Sang, nr. XXXII, 4, 3-4. - 1, 7:mood] det samme som sind. - 2, 1. 4:nu] nu, da; hermed indledes to forsætninger; eftersætningen kommer meder mit muld o. s. v.i l. 7 flg.








Har ned i dvale lagt;

Nu verden mørknes som en grav,

Og jordens humle-boe

Er stille og i roe,

Er mit muld

Længsels fuld

Efter gravens hvile-stavn,

Thi mit sind

Haster ind

Til sin søde himmel-havn;

Ey, at min verdens trang

Er mig saa tung og lang,

Den jo er honning-sød

Ved JEsu død,

Ey, at den mørke nat

Kand giøre sielen mat,

Saa længe JEsu saar

Mig aaben staaer.



3. Men jeg vil til min JEsum hiem

I evighed at staae,

Og see hans ansigt paa,

Og skulde ey dit eget lem,

O JEsu! smertelig

Dog længes efter dig?

Seer en bruud

Ynksom ud

Efter hendes hierte-ven;

Skulde da

Jeg ey fra

Verden længes til dig hen?

2, 5:humle-boe]huule-boe J1.2, 13:ey, at]ej! at J2.

- - -

2, 5:jordens humle-boe] jordens uro om dagen lignes ved den summen af humlebierne, som høres ved humleboet (humlereden); til udtrykket jfr. nr. 57, 2, 3; 71, 9, 11; 86, 5, 11. - 2, 7:mit muld] om legemet, jfr. 1. Mos. 2, 7. - 2, 9:hvilestavn] hvilested. - 2, 13. 17:ey, at] ikke sådan at forstå, at; ellereyer udråbsordet ej!, i ældre tid brugt som misbilligelse: »jeg må skamme mig, at«. - 2, 13:trang] trængsel. - 3, 4:dit eget lem] Ef. 5, 30. - 3, 8:ynksom] smerteligt længselsfuld.








Jeg bier gierne, til

Du selv mig hente vil,

Den tiid, jeg leve maa,

Skal snart forgaae.

Jeg ved min senge-stok

Har meer end glæde nok,

At jeg kand tænke paa

Mit sidste straa.



4. Saa leg dig, søvne-tunge krop,

Tak verden gandske af,

Og hviil som i din graf,

Din JEsus dig skal vække op,

Om ey før, dog eengang

Ved Guds basunes klang.

Far og vel,

Du min siel!

I din JEsu søde favn,

Der er trøst,

Der er lyst,

Nu god nat i JEsu navn.

Den tiid er snart forbi,

At du skalt vorde frie

Fra kroppens fængsle-tvang,

At gaae din gang

Til lammets brude-sal,

Til tusind englers tal,

Til din udvalde skat.

God nat! god nat!

3, 13:jeg bier]dog bier J1.4, 3:graf]grav J2. 4-7.4, 14:skalt]skal J6-7.

- - -

3, 17:senge-stok] sengefjæl, sengekant. - 3, 19:at] fordi. - 4, 2:tak af] sig farvel til. - 4, 6:ved Guds basunes klang] på den yderste dag, Mt. 24, 31; 1. Kor 15, 52; 1. Thess. 4, 16. - 4, 11:lyst] glæde. - 4, 14:at] til at. - 4, 16:at] for at. - 4, 19:

din udvalde skat] Jesus som brudgommen.