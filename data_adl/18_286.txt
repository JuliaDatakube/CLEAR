DE SØEBLAAE BLIK.



I

Hun saae paa mig, og hendes Blik

Ligned en Indsøe blaa -

Voverne kom og Voverne gik,

I Dybet en Himmel laae.



II

En Himmel, som lokked med Magt, med Magt,

Som rev Beskueren hen,

En Afgrund med alle Stjernernes Pragt,

Som ei slap sit Bytte igjen.



III

Som viste en fristende Verden frem,

Ætherisk og kjølig og klar,

Et drømmerisk svævende Englehjem,

Alt under det bølgende Glar.



IV

Som lovede Alt, hvad loves kan,

Hvad Hjertet stunder til,

Hvad Haffruen loved Min Fiskermand

Ved Bølgernes falske Spil.



V

Jeg maatte, jeg maatte i Bølgerne døe -

Jeg slugte de smægtende Blik,

Og snart begrov mig den bølgende Søe,

Min Sands og min Samling forgik.






VI

Hun smulte dertil, med rolige Blik,

Som i Maaneskin smiler et Hav,

Hue ændsede ei, at en Sjæl forgik,

Og at hendes Blik var en Grav.