VIBilleddyrkelsen



Din Tilbeders høitudstrakte Hænder

Til Olympen, Lilla, ei dig bær,

Gienskin af min Lue er det Skiær,

Som saa herligt om din Tinding brænder.



For den første Skiønhed kun antænder

Anende, sig alt mit Hierte her,

Stolte, du kun Billedstøtten er

Jeg i henrykt Dyrkelse omspænder.






Mens jeg ved den stille Himmelglands

Dig min skabende Begeistring laaner,

Troer, at digUraniaindvaaner.



Lilla, dog af hendes Stiernekrands,

Ved hvis Straaler selv Daimonen daaner,

Kun et Glimt omspille tør min Sands.