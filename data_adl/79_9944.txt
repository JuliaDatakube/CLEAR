Es kann nicht so bleiben.Vise tilegnet Seeren i Altona.(1797.)

Mel.: Kommer hvo som komme kan.



Kom, min Ven! og klink og drik!

Schirach vegetere!

han, som Aand af Skæbnen fik

til at profetere!

Hvo er den, som nu ej tror

Mandens tit gjentagne Ord:

"Es kann nicht so bleiben."



Mantua som Klippen stod,

der er svær at vælte,

trodsed Buonapartes Mod

og hans Broderhelte,

Schirach, se Noten S 372.






faldt til sidst dog i hans Magt,

thi vor Schirach havde sagt:

"Es kann nicht so bleiben."



Buonaparte! bliv kun ved

Sejr paa Sejr at vinde!

Snart skal Ørnen betle Fred,

Krig og Mord forsvinde!

Har ej Altonas Profet

ofte sagt og længe set:

"Es kann nicht so bleiben."



Du, som fordum Diomed,

Tysklands Mars har saaret,*)

saaret i sit Bæltested

tæt ved selve Laaret;

og som Mars, son skraalte Frands,

gaa kun fort i samme Dans!

"Es kann nicht so bleiben!"



Kejserinden, Venus lig,

fik et Saar, der svier,

da du fræk tilegned dig

hendes Broderier.**)

Venus græd, Marie med,

dog det bliver ej derved -

"Es kann nicht so bleiben."



Hug nu af Hans Hellighed

glat det højre Øre!

*) Dersom højstærede Ven har læst Homer, saa véd De, at Diomedes i den trojanske Krig saarede Mars oven for Bæltestedet, saa at han, efter Homers egne Ord, skraalte, og Venus i Haanden, saa at hun græd

**) De véd dog, højstærede, at Kejserinden selv allernaadigst har broderet det nwnske Frikorpses Fane, som Buonaparte var uhøflig nok til allerunderdanigst at erobre?






det er Gjengjæld, som du véd;

Malchi Aand dig røre!

og trods Vatikanens List,

vis det skjønne Rom til sidst:

"Es kann nicht so bleiben."



Klinker, Venner! denne Skaal

Buonapartes være!

Morderbly og Morderstaal

ej hans Traad afskære!

Gid han snart erobre Fred!

Jorden juble skal derved:

"Es kann nicht so bleiben."