Epigrammer



Øhlenschlæger

Gud ham og hans Begeistring skiærme!

Til ham jeg end bestandig haaber;

Thi der er flere Kræfter i hans Bærme,

End i de andres Første-Draaber.



L. Heiberg

Al Ære værd er - -s Poetik,

Men intet mod et af hans Frues Blik.






Andersen

Hans er en grumme flau Maneer -

Men yderst yndet, som du seer.



Ingemans Romaner

Tidt saaes blandt Nyrenberger-Varer

Lackeerte Riddere med Skræk,

Men med et saadant Sirups Overtræk

Saaes aldrig forhen Træ-Husarer.



Molbech

Gjenvordighed i Elskovs Sager

Har gjort ham bleg og mager,

Og Hjertets lille Lue

Gik ud engang han nøs af Snue.



Christian Winther

Ham - Gud give

Jeg kunde naae i det Naive!



Hertz

Ved dennes Dirlili jeg med Tullin istemmed:

Gud! hvilken Citharklang fra en Spædlemmet!



Grundtvig

Apollo rørte dig den Time

Du hørte op at leverrime.



Metrik

Saadan versificeres? Hør,

Den Ironi er alt for tør.