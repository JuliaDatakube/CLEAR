CANTATE.(MUSIKALSK SPØG.)

»Hoc ridere meum, tam nil, nullâ tibi vendo Iliade.«



Persius.

»Il y a un dieu pour les ivrognes.«



Proverbes de Salomon II.



ENKELT DAMESTEMME.

Død er nuJesper!

Til sidste Vesper

Han spiste to Glas Grog

Og dermed fik han Nok.

Halvt Flag paa Stangen!

Han er nu gaaet som Saamangen,

Med blussende, begeistret Kind,

Til Evigheden ind.

Afsyng nu Sangen!



CHORUS.

Kaster Perikum

Paa den Tabtes Grav!

Gyd over den en Draabe Rum

Og af Geneveren et Hav!

Og sætter paa hans Gravsteen blot det Minde,

Som Skifteretten i hans Vest kan finde:

En uqvitteert Viintapperregning!

Det er den skjønne, sanddrue Tegning,

Den eneste, der fuldelig kan hædre

Den herlige, men trætte Vandringsmand,

Som reiste nys til Lysets Land

Og sidder glad tilbænks hos drukne Fædre.

Der sidder stolt han! o! langt rød're

I Kammen, end han før var! Brødre!






O, sørger ei!

Han gik jo glad sin Vei -

Dideldumdey!



QVINTET MED CHOR.

O! planter Solbær paa den Plet,

Der gjemmer Vennens Støv, som mæt

Har lagt sig her til Hvile!

Og kast Vestindiens Guavabær

Henover ham, som meer ei er,

Dem elsked han dog fremfor Taarepile.



RECITATIV.

En mægtig Aand! som Løven vandrer ud

I Ørkenen, i stille Morgenstund

Forladende det kjære sultne Afkom

For Klo at fæste i det fede Bytte;

Den brøler høit, forfærder mindre Dyr,

De værge sig, vil ikke ned i Svælget

Paa det uhyre Dyr! forgjæves kæmpe

De Stakler - efterhaanden vandre de

Ned i mysteriøse Underverden!

Saaledes vandredJesperud hver Morgen,

Og hvor han saae en Kneipe aaben staae,

Der iled ind han som en fyrig Elsker,

Betragtende med Kjenderblik og Vellyst

Varieteterne paa Flaskehylden;

Med Fenrisulvens Glubskhed slugte han

De Sopkners Legio, ei ændsende,

Hvor meget end de kribled eller krabled.

Og Vægterne, som sad i Skjænkestuen,

Med Kaffekoppen vederqvægende

Det trivelige lille Legeme,






Beundrede Naturens sjældne Gaver

Og faldt, med udspiilt Øie, plat i Staver

Og hviskede fortroligt til hinanden:

»Ja!Jesper, det er, gale mig! dog Manden!«



EN TENORSTEMME.

Salluster og Livier,

Dem haded han som Pest;

Han tumlede sig bedst

I natlige Convivier;

Hans Skræk var lange Taler,

Hans Glæde Bacchanaler.



SEPTET.

Ei altid monneJespergaae

Med Fryd i skumle Jorderige:

Vi har hørt sanddrue Mænd at sige,

At tidt hans Pung stod saa paaminus,

At ei engang han kunde faae

Sig paa Credit en Skraa

Leveret ud fra Augustinus!



CHOR.

Fra Stjerners GlandspunktJesperhører

Vort Afskedsqvad og leer polisk:

Carlsvognen nu han kjører,

Med sikker Haand han Tømmen fører

Og har en ganske ny elysisk Pidsk!



TIL BACHUS.



I Viindamp til min Vugge kom

Gud Bachus med en Flaske Rom








Og holdt mig over Daaben.

Han mælte saa: »min bedste Dreng!



Udmærk Dig fra det andet Slæng,

Fra Plebs, fra Skidenhoben.«

Jeg stirred i hans gyldne Blik,

Jeg drak hans dunkle Luedrik,



Jeg elsked ham som Fader;

Og hvor jeg gik i Mulm og Nat,

Har aldrig han mig end forladt,

I Glød han Sjælen bader.



Han sendte mig to Engle ned,

Min Viintørst og min Munterhed, -

De blev ei Alle givet.

Lad Verden gaae sin skjæve Gang,



Giv mig blot Latter, Viin og Sang,

Da har jeg nok i Livet.

Styrt Verdner ned i Støv og Gruus,

Følg Du mig blot, min Genius,



Som holdt mig over Daaben!

Da skal Du see mig som din Præst

Blandt Drikkebrødre drikke bedst,

En Gud for Skidenhoben!