Høst



nu gyder Høsten sit gyldne Blod

og blodigt Guld over Skove.

De spejler sig stille i Sø og Flod.

Den blide, glidende Vove.



Se, Birken staar som det lyse Guld,

og Asken som gule Topaser.

Men grøn er Rønnen og tung og fuld

af røde Rubiner i Klaser.



Som blaagrøn Fløjel er Fyrrens Dragt

som Kobberet Grene og Stammer.

Men Granen staar i sin mørke Pragt

blandt Buskenes blegrøde Flammer.





Ah, Guld og Farver som aldrig før

mod Ætherens blegblaa Himmel.

rig er Somren den Stund, den dør,

saa lykkeør,

saa farvedrukken og svimmel.