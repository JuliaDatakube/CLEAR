CAMILLA

TENDIMUS IN ARCADIAM, TENDIMUS!



I

Det blæser koldt derude,

Paa Jorden ligger Løvet,

Gjennem Anden paa min Rude

Seer Skyen ind vemodig og bedrøvet;

Og da i Sjælen mig nu klart vil blive

Et Billed, som jeg elsker,

Saa vil et venligt Digt jeg eder skrive.



II

Vel er det for de Glade,

Men mere for de Kjære,

Hvem Taareperler bade,

For Alle vil det sagte Nynnen være,

En stille Sang, som kalder paa de Døde,

Paa alle visne Glæder,

Og stirrer i en falmet Aftenrøde.



III

Gudmund, saa heed en Sanger,

Der vandred med sin Cither;

Hvor Veien trang og lang er,

Der seer det friske Sind et Gyldengitter,

Bag hvilket Gud har sat de skjønne Roser

I Phantasiens Hauge;

Derind saae Gudmund, glemte alle Moser.



IV

Men hvo som Gudmund lærte

At aande Livets Varme






Og hvad hans Bryst begjærte

Af Lædskning sød i Kjærlighedens Arme,

Det var hans Kone, som ham fromt ledsaged,

Og sang for tætte Klynge,

Der lønned rigt, naar Sangen den behaged.



V

Omslynget var Mathilde

Af Sangens kjælne Aander;

I Klippeegn, den vilde,

Forsagte Barn sig jamrer og sig vaander,

Men sees et Lys, saa følger det dets Blinken,

Og banker høit paa Hytten:

Saa fulgte fordum hun sin Gudmunds Vinken.



VI

Forladt af Ven og Frænder

Med Faer og Moer i Graven,

Man intet Trofast kjender

Uden den Elskede og Vandringsstaven,

Og da nu Strengen klang de ømme Bønner,

Da gav hun Gudmund Haanden,

Og Kjærlighed steds Kjærlighe4 belønner.



VII

Hun bar den brune Cither,

Og under Hatteskyggen

Saa skjælmskfortrolig titter

Blaaøiet om til Manden, som paa Ryggen

Har alt hvad deres Nøisomhed behøver,

Og saa Guds vide Verden

Foran, og intet Savn, som dem bedrøver.






VIII

Da sang de høit paa Marken,

For Folk ved Egeroden,

og lystig nok paa Barken,

Der førte vaersomt dem langs ned af Floden;

Og frit sat over, ja vel og begavet,

Sprang begge ud paa Kysten

Med Tak til Gud at de var frelst fra Havet.



IX

Saa treen de i en Hytte,

Hvor bag den grønne Rude

Vel mangt et Bryst mon lytte

Paa Visen, Strengelegen vil bebude.

Og uden Løn de aldrig end forlode

Det Tag, hvor Armod boede:

De Armes Smiil for dem om Natten stode.



X

Saa mange Aar de flakked

Alt om i mange Lande,

Og henmod Aften lakked

Det nu paa Gudmunds brune Kind og Pande.

Afbleget ogsaa var Mathildes Ynde;

Selv hendes klare Stemme

Og Citheren meer sagte maatte nynne.



XI

Da de en Aften silde

(Fuldmaanen stod paa Himlen)

Kom fra et muntert Gilde,

Et Bondebryllup, hvor af Glæde Stimlen






Ei karrig havde lønnet deres Sange,

Og fro gik hjem til Staden,

En Klynken de fornam i Lundens Gange.



XII

Og blandt de mørke Grene

Stod noget Hvidt i Skoven.

Man skulde næsten mene.

Det var en mægtig Lilie, naar fraoven

Maanskinnet faldt ned paa de hvide Blade,

Der viftede i Vinden:

Gaae nærmere dog Gudmund ei kan lade.



XIII

Og see, i hvide Klæder

En lille Pige, klynkende

Ved Træet staaer og græder:

Gudmund taer hende paa sin Arm, sig ynkende,

Mathilde tørrer hendes vaade Øine,

Og kysser hendes Pande;

Snart Angst og Kuld fra Barnet ere fløine.



XIV

Og da den dunkle Stue

Nu holdt dem sluttet inde,

Paa Maanens blanke Lue

Den Lilles Blik de stedse monne finde:

"O, sagde hun, hvor smukt min Maane lyser!

Her staae dog ei de sorte,

De lange Mænd og puste saa jeg fryser."






XV

"De kom saa sagte, sagte,

Bagved de grønne Buske;

Paa Jorden de sig lagde

Og monne fælt i Tjørnekrattet ruske.

De baer min Moder bort i sorten Kiste -

Ak Gud! der er de atter!"

Her skreg hun høit, og hen mod Krogen viste.



XVI

Da nu, saa godt de kunde,

De havde Barnet trøstet,

Gik Gudmund hen at blunde;

Den Lille sad med Hænderne paa Brystet,

Med snehvidt Ansigt i de hvide Straaler;

Da meente atter vel Mathilde,

En Lilie lukked sine hvide Skaaler.



XVII

Sov sødt, sov sødt! hun sagde

Og paa den hvide Pude

Den lille Engel lagde,

Mens Maanen lyste klart fra Vindvets Rude.

Selv bad hun tyst sin Aftenbøn, og hviilte

Sig træt ved Barnets Side;

Alvorligt, blegt det laae, men aldrig smulte.



XVIII

Da næste Morgen titted

Den røde Sol bag Løvet,

Mathilde Barnet fritted,

Om dets Forældre, hvi det stod bedrøvet






I øde Skov og græd ved Nattetide;

Men Barnet tang, og intet

De om dets dunkle Skjæbne fik at vide.



XIX

Dog da hun skulde sige

Hvordan hun hed, saa peged

Hun fromt, den lille Pige,

Paa Kniplingsstrimlen, som om Brystet leged;

Og paa den fine Særk saae snart Mathilde

Var syet med lysblaa Silke:

"Camilla". - Stum, alvorlig stod den Lille.



XX

Da slog paa Strengens Gitter

Gudmund i Sanger-Duften,

Og fra den hule Cither

De rige Melodier sprang i Luften;

Mathildes Røst flød gjennem dem og bævede;

Da stirred lyst Camilla,

Et stille Rosenrødt om Kinden svævede.



XXI

Og Sangen lød om Lykke,

Den Fugl med flygtig Vinge,

Som gjerne dog vil bygge

Paa Armods Tag, og Huset Glæde bringe.

Som bliver Vintren over, naar man sætter

Lidt Grød paa Pinden for den,

Og synger deiligt i de mørke Nætter.






XXII

Som skjærmer Hyttens Vægge

For Ild og Storm, den bragende,

Som gjør, at Gud vil lægge

Velsignelse i hvert et Foretagende,

Som lader Kruus og Fad ei tomt og øde,

Naar de en stakkels Skabning

Til deres fromme Nøisomhed indbøde.



XXIII

Og derfor har de Strænge

Og Sangens søde Tone

Forkyndt hvad skjult alt længe

Laae dybt i Ømheds rosenrøde Krone:

At Himlen dem et lille Barn vil skjænke,

Og henrykt kan Mathilde

Den stakkels Fundne som sin Datter tænke.



XXIV

Hun skulde lære gribe

Musikens bløde Vinger,

Der med en Gyldenstribe

Hver Livets Neglik krusende omringer;

Der som en Due i hvert Hjerte flyver,

Olivenbladet henter;

Hvis Røst er Hjertets Røst, og aldrig lyver.



XXV

Hun skulde Englen være,

Som Sjælen længtes efter;

Hun skulde Tonen bære

Og styrke Digtets Rod med søde Kræfter;






Hun skulde mellem Mand og Hustru smile

Med Uskylds hvide Roser,

Sødtmindende om Himmeriges Hvile.



XXVI

Men ei hvadvibestemme

I Skjæbnens Bog staaer skrevet;

Og kan vi ydmyg glemme

Vor egen Villie, har vi dydig levet.

Bortvisner om vor Hytte Haabets Ranke,

Da skinner Stuen klarest,

Og stille sysler der den fromme Tanke.



XXVII

Camilla aldrig rørte

Quitarens Tone-Gynge,

Og heller aldrig hørte

Man hendes Stemme hæve sig og synge;

Det dunkle Blik laae dødt paa Strengens

Gitter,

Og Sangen skjult i Brystet,

Kun Taarer faldt ned i den stumme Cither.



XXVIII

Men nynnede Mathilde,

Naar Sorgen dem omdunklede,

De Rosenskyer milde

Den Bleges Kind omflød og Øiet funklede;

Og hvirvled ømt om Digtets Blomsterstengel

Musikkens varme Aande,

Da sprang hun om som en beruset Engel.






XXIX

Og Gudmunds lille Hytte

Var rig paa kjælne Sange,

Vilde ei Klagen bytte

For Glædes-Hymnen i de lyse Gange;

Vel Droslen slaaer og smeltende fra Dalen

Mod Solen dirrer Lærkesang,

Men kun i Mørket klukker Nattergalen.



XXX

Og sad de nu i Lunden

Omstimlet tæt af Klyngen,

Der henmod Aftenstunden

Fromt hørte deres Citherspil og Syngen,

Camilla gik paa Pladsen om, den grønne,

Og tog i spæde Hænder

Det blanke Sølv, ak, som skal Hjertet lønne.



XXXI

Hun lærte Perler hvide

Paa Silkesnoren trække,

De Blomster smaa og blide

Kunstziirlig om det klare Taft at lægge;

Og mangen Yngling kjøbte henrykt Baandet;

Thi hvad hans Hjerte skjulte,

Det, syntes ham, fra Perlen sagte aanded.



XXXII

Og sad Camilla stille

Med Perlerne i Skjødet,

Mens Gudmund og Mathilde

De smaae Duetter nynned; o da gløded






Den hvide Kind, da maatte Øiet tindre:

En Farve-Bue straalede

Som faldt en Regn af Graad i hendes Indre.



XXXIII

Som Barn alt Somre tretten

Camilla havde skued,

Og nu - Barndoms-Sonnetten

I hellig Eenfold samlende - fremlued

Den fjortende, og monne tyst afhylle

De hvide Hjerte-Blade:

Hvor yndig stod den ranke Lilie-Fylde!



XXXIV

Nu var da Tiden kommen,

Da hun, en from Præstinde,

I Elskovs-Helligdommen

Sit Myrrha skulde strøe paa Altret, binde

En Krands for Livet og en Krands for Døden,

En Krands, der aldrig visner,

Men blomstrer evignye som Morgenrøden.



XXXV

Da maatte det sig hænde

I stille Aftenskygger,

Hvor helst de gamle Venner,

Vort Hjerte og Naturen sagte trykker

Hinanden til det fulde Bryst, og græde,

At Gudmund og Mathilde

Ved Linderoden havde taget Sæde.






XXXVI

De Stjerner smaae og milde,

De drømte i det Himmelblaae;

I Træerne var det stille;

Blandt Dammens grønne Siv en Sølver-

strimmel laae,

Som havde Luna, der paa Skyen hviilte,

En Sløife tabt fra Barmen,

Og som om Bølgen kyste den og smulte.



XXXVII

Da stimled Folket sammen

Om Gudmund og Mathilde,

Og rundt om Lindestammen

De lytted paa Quitarrens Klang, den milde;

I Mørke sneg den sig bag Rosenhækken,

Med den de fromme Elskende;

Camilla sad og stirred ned i Bækken.



XXXVIII

En Mand, med Haaret dunkel

Om kummerfulde Miner,

Mod Stjernernes Karfunkel

Saae op fra Haugens hvælvede Jasminer,

Og sværmerisk med dem han syntes tale;

Da slog Gudmund sin Cither

Og mod Mathilde sang i Aftnens Svale:




1.

O du, lille grønne Pige,

Skovens underfulde, Fee;

Du som lærer Fuglen sige

Saligsødt sit ømme Vee;







2.

Du som lærer Fuglen sige,

Hvad ei Digteren formaaer;

Du som her i Skovens Rige

Helst dit gyldne Telt opslaaer.



3

Teltet vævet lyst og luftigt

Over Græs og grønne Straa,

Fiint og klart og amraduftig,

Med en Vimpel himmelblaa.



4

See de kjære Sangre alle,

Alle sove trygt i Lye;

Mørket boer i Skovens Halle,

Stjernen i den dunkle Sky e.



5

O du, lille grønne Pige,

Kom til mine Strenge ned!

Lær init indre Vee mig sige,

Lær mig synge Kjærlighed!



XXXIX

De sidste Toner bæved,

Og Taushed drog sin Aande;

Men omkring Mange svæved,

Deels klar som Solskin, deels af salig Vaande

Indsløret duftende, end Kjærligheden,

Hvis Saar usynlig bløder

Fra spæde Barndom af hos os herneden.







XL

Adspredet var alt Stimlen,

Og Sangerpairet ene;

Men stirrende mod Himlen

End Manden stod, alt bag de dunkle Grene.

Camilla sad, en snehvid Blomst, ved Bækken,

Med Maanskin paa sin Pande;

Med Roser og med Torne gynged Hækken.



XLI

Da nu af Haven iilte

Med Gudmund og Mathilde

Camilla ud, da smulte

Den dunkle Skikkelse, og vaersomt stille

Han fulgte deres Fjed til ringe Bolig,

Hvor snart med Sanger Gudmund

Albertus (saa han heed) blev varmfortrolig.



XLII

Tidt Sorgen er en Skygge

Til Qvægelse og Hvile,

Hvor vi, som bag en Hygge,

Kan skjærme os for Solens hede Pile;

Og derfor med det kummerfulde Hjerte

Tidt hellere vi leve

End med den Fryd, der veed af ingen Smerte.



XLIII

Albertus var saalunde

En kjølig Aftenskygge,

I den man fredsom kunde

Sit Hjertes Qval udaande, trolig bygge,







Og hos det fromme Sangerpar han vandt sig

En Drøm af svundne Straaler,

og de I hellig, hellig Dæmring fandt sig.



XLIV

Men hvad hans Sjæl holdt fangen,

Det var Camillas Ynde,

Et Billede paa Sangen,

Hvis søde Bliv Begeistringen maa nynne,

Før tonende den løfter sine Vinger.

Han Aanden var, den levende,

Der rører Æols-Harpen, saa den klinger.



XLV

Han holdt den Bleges Hænder

Tættrykket mellem sine;

Hans dunkle Øie brænder,

Saa Rosen rødmer, hvor en hvid Jasmine

For nylig duftende sit Blomster hæved.

Hans Fryd var længst i Graven,

Opstanden nu den ham imøde svæved.



XLVI

O, sagde han, min Lykke

Boer her i dette Øie;

Med disse Læber trykke

Sig Engle til min Mund, med dem sig bøie

En farvet Glorie omkring mit Hoved.

Camilla, o Camilla,

Dig har min Sjæl i Evighed trolove t.







XLVII

Men stum hun sad, den Engel,

Med Øine blaa og blide.

Kun Halsens ranke Stengel

Hun bøied mod hans Bryst, den Hellighvide!

Da kunde ei for Fryd Albertus dvæle,

Dybtanende han raabte:

Naar Vaaren kommer, vi for Altret knæle.



XLVIII

Og Vintren tegned sine

Blomster, de forunderlige,

Bag ved det blaae Gardine,

Som drømte den om Floras søde Rige.

Og Natten stod med sine Stjerner alle

Og lyste over Hytten,

Og Maanen skifted i den dunkle Halle.



XLIX

Men blegere Camille

Op til Albertus skued;

Hun var saa taus, saa stille;

Som Maanen gjennem Ætherskyen, lued

Heelsynlig næsten hendes Sjæl, den klare,

Igjennem Legem-Floret;

Kun Englens Vinger ei tilsyne vare.



L

Hun smulte aandeherlig

Til sine gode Venner;

Albertus bad saa kjærlig,

Mathilde sad og folded sine Hænder,







Og Gudmund saae vemodig paa Quitaren;

Den taug, og Alle taug de,

Som gik igjennem Kamret Engleskaren.



LI

Solstriber laae klartlysende

Paa Gulvets Sand, og Alle

Fornam de helliggysende

Høipsalmer fra den nære Kirkehalle.

Det lød saa sælsomt over Kirkegaarden

Som sade kjælne Genier

Paa Gravene og sang om Aiskeds-Taaren.



LII

Albertus tog med Bæven

Camillas Haand, og sagde:

Din stille Himmel-Svæven

Er stegen høit, min Brud, og end ei lagde

Du Haanden ømt i min, at slutte Pagten,

Hvis Spire groer mod Stjernerne

Fra Jordens lave Dal, hvor vi har lagt den.



LIII

Da rysted hun sit Hoved,

Den ædle hvide Lilie:

Dig har jeg ei trolovet,

O du min Ven, her paa den grønne Tilie.

Camilla, udbrød han med bitter Smerte,

Du elsked mig da aldrig?

O, sagde hun, en Anden har mit Hjerte!







LIV

Dig, Albert, dig han ligner,

Men dunkelt ei hans Haar er;

Saa lyse er hans Hi^er,

Og han har ingen, ingen bittre Taarer.

Min Yndlings Pande har ei dybe Rynker,

Som din, min arme, arme Ven;

Med ham mit Blik en Rosenrødme synker.



LV

Han kommer i mine Drømme,

Og skuer venlig paa mig;

Og Børn saa kjælne, ømme

Omkring ham staae og see huldsalig paa mig.

O skjøn min Elskte er som Morgenrøden;

Skal jeg da vel forlade ham?

Ei elske ham i Livet og i Døden?



LVI

O sæt dig hos mig stille,

Min fromme Ven, og lad mig

Fortælle om den milde

Den kjære Yndling, som i Drømme bad mig

At følge sig de søde, klare Veie,

Og som jeg trolig fulgte,

Og som jeg gav min hele Sjæl i Eie.



LVII

Og længe hun fortalte

I Ord saa kjærligglade;

Og alt som hun fortalte,

Den hvide Kind blev rød som Rosens Blade;







Og høiere blev hendes klare Stemme;

Tilsidst i Sang hun jubled,

Og Tonen strøm te ud fra Hjertets Gjemme.



LVIII

Retsom Svanen, den hvide,

Der aldrig, aldrig synger,

Førend just paa de Tide,

Naar Livet blidt i Døden sig forynger;

Saalunde ogsaa først sang sødt Camille,

Da Døden kom, en Engel klar,

Og Flugten hende bar i Æther-Stille.



LIX

Hun sine Øine lukked,

Og bort fra Hytten svæved;

Saa dybt Quitaren sukked,

Og taarekvalt den bløde Afsked bæved.

(O tusind, tusind Godnat, du kjære Engel!

O havde jeg et Rosentræe,

Jeg brød af Sorg dets bedste Blomsterstengel.)



LX

De hendes Grav udsmykked,

De græd saa mangen Taare;

Den arme Gudmund trykked

Mathildes Haand: O klag dog ei saa saare!

Albertus bedende laae dybthenbøiet,

Og mildere blev Hjertets Qval,

Og Sorgen smeltede i Graad fra Øiet.







LXI

Det var mod Aftenstunden,

Da Gudmund tog sin Cither;

Alt Maanen var oprunden,

Og straalte gjennem Klrkegaardens Gitter.

Mathilde sad hvor fordum sad Camilla,

Ved Arnens blege Lue;

Albertus sukked gjennem Aftnens Stille.



LXII

O Sang, du milde Gave -

Saa tænkte Gudmund - kjærlig

Du paa de sjunkne Grave

Strøer dine Blomster ned, og qvæger herlig

Det matte Bryst og dræber Mismods-Slangen;

O staae mig bi, at Følelsen

Sin Klage ømt kan aande ud i Sangen:



1

O vi sad omslynged her i Stuen,

Omkring Arnen sad vi Haand i Haand;

Rød og blaalig, grøn og gylden

Paa den dunkle Arne brændte Luen,

I vort Bryst var Sangens Aand.



2

O vi gik i Herrens store Have,

Saae den grønne Busk og Floden blaa;

I vort Øie fandt vi atter

Reen og klar Naturens milde Gave,

I vort Bryst en Himmel laae.







3

O vi sad i Maanskin under Løvet,

I den lille grønne Gaard vi sprang,

Leged Høgen efter Duen;

Livets Snog vi havde Braaden røvet,

I vort Bryst kun Freden sang.



4

O vi leged ret saa trolig sammen,

Da kom Døden, sagde: Høg erjeg,

Bort jeg røver eders Due!

Men vi andre sukked: Amen, Amen!

Thi mod Himlen gik dens Vei.



LXIII

Og da han havde sjunget,

Og alle tause sade,

Da Tonen var henklunget,

Kun Vinden raslede i Løvets Blade,

Da treen en gammel Kone ind ad Døre,

Beskeden hun dem hilste,

Og bad til hendes Ord at laane Øre:

Skjøn og ædel var Isaura,

Hendes Beilere saa mange;

Men af Alle vandt dog een kun

Skjøn Isauras fromme Hjerte.

Albert var kun den Udkaarne,

Albert stod i hendes Drømme,

Stod for hendes stille Ønsker.

Men til Slaget kaldte Krigens







Gjaldrende Trompet den Elskte.

Sorgfuld! var det slemme Budskab:

Død i Kampen er Albertus;

Graaden blev de skjønne Øines

Eneste og tro Veninde,

Sorgen havde ingen Klage,

Men desflere dybe Qvaler.

See, da bad de Frænder alle,

Fader bad og Moder kjære:

Elskov groer paa mange Stengier,

Visned een, o græd dog Ikke,

Tusind er der dog tilbage.

Vælg imellem dem, og kald den

Søde Lykke dig tilbage.

Saadan bad de kjære Frænder,

Saadan Fader, saadan Moder.

Skjøn Isaura bange vakled;

Nei, o nei! fra Hjertet jamred.

O men Alle bad saa venligt,

Skjøn Isauras Mod gav efter.

Og iblandt den stolte Klynge

Valgte hun en ædel Yngling,

Meente, Elskov kunde spire,

Skjøndt dens Rod var eengang saaret.

Ak, men dybt, sig dybt bedraget

Følte snart det arme Hjerte:

Svor du eengang evig Troskab,

O, hvi vakle da ved Graven?

Hvad der eentes, skal ei skilles,

Gjennem Jorden, gjennem Himlen

Snoer sig Kjærlighedens Lænke.

Kun Albertus Minde leved,







Elsket selv i fremmedt Favntag,

Kun Albertus Blik hun skued

I sin Ægteherres Øine,

Kun Albertus hende lønned

For den lange, lange Kummer.

Og den lille kjære Datter

Kaldte hun ved Navn Camilla,

Som var yndet mest af Albert.

Sørgende den feire Ungdom

Tabte sine skjønne Blade;

Hendes Mand til Søes bortreiste,

Ogsaa ham var Lykken mørknet,

Og hun saae ham aldrig mere.

Paa sin Dødsseng hun da kaldte

Paa den gamle tro Elisa,

Gav til hende sit Klenodie,

Ak, den lille kjære Datter,

Og gik kort derpaa til Himlen.

Og Elisa pleied Barnet

Med en Moders ømme Omhu

I sin Hyttes trange Armod.

Blegt var Barnet, lugt den Elskov,

Som det Livet havde skjænket,

O men skjønt som Kj ærligheden,

Der endnu i Mindets Drømme

Trøstede den arme Moder. -

Ak, men grumt Orkaner rase,

Selv hvor længe Freden boede.

Krigens vilde Flammer hærged

Vidt og bredt al Landets Egne.

Fra sin Hytte, fra sin Hjemstavn

Maatte brat Elisa flygte,







Maatte føre med sig Barnet,

Ak, det spæde, fine Blomster.

See, da greb en Tanke hende;

Længe kjemped hendes Hjerte;

Men det vise Raad fik Magten.

Og bag Skovens dunkle Stammer

Sat hun Barnet hen, det blege,

Selv i Skjul hun nærved lytted

Med beklemt og ængstligt Hjerte.

Og et Sangerpar langs Veien

Drog i from og ydmyg Glæde,

De medlidende tog Barnet

Med sig til den stille Bolig.

Gud! i dine Hænder lægger

Jeg fra nu af hende! - sukked

Syg og skjælvende Elisa,

Søgte selv et fattigt Huusly,

Leved der af milde Gaver.

Og Camilla nu opvoxde

I den fromme Sangerhytte

Til en huld og herlig Jomfru;

Ak, men Længslens skarpe Torne

Var fra Fødslen af for dybt alt

Trykket i det spæde Hjerte;

Knuppen maatte blidt sig aabne,

Maatte dufte al sin Aande,

Derpaa steg den til sin Hjemstavn.



O I Ædle! Eder var det,

Som Camilla huldt opfostred;

Selv jeg er den gamle Lise,

Græder for den kjære Døde.







LXIV

Saa talte hun, og iilte

I Mørket fra de Studsende;

Albertus sælsomt smulte.

Strøg Lokkerne fra Kinden bort, den blussende :

O, raabte han, du havde Ret, Camille,

Dig kaldte yngre Elsker;

Din Moder ventedmigi Himlens Stille.



LXV

Og indtil Tiden kommer,

Der kalder mig til eder,

I Mindets visne Blommer

Sødtgrædende om Vemods Fryd jeg leder;

Og pleier eder, o I hulde Venner! -

Og Gudmund og Mathilde,

De gav ham rørte deres fromme Hænder.