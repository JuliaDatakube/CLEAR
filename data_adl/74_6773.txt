Opfarten til Upsal.(Et Dagbogsblad fra Studentermødet i Juni 1875.)



Frisk afsted, med Sang og Klang!

Sæt machinen kun i Gang!

Kort Farvel til Slægt og Venner,

Rejsen den er ej saa lang!

Ej, saa vi skal træffes her, -

Lutter Venner fjernt og nær!

Der erPloug, og der erBille, -

ikke ilde Selskab her!

Barfod!Velmødt med Kokarde paa Huen!

Længe leve Ungdomsluen,

Held vor glade Færd!



Vaj nu Dannebrog fra Stavn,

Malmöaabner os sin Favn!

Frem mod Banegaardens Sfærer,

Søen tærer som en Ravn!

Kolde Varer, varme Ord, -

kun et Holdt, og saa ombord!

Broderlig fordeelt i Baasen,

sætter Kaasen vi mod Nord.

Lundagårdhilser, og snart os forlyster

Øresundets Dobbeltrøster

i et skjønne Kor.



Aften i den grønne Park,

Myldren som i Noahs Ark!

Men lidt Søvn maa vi ha'e reddet,

væk mig med et lille Spark!






Vægtren tuder som en Hund,

altid dog en Smule Blund, -

Tak fordenGang, vi maa rulle!

Hils de hulde flickor kun!

- Der har viAsk'en! - I Lundagårds Linde,

Tak for Fartens første Minde, -

nu mod Odins Lund!



Ringsjömed sin Bøgelund

hviler som i Morgenblund;

men med Bøgen faaer det Ende,

vi kan kjende Sverigs Grund!

Klippen blotter os sit Bryst,

hvilken Aas, hvor solbelyst!

Røde Fyrr blandt hvide Birke,

som en Kirkegaard saa tyst!

Hil Jer, ISmålandetsblaanende Øjne, -

var vi ikke saa forfløjne,

blev vi her med Lyst!



Alfvesta, et heelt Kvarteer!

Her er Smørrebrød med meer, -

kan De skaffe os lidt Kaffe?

Tyve Øre - se så der!

Hvor vi nu tog paa med Et!

hvor vor Hest maa være svedt,

som den render, som den brænder,

godt at den skal puste lidt!

Säfsjömed Væde! OgNässj'ömed Æde!

Sidebanen vi betræde,

derer lige hedt!






Lille vakreAneby,

Dig vi bør en Fane sy,

for din Punsch og for dit lette,

saare nette Granely!

Ny Stationer, - atter fort!

Hurra: Indkvarteringskort!

just i Antal som vort Mandtal, -

hvor er Wandal? Svundet bort?

-Linköping, Tak!»Onkel Adam«skall lefva!

Skade kun, for os som Eva

Paradis var kort!



Fremad! - Saa Hurra! »Hvorfor?«

Denneköping, det erNorrl

Find din Vært, og nip til Saften,

denne Aften den er vor!

Gjæstfri Stad ved Søens Barm,

med den friske Vandfaldslarm,

med dit Skoleslot paa Bakken,

Dig skal Takken bringes varm!

Strömsholmenvinker med Blus og med Boller,

og det yngste Norden holder

Holmgang uden Harm.



Se Godmorgen, frisk og glad!

Frem igjen i Bunterad!

Saa Farvel, Norrkoping leve!

Tak Du gjæveLiljeblad!

Holla, vi blev Tre i Dag,

vi fik Fjeldfolk under Tag!

De er med os fra imorges,






op medNorgesgamle Flag!

Landskabet her maa I Nordmænd da elske,

- ret som i det Søndenfjeldske,

kun i mindre Drag!



RaskCathrinehohnforbi!

»Her er ellers Spisen!«

Gjern kun Du med hele Suiten

Appetiten, det vil vi!

- Sol, hvor Du er mild og rund!

Jeg er smeltet mange Pund!

Sparreholm, i dine Skove

gad jeg sove mig et Blund!

Gnästa!Velkommen I dampende Gryder!

Her er Lax for tørre Jyder,

Flasker uden Bund!



Velbekomme, En og Hver!

Nu til Vejrs paa Højen der!

Vore Sang're er paa Pletten,

med Kvartetten alt i Færd.

Hvilken Lejr paa Bakkens Hæng,

som en blomsterbroget Eng:

Hvide Møsser, norske Luer,

Silkehuer - Alt iflæng!

Hør nu hvor Tonerne rulle mod Søen,

smelte hen i sagte Døen

som en Harpes Streng.



Men det piber infernalsk;

var det a, saa var det falsk!






Hesten slider i sin Strikke,

den er ikke musikalsk!

Allemand i Jer Koupee, -

hej, Sektionen Nummer tre!

Frem mod Stockholm l det skal lønne

sig den skjønne Stad at see!

- Her erSödertelje!og nu kan Du vælge,

Kringler eller pepparkakor?

Kringler, maa jeg be'e!



Hvad var det? En Tunnelvæg!

Klippen knustes som et Æg!

Her er snevert nok at fare,

vogt nu bare Barfods Skjæg!

Men det lysner som i Gry,

vi er midt iStockholmsBy!

Seer Du Spiret? Ja derhenne, -

og af Mennesker en Sky!

Nej, hvor de vifte fra Tag og fra Huse!

Paa Stationen ind vi bruse, -

Vips, saa bort paany!



Blev vi flere Vogne? Kors,

alle dem fraHelsingfors!

Men vor Damphest, maa jeg sige,

er et lige lydigt Hors!

- Gjør paa Kringlerne nu Kaal,

tøm din Rejseflaske - Skaal!

OverUp landsjevne Vider

Toget glider som en Aal!

Nej, hvor jeg seer ud! Lad mig laane din Børste!






Med det Første, med det Første

er vi ved vort Maal!



Seer I Fyrisaaen hist?

Der erUpsal, det er vist!

»Held da Sommeren og Stunden,«

Odinslunden er som sidst!

Nu tør Ingen være træt,

Hurra, Hurra l - det var ret!

Her det sneer med hvide Møsser,

og det drysser med Buket!

Broderlig Varme i Ynglingebarme!

Her er Maalet, - spring i Baalet,

Krakes unge Ætt!