SØRGE-CANTATE OPFØRT PAAWALK. COLLEGII AUDITORIODEN 14 OCTOBER 1776.I ANLEDNING AF COLLEGII EPHORIHR. ETATS-RAADCHRISTIAN HORREBOWSDØD


FOR PARENTATIONEN



FLYER! blege Stierner flyer! o Nat - og Himmel,

Min Vens Fortrolige, Hans Hiertes Tanke,

Indsvøb Dig i Dit Sløer, i Mulm og Taage!

Thi Mulm omspænder nu Hans skarpe Øye,

Som stirrende udforskte dine Stier,

Og fattede din Lov, og nød din Pragt -

Ak Stierners Lys er i Hans Nat for svagt.



Nattens Speyder, træt at vaage,

Slumrer dybt - forhadte Hvile!

Musers Glæde, træt at smile,

Slumrer i en evig Nat -



Neppe sees i Mulm og Taage,

Blegnende Pleiader svømme -

Og af hede Taare-Strømme

Blev Camoeners Øye mat.


EFTER PARENTATIONEN



Men vi? - o Himmel!

Hvo veyer vore Suk? - Vor tunge Taare

Fortolker meer, end Musens Graad.

Urania har tabt en kiær Fortrolig,

En yndet Ven - og Phoebi Sønner savne

En viis Veyleders Vink - Ak vi, som tabte

Vor Ven, og vi, som savne vor Ledsager,

Vi tabte meer - Os Arme, os forlader

Vor kiærlige MAECEN, vor ømme FADER!







Elskte HORRBOW! ved Din Urne

Skal WALKENDORPHS forladte SØNNER græde,

Og græde meer, end alle Pindi Slægter -

Sorg opfylder nu vor Boelig,

Som Dine Smiil har fyldt med Lyst - Vor Friestad -

Det Hegn, som Du beskiærmede, forstyrres

Af Graad og Skræk - Vor Muses Alter

Staaer eensomt uden Ild - Adspredte løbe

Gudindens unge Dyrkere - og klage,

Og HORRBOWS Navn opfylder alle Celler

Ak! - samlet vil vi græde

Ved Urnen, som har skiult vor Glæde -



En Vandrings-Mand beklager

Sin døende Ledsager,

Og savner ofte sukkende

Det før saa trygge Raad -

Men Børn, hvis Bryst en Fader

Velsignende forlader,

Skal smelte bort i Graad.



Og hede tunge Taare

Skal skildre Ham - Og Jorden

Skal see Ham i vor Graad - O Ven! - Dit Øye

Er lukt, vort Savn, vor Smerte -

Dog er vort største Tab - Dit Hierte!

Chor.



Ak, vor Ven, vort Lys, vor Glæde,

Evig skal vi savne Dig!

Endeel af Choret.



Ved Dit Støv skal Muser græde!

Phoebi sidste Slægter lære

Din udødelige Ære

Af Der' Raab og Klage-Skrig.

Chor.



Ak, vor Ven, vort Lys, vor Glæde,

Evig skal vi savne Dig!