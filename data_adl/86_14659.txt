Den, der har Dødens Tanke



Den, der hor Dødens Tanke

til god og velkendt Gæst,

kan hyppig være lystigst

ved Livets Narrefest.



Der hænder intet værre

end, at vi dør en Dag,

vi ender hos Vorherre,

det er en afgjort Sag.



Og skal vi længer fare

og sone Skyld og Brøst,

er Evigheden for os;

det er en sikker Trøst.



Engang er alting sonet

og ingen Ting igen.

Vi ender hos Vorherre,

han er en trofast Ven.