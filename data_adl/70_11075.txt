De glemte Støvler.

Til Digteren Øhlenschlæger.Paris, 1807.

Jeg er ei rigtig i min Krop,

Saalidt som i den Kno paa Fingren,

Der saaret blev i sidste Hop

Med ham, der selv til Hammersvingren,

Hvis Dyst han bød ham, sagde Top.

Jeg stod og lidt for sildig op -

Fordi jeg gik i Seng for silde;

I Halsen sidder mig en Prop

Af Fløten efter sidste Gilde,

Hvori Dulon jeg være vilde -

En Prop, som knap bltr trukken op

Af nogen anden Proppetrækker

End den, der selve Flasken brækker

Og siger til min Fløiten Stop.



Aarsagen, hvi jeg dette vrøvler,

Ved Hielp af en elendig Pen,

Til dig, min gode friske Ven,

Er, sandt at sige, mine Støvler -

Som, hvis jeg ret besinder mig,

Jeg lod i Aftes staae hos dig -

Og som jeg paa min Portners Vinge

Fra høien Lidskialf, hvor du boer*),

*) Place du Carrousel, hotel des Quinze-vingt, au 6me.






Mig gierne ned igien lod bringe

Paa den besølte franske Jord.

I Silkestrømper kan jeg ikke

Dig dette Bud personlig skikke;

Dertil er Veien alt for myg,

Dertil er Strømperne for nette,

Og Skoene ei noksom tætte,

Og jeg desuden selv for syg.

Lev vel! og hav mig altid kiær,

Naar jeg er vittig, naar jeg vrøvler;

Naar jeg er vaagen, naar jeg snøvler;

Naar jeg er siern, naar jeg er nær -

Med eller uden Skoe og Støvler -

Frisk eller syg - og overbær

Med Sluddren i Billetten her!