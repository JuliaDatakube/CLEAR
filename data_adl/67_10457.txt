MIN LILLE GUDS ENGEL



Min lille Guds Engel! Deroppe i Himlen

der vandrer smaa Frøkner den udslagne Dag

i Fløj eisrober og fine Laksko,

og spejler sig og er Gud til Behag.

De er saa smukke, saa smaa og saa gode,

at ej de maa tænke den lange Dag.

Her nede paa Jorden, min lille Guds Engel,

blandt Mennesker, er det en anden Sag.



Her stormer vi Landene rundt for at finde

den store Prinsesse en Dag paa vor Færd,

hvis himmeltrodsende Vækst og Tanke

gaar gennem vort Væsen som Ild og Sværd.

Vi higer - hun stiger foran som en Støtte

i Rytmer, vort Inderste rimer sig med -

at opnaa det heldige Træf! . . . Eller møde

en Kugle, som træffer det rette Sted.



Her har man de mange Slags Bøger og Kunster.

Men evig uplettet af Blæk og af Pen

skal hisset man gaa mellem fine, smaa Frøkner.

Farvel, min Guds Engel - vi mødes igen.