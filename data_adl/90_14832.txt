Solnedgang.



Sommersol, der synker brat

mellem Graners Grene,

gaa kun, gaa! lad mig i Nat

sidde glemt og ene.



Se, min Haand dit stærke Lys

rødt kan gennemskinne —

sart i mine Fingre ser

Purpurblod jeg rinde.



Men mit Blod er tungt og tykt,

naar dit Lys er borte,

og i Natten er min Krop

kun af Jord den sorte.





Se, en blændet Sommerfugl

kan dit Lys ej taale,

fløjelsgraa den tumler om

mellem visne Naale.



Saadan er min lyssky Drøm,

baskende i Blinde —

gaa, du røde Sommersol,

lad mit Liv forsvinde.

7. Avg. 1893.