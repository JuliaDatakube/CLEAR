KONG HERODES' RIGE



At Retten forgæves ej bær' sit Sværd,

det ved I. I kender jo Retten.

Tit skjuler den Blikket i Hætten

og gaar som Drabant i Herodes' Hær.



At blive Drabant af Ætten,

dét ligger ej for enhver.

Man kender de Karle paa Hætten.



I Vaande var Kong Herodes stedt,

Blodsyner for Øjnene dryppe:

der har en Jomfru af Davids Æt

en Konge født i en Krybbe.



I Staldens Straa,

hvor Oxerne laa,

der var det, hun fødte og svøbte den Smaa.



Til Bethlehem med lange Spær

drager Herodes' Drabanter.

De spørger paa alle Kanter:

"Er der et Kongebarn her?"



(Retten bær' ej forgæves sit Sværd)

Man slagter de Ondes og Godes

Smaabørn og priser Herodes.






Drabanterne af Herodes' Trop,

det er de dummeste Karle,

der nogensinde fik Menneskekrop

og lærte at lyve og prale.



Drabanter af Herodes' Trop,

vi ser dem daglig paa Gaden:

de raader for hele Staden.



Men Herren drev med Herodes Spot.

Den Konge, som han lod føde,

var ikke bestemt tilJudæasDrot

og fandtes ej mellem de døde.



Spind, Skønjomfru,

med Blus paa Kind.

Livet er det dyreste Silkespind.



I Bethlehem, i Davids Stad,

en Livstraad til Lyset var hævet,

den sjældneste, Verden har vævet!

en Aand har trodset det hovne Had.



Saa ærer vi alle Dage

Jesus af Davids Stad.

Tilbage, Drabanter! Tilbage!