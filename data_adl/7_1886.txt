En Anden.Under dend Melodie:Nu vel an vær frisk til Mode, etc.Eller:Som en Hiort med Tørst befangen, etc.



1.

HVo kand nok Guds Naade priise,

Og aff Hiertet takke ham,

Som vil heele Verden spiise

Aff sin Fiske-rige Dam,

Aff sit rige Naade-Brød,

Aff sin kierlig Hierte-Glød,

Hvor aff Gud til alle brender,

Som ham beder, takker, kiender.



2.

Hvo som JEsum Bønlig søger,

Og vil merke paa hans Ord,

Deres Brød Gud selv forøger,

Og dem setter til sit Bord,

End i mange Tusind Tal,

Saa dem intet mangle skal,

Naar de kun til JEsum haster

Og paa hannem Omhu kaster.



3.

Naar de Siælen først forsørger

Ved Guds søde Nader-Disk,

De ey da forgieffvis spørger

Effter Føde-Brød og Fisk,






Ingen Gud forgieffvis bad

Om en smule Brød og Mad,

Hand jo Brød og Vand beskikker,

Som de aff hans Kilder drikker.



4.

Er end lidet tit for Øye,

Mindre udi Haanden lagt,

Saa mand nep sig lader nøye,

Men saa offte haffver sagt:

Denne Forraad ey forslaar,

At enhver et lidet faar,

Brød og Fisk for mange Penge

Kand ey føde os ret lenge.



5.

Gud dog underlig beskiærer

Nu aff Jorden, nu aff Vand,

Hvad hver hungrig Mund fortærer,

Hvad hver mangler i sin stand;

Fra dend Dag hver haffver kryst

Føde-Melk aff Moders Bryst,

Og indtil hans Legem fuler

Giver Gud ham Føde-smuler:



6.

Vaar mand end ved Verdens Ende,

Vaar mand end i vilden Ørk,

Skulle mand i Fengsel rende,

Hvor Aldting er soort og mørk;

Skulle mand blant Bølger blaa

Med Propheten bange gaa,

Skulle mand blant Røffre kastes

Og i haarde Lenker bastes.






7.

Gud dog Middel kand opvekke

Til enhver i saadan Nød,

Brødet kand hans Haand jo rekke

Og borttage Hungers Død;

Lazarus i sine Saar

Ogsaa Føde-smuler faar,

Rige Folk det Feede drikker,

Offte sig til Dræbe-strikker.



8.

De det feede Brød vel æder,

De giør deres Trin i Smør,

Dog dend Hungrig derfor sveder,

Slæber, slider, gaar og giør

Aldt det som hand giøre kand,

Nøyes dog med Brød og Vand,

Som Guds Forsyns haand ham rekker

I dend sveed som aff ham sprekker.



9.

Dette Brød ham bedre smager

End dend feede kræßne Mad,

Som mand Konstig sammen-bager,

Og giør Lekker-Tanden glad,

Bedre end Vellystes Ruus,

Som i Halsen bliffver Gruus,

Som mand tiit med Vee opkaster,

Fuld aff mange synde-Laster.



10.

Lidet Brød, som Gud har givet,

Er en fattig Rigdom nok;






Det opholder bedre Livet

End hand aff en Penge-Blok

Kunde overflødigt faa,

Og opfylde hver en Vraa;

Thi Guds Smuler Livet føder,

Verdens Vellyst Siælen døder.



11.

Bedre er det mindste stykke,

Som Guds Haand velsigne vil,

End dend største skat og Lykke

Som snart vender Ryggen til,

Lidet Brød i HErrens Frygt

Er saa Hunning-sødt og trygt,

Lidet Meel i Enkens Krukke

Kand jo Hungers Nød udlukke.



12.

Gud velsigner heldst dend Arme,

Og hans Aske-baget Brød,

Og vil over ham forbarme

Sig i største Hungers Nød:

Gud Brød-Kurven fylder op

For enhver forsveltet Krop,

Thi naar Alting slet vil glippe

Kand og Brød fra Himlen slippe.



13.

End og Vand aff Klippen flyder

Som en springe-Kilde-strøm,

Saa dend Tørstig Drikke nyder

Mod sin Tørst: Ja kom og døm






Hver en hungrig tørstig Siæl!

Om ey Gud sit Vand og Meel

Bytter ud saa ingen fattes,

Naar Guds Gaver noksom skattes.



14.

Naar ey Hiertet paa Gud anker,

Mens ham takker hiertelig,

Og Guds Levninger opsanker

I sin Kurv taknemmelig,

Saa skal Gud ham sette ned

Udi Græs og Frugtbarhed;

Ja skal hand paa Steen end hvile,

Gud dog skal til Jacob ile.



15.

Gud i Engle-Flok ham møder,

Gud ham ikke glemme kand,

Gud hans Klæder selver bøder

Gud Brød giver under Tand;

Gud er om ham som en Muur,

Gud ham giemmer i sit Buur,

Gud ham alle Ting vil sende,

GUD giør ham en salig Ende.

Mag: Elias Naur.