TRONPRÆTENDENT/SONET TIL FABIUS!



Tre Vintre skrev jeg paa et Værk, et vækkende.

Men de, hvis Visdom er kun skrevne Ord,

kan tabe den en Dag i Foraarsbækkene;

Nej giv migJord -saadan en StrækningJord. . .



Da skal jeg kramme Jer et Rige ud

med tusind Stier, der alle bringer Bud

til Slottet, hvor min Højhed tryg gør Ronder

og taler Ord med vide Horisonter.



Den dybe Sammenhæng, som jeg har sporet,

de dunkle Sympatier - Dug dæk Disk! -

jeg lægger Kongeriget glat paa Bordet.



Men Diskussionen - dette Vand for Vrøvlerne,

jeg bruger kun, imens jeg med en Visk

sagtmodig tørrer Vejens Støv af Støvlerne.