bad



titta på mitt bröst -!

det är ungdomens bröst,

svällande av hårdhet -

hoppet är underbart hårt som bara fan -,






mitt blod är ett enda tveäggat hot

mot alla fiskar, som har buken uppåt -

dödens bad är svalt efter alla rus -

en hunger, som min, känner bara sig själv -,

en hunger, som min, har tagit av sig varje känsla

för att kunna simma fritt -,

hoppet är underbart hårt och tungt och svart

att ta i med hatets unga, berusade nävar -

mitt bröst har ett skratt

så hårt, att havet vänder sig -

den enda vägen är mitt bröst -