HR. SOL OG JOMFRU JORD



I Gaar gjorde Himlen sig graa og tvær

med Blæst, hvor Skyerne ryger

af Sted med skyllende Byger.

I Byerne hed detet syndigt Vejr,

men Landmanden kaldte det godt;

thi Markerne trængte til vaadt.



I Dag er Skyerne borte

og Vindene vifter saa let.

Hr. Sol med en lyseblaa Skjorte

har ombyttet Gaarsdagens Sæt,

og midt i sin Himmel en gylden Paillet,

- en Edderkop i sit Straalenet -

den gamle Polygamist,

som har disse sære Noder

at holde af alle Kloder,

nu koketterer og blinker

til Jorden, den Jomfru skøn.

Ved Paaske hun blev konfirmeret,

ved Pinse hun klædte sig grøn

og er nu aldeles charmeret

i Solen, i Himmelens Søn,

der skænkede hende den lysgrønne Dragt

og gav den som Vidne og Tegn paa den Pagt,

som her de for Sommeren stifte,

til Bruden han sviger

og fra hende viger,

naar Klædningens Farvespil skifte

og han har falmet og ødelagt

med sine glødende Kys den Pragt,






han selv hende fordum har bragt -



naar Løvet gaar derhen, hvorfra det kom,

og Solen har ranet dets Jomfrudom.



Men Jorden hans Troløshed ikke aner;

thi Skarpsind er ikke blandt Jomfruens Vaner.

Hun synker hen i hans Favn,

og stønner ud sine Savn.

Og Lidenskabens Aandedrag

berusende fra hende stige.

Og Luften er en Foraarsdag

som Aande af en livsfrisk Pige