For Danmarks Grundlov at fejre som bedst

- højlovet dens salige Minde! -

fra Øst og fra Vest

man samles der ude i Skoven til Fest.



Med vajende Faner og klingende Toner

man møder saa pyntelig i Processioner,

mens smilende Solstraaler skinne

paa Bøgenes festklædte Kroner.



Og Taler der holdes mod dem, som fordreje

den Grundlov, som Frederik gav os,

og Sange der synges om Kraften, vi eje,

og Aaget, vi snart ryster af os.



Og Folket staar pakket i tætte Stimer

at give sit Bifald til Kjende.

Begejstringen varer i tvende Timer;

det er, som den aldrig skal ende.



Dog endelig! Hør! Man Forsamlingen hæver;

vor Grundlov et Leve der bringes.

Af tordnende Hurraer Luften den bæver,

med Tusender Hatte der svinges.

Det bruser der ind under Træernes Hvælv,

et mægtigt, betagende: "Fremad!"