MED EN KASSE EAU DE COLOGNE.



Blandt Ting, vi søgte om, der kunde passe

Som Gave fra os alle Syv, en masse,

Til en Veninde, elskelig som Gasse,

Til den, der er saa yndet allevegne

For skjønne Gaver, der er hende egne,

Var vi uendelig forlegne -

Og fandt tilsidst kun denne Kasse.



Kan al den Duft, som er i disse Glas,

Lidt efter lidt forskaffe Dig en Glæde

Blot halv saa stor, som den, vi fik

Naar Du, Veninde, var tilstede

Iblandt os blot et flygtigt Øieblik -

Saa er den lille Gave os tilpas.