DEN HELLIGE AANDSkrevet 1905,første Bogudgave 1907

MOTTO: - Da véd ikke, hvor let man skifterMening, Ole Christoffersen, naar maner kommen paa den rette Vej!


AGERENDE



Søren Forkarl. Ole Uldkræmmer.



Søren Forkarl og Ole Uldkræmmer staar ude paa Gaardejer Niels Christensens Gaardsplads, hvor de allerede har staaet henved en Time og snakket.





SØREN

... og li'som han aabner Døren og gaar ud, bli'r han overfalden af en Bisværm, der stikker ham i Hovedet og paa Hænderne og, over det hele, hvor de kan komme til ...! Se,detkan jo nok bevise Gu's Almagt; men Gu's Kjærlighed beviser det sgunte!



OLE.

Næi, der skalmeretil! ... Og nu ligger han derinde?



SØREN.

Nu ligger han derinde, ja ...



OLE.

OgDustaar for Styret?



SØREN.

Ogjegstaar for Styret.



OLE.

Skal Du osse holdeKonenvedlige?



SØREN.

Æ-he-he-he ...!



OLE.

Ja, for han er da'nne sæl mægtig ...



SØREN.

Æh-h e-he-he, næi ...! Men hun erhellig!



OLE.

Føj for Saten! ... Er hanmejetdaarlig?



SØREN.

Det har slaaen sig paa Hjernen, si'er Doktren.



OLE.

Saaerhan den! for den Lejemsdel har han aldrig vaaren videre standhaftig i ... Og Børn har de ingen af?



SØREN.

Næi ... jo en Dødfødt.



OLE.

Du er et godt Fæ, Søren Hansen!



SØREN.

Jamen hun er johellig... og jeg er Atenist.



OLE.

Det er vi sgu allesammen om Natten!



SØREN.

Æ-he-he-he ...!



OLE.

Og Gaarden er god?



SØREN.

Gaarden er udmærket, ja ... Men hun render til Bønnemøder.






OLE.

Saa rend med! ... Og Besætningen?



SØREN.

Besætningen er primus.



OLE.

Du er et godt Fæ, Søren Hansen!



SØREN

(tøvende).

Jegharprøvet at snakke med hende ...



OLE.

(interesseret).

Naa?



SØREN.

Men hun kom straks kørende med den hel-li-ge Aand ...



OLE.

Væltham!



SØREN.

Det kan jeg ikke ...



OLE.

Saa vælthendeda!



SØREN.

Æ-he-he-he ...!



OLE.

Hva' sa'e hun?



SØREN.

Hun spurgte, om jeg kendte Jesum ...



OLE.

Det gjorde Du vel?



SØREN.

Ja-e ... Men jeg bekjendte mig til den frie Tanke, sa'e jeg; jeg troede ikke paa hendes hel-li-ge Aand, sa'e jeg; jeg troede, at Livet styredes efter forud ansatte fnysiske Love, sa'e jeg.



OLE.

Hmm ... menhvemhar ansat dem, Søren Hansen?



SØREN.

Det er 'et intet Menneske foreløbigen givet at udgranske, Ole Christoffersen.



OLE.

Næi, ser videt... Menjegsi'er blot, at ku'jegfaa en Bundegaard ved at tro paa Treenigheden, saa Faemetroedejeg!



SØREN.

Det faar ingenmignogensinde til!



OLE.

Du er et godt Fæ, Søren Hansen!



SØREN.

Man skal være det, man er, helt og fuldt ud! Og i det foreliggende Tilfælde vilde en Kungpromis mellem mig og den hel-li-ge Aand være en Kungpromis med Akordens Aand!



OLE.

(halvvejs beundrende).

Ja,Snakketøjhar Du jo!



SØREN.

Det har enhver, der er greven af en stor Sag, Ole Christoffersen; og man skal holde fast ved sin Overbevisning.



OLE.

Kan Du kjøbe Kunstgjødning forden ?



SØREN.

Næi ... men man beholderSælagtelsen.



OLE.

Hva' kan det nytte, naar deandregriner?



SØREN.

Og saadan en bredbuget Gaardmandskælling!



OLE.

Bredbuget ...? Saa Du er osse Socialist?






SØREN.

Ja jeg er ... mit Bryst banker for de smaa paa Jorden!



OLE.

Hvormejet Kretur holdes her?



SØREN.

Tyve.



OLE.

Og Heste?



SØREN.

Fire.



OLE.

Og hva' kommer hun til at skylde i Gaarden?



SØREN.

Tredve Tusind.



OLE.

Og de staar?



SØREN.

I Kreditforeningen til 4½.



OLE.

Fire Gange tre er tolv, og en halv til er atten ... atten hundrede paa saadan en Gaard, det er jo ingenting !



SØREN.

Næi ...



OLE.

Du sku'skammeDig!



SØREN.

Jeg sæl-ger ikke min Sælagtelse for en Skæppe Mammun.



OLE.

Du sku simpelthenpiskes!



SØREN.

Jeg vil staa ren og frigjort overfor mine Meningsfæller.



OLE.

Du sku ... .Du sku ... Du sku sættesfast, Søren Hansen! Du sku ... Du sku uskaeligøres! Samfundet kan liefrem ikke være tjent med, at Du gaarløs!



SØREN.

OgDusnakker, som Du har Forstand til, Ole Christoffersen! ... Det er jo netop vos Fremskridtsfolks Opgave at holde vores Svinesti ren, som skreven staar! ... Ogskaljeg noentid indlade mig med Kællingen her, saa skal det være som et Martyrium, jeg tar paa mig for at faa Gaarden udstykket til Husmandslodder! ... Og nu har jeg ikke Stunder til at staa længere her og skvadronere medDig!Adjøs!

(Et Aar senere.)

Søren og Ole staar paa ny ude paa Gaardspladsen og snakker sammen. - Niels Christensen er død; og Søren er bleven gift med Enken.





SØREN

... og li-ge-som jeg aabner Døren og gaar ud, falder jeg om og blir liggende ... Og da jeg kommer til mig sæl igen, er jegKristen!






OLE.

Det var Satens!



SØREN.

Det er li-ge-som med ham Paulum, da han gik til Dasmascum, Ole Christoffersen.



OLE.

Og saa tog Du hende?



SØREN.

Herrenvildedet jo ...



OLE.

Du er sgu alligevel ikke saa dum, som Du ser ud til, Søren Hansen!



SØREN.

Jegharværet dum.



OLE.

Ja, det har Du sgu!



SØREN.

Men nu er jeg blevenseende.



OLE.

Og nu gaar Du til Bønnemøder?



SØREN.

Nu gaar jeg til Bønnemøder og blander min Lovsang med de andres.



OLE.

(puffer til ham og blinker).

Hør, Du Søren ... vi er joalene!



SØREN.

Menneskene er aldrigalene, Ole Christoffersen!



OLE.

(skuffet).

Hum ... Og hva sier nu dine gamle Meningsfæller?



SØREN.

Jeg har ta-get Martyriummet paa mig og lar dem grine.



OLE.

Ja, Du sidder jo osse her paa Gaarden som Ejer nu.



SØREN.

Ikke somEjer, Ole Christoffersen, kun somForpagter...



OLE.

(overrasket).

Saa-e !?



SØREN.

Er ikke al Ejendom en Forpagtning fra Oven?



OLE.

Naa saadan jo! ... OgdetHerskav er ikke af de strikseste med Afgiften!



SØREN.

Nej det er i-del Kjærlighed!



OLE.

Sig mig, Søren, staar Du og gørNaraf mig?



SØREN.

Jeg er et li-det Gu's Barn, Ole ...



OLE.

Ja, Du er sgu hverken til at hugge eller stikke i!



SØREN.

Den hel-li-ge Aand er kommen over mig ...



OLE.

Saa blev det altsaaham, der væltedeDigtilsidst!



SØREN.

Han er saastærk, saastærk...



OLE.

Jeg synes ellers, Du sa'e engang, at Du vilde ikke ha noet med ham at skaffe?



SØREN.

Du véd ikke, hvor let man skifter Mening, Ole Christoffersen, naar man er kommen paa den rette Vej!



OLE.

Næi, jeg har da ikke rigtig vidst det før nu! ... Saa blir det vel heller ikke til noget med Udstykningen?






SØREN.

Med hva for en Udstykning ...?



OLE.

Du vilde jo udstykke Gaarden her til Husmandslodder, sae Du, hvis Du noentid fik den.



SØREN.

Sa'ejeg det ...? Det maa ha været den Gang, jeg saa' paa Livet med kunjordiskeØjne.



OLE.

Ja, Du er sgu Faenhenteme mere durkdreven, end Dutegnede til, er Du!



SØREN.

Den som er givet meget skal formere sin Bo til Gu's Ære, Ole Christoffersen; og jeg er netop i Lav med at afrunde Ejendommen og kjøbe Pe Jensens Gaard her ved Siden af. Du vil derfor indse, at i det foreliggende Tilfælde vilde en Kungpromis mellem mig og de sosjalistiske Ideer være en Kungpromis med Akordens Aand!



OLE.

Ja,Snakketøjhar Du altid haft!



SØREN.

Det har enhver, der er greven af en stor Sag, Ole Christoffersen; og man skal holde fast ved sin Overbevisning, thi kun derved bevarer man Sælagtelsen og holder sin Svinesti ren, som skreven staar.



OLE.

(tæt hen til ham).

Kan Du huske ifjor, Søren Hansen, da Bierne hade stukken Niels Christensen, saa han døde a'et, saa sa'e Du, at det kunde maaske tilnød bevise Gu's Almagt, sa'e Du; men Gu'sKjærlighed beviste detikke, sa'e Du? ... Men jeg synes nu alligevel, at det paa en Maade lisom har bevist Gu's Kjærlighed ... tilDig!



SØREN

(nikker dybt).

Ja, hans Veje ere uransa-ge-li-ge, Ole Christoffersen! ... Men nu maa jeg ind. Adjøs! ... Og den hel-li-ge Aand komme i bredt Maal over vort lille Fædreland! Dette beder jeg inder-li-gen!(Gaar.)