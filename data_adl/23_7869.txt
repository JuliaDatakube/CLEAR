ET SVAR TIL MIN SVOGER.



»At oversætte Byron!« - Søde Bro'er!

DerDu forlanger vist for Meget:

Jeg elskerByronsPegen hen mod Nord,

Men aldrigdenMand, der har sveget

Det engang givne, hellige Ord,

Hvad heller sveget tause Løftet om

Som Pair at værneFolketsHelligdom! -

- LordByron!Du, som døde,

Da Helios med pragtfuld Morgenrøde

Henkasted Lysskjær over

De svovlblaae, smukke græske Vover!

LordByron, Du, jeg kjender Dig,

ForminAand staaer Du som umaalelig.



Og Dig, LordByron, hvem i Ungdomstide

Begeistret jeg har slugt og ædt,

Dig skulde jeg nu døsigt slide

Og oversætte paa et Tavlebræt!

Der er Formeget,Byron, end tilbage,

Før jeg din Støvlepudser bli'er:

Jeg lever end i Kraftens Dage,

Og bortskudt er ei Hjortenes Gewier!



Selvstændig vil jeg staae og virke,

Opnaaelig i Feiltrin, søde Bro'er!

Men uopnaaelig udi at dirke

PaadenLaas, Republikken har i Nord.

Ja, kjære Ven! det er vel sagtens store Ord,

Men jeg forsikkrer Dig og Hver, som troer:

Der forestaaer vor Verden en ny Kirke!






En Kirke lys, en Kirke stor,

Et helligt Tempel, som sig smukt skal hvælve

Fra, hvor Kamschatkahvalens Næseboer

Med Sprudlen bringer Isen til at skjælve,

Hen til, hvor Jesuiten i den varme Zone

Beaander Pavens Tøffel med et Slik

Og gaaer i Seng saa med en Andens Kone,

Alt efter god og gammel Skik.



Den Kirke, den skal bygges! Aandens Kraft

Skal ved vorUngdomheise Krandsen

Paa Bygningen: Kraft have havt

De Gamle, men de er gaaet bag af Dandsen.

Men ingen Byron bygger dette Huus,

Og ingenLordkan tømre den ny Verden:

EnsimpelMand skal af det simple Gruus

Omforme Jorden, byde ny Gebærden.



Et lidet Barn laae udi Bethlehem,

I Hestekrybben, svøbt i Pjalter;

Hans Billed staaer i hver en Christens Hjem,

Portraitet sees fast paa hvert Alter:

Det var en Gud, - det veed vi nok -

Men i sin Skikkelse han vandred

Fra TømmermandenssimpleFlok,

Og Klodens Hjulgang han forandred!



LordByron!Det kan ikke Du!

Jeg elsker Dig, men vil ei være Slave!

Paa Nul staaer muligt mit Talent, min Hu,

Og Du kan mange flere Grader have!

Men een Ting forbeholder jeg mig dog:

»Jeg vil ei være Byrons danske Drog!«






Og dog! for Øiet glide de henrundne Tider:

Jeg har Dig elsket, Byron, og forstaaet!

Du leed af Høisind og - hvad Legemet lider,

Du var en Guldmønt for en bedre Verden slaaet.

Du er en Mønt, heel gangbar udi Coursen,

Men aldrig, Milord, skal Ressoursen

Til Livsophold jeg søge ved

At plante libanonske Ved

Paa en uhjemlig, om end vakker Bred.