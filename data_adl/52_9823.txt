Til H. P. Holst.

Med et Exemplar af »Herders Cid« og »Stemninger og Tilstande.«



Min Ven! til Dine Hænder

Taknemmelig min Bog tilbagevender,

For Sætterfeil saa fri,



Og ved Din Omhu, Herren være lovet,

Saa lidt vanheldet af et Bogstav, sat paa Hoved,

At den hos dem, der dømme Poesie

Blot efter Trykfeil, kan gaae Ram forbi.*)



Men mellem os, jeg mærker vel, hvor kritisk

For Poeskten er vor Tid.

Jeg er polidsk (jeg skulde sagt politisk)

Jeg er i dybest Fred betænkt paa Strid.

*) Prof. Holst havde velvillig paataget sig en af Correcturerne af andet Oplag af »Stemninger og Tilstande.«






Vel er der Fred i Staten og i Staden;

Men har man Fred for dem, der søge Strid - paa Gaden?

I Polemik er mange Godtfolk Tyrker.

Den, der er klog, itide sig bestyrker.



For at nu tryg min Bog kan vinde did,

Hvor Du har Hjem og Bo, jeg Intet sparer.

Thi som honnette Folk iblandt Barbarer

Paa Gaden gaae med Vagt af Janitscharer,

Jeg giver den til Vagt den tappreste Forsvarer.



Og Vagten er den drabelige Cid

(For os og Indsken gjort bekjendt ved Herder)

Hiin Ridderskabets Blomst, hiin Helt saa bold,

Der altid var beredt med Sværd og Skjold

Til Kamp mod Lovløshed og Vold,

Hiin al Vilkaarligheds Forfærder.

Beskyttet bag hans vrede Ryg

Min Bog, jeg haaber, vandrer tryg

For dem, der gaae med udenlandsk Paryk

Og al Slags kunstige Gebærder.



Tag mod den tidt miskjendte, gamle Svend

Med venlig Mine!

Og ønsker han at blive hos min Ven,

Da giv ham Ly hos Dig og Dine.