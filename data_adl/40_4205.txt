Psalmer ved Oldingen Niels Blichers*Jordefærd



I Huset.

Du, som nu vies Gravens Favn,

Din Bane gik tilende.

Den høie Alders tunge Savn

Du lærte heelt at kjende.

Hvad Dig til Jorden bandt,

De ydre Sandser, svandt.

Den indre stedse klar

I Haab og Tro Dig bar

Din Evighed imøde.



Var dine Øines Lys udslukt,

Du Solen længe savned,

Og var endog Dit Øre lukt,

Dig Mulm og Taushed favned

Du dog hiin Himlens Røst

Fornam udi Dit Bryst,

Og for Din Sjæl, Du fandt,

Et større Lys oprandt

End det, som Sol optænder.



I Kirken.

Sov sødelig Dit sidste Blund

Fra Savnet og fra Sorgen,

Til atter om en liden Stund

Du seer Din Frelses Morgen.

Hvad Jorden hører til

Du nu hengive vil;

Som Himlens Eiendom

Din Sjæl til Støvet kom,

* Min Fader, som døde i sit 91 Aar efter i 6 at have været aldeles blind.