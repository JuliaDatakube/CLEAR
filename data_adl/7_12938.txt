Dend IV. Sang.Sorrigfuld og dog trøstefuld.Kand siungis med dend Melodie:HErre JEsu Christ, min Frelser du est, etc.



1.

Ach! HErre see

Min Hierte-vee,

Hielp, hielp, thi jeg er bange!

En syndig Drik

Mit Hierte fik,

Som giør mig Stik,

Og bider som en Slange.



2.

Det Adam brød

Til dobbelt Død,

Mig tusindfold opskrivis:






Eet brød kun hand,

Utald, som Sand

Hos Hafsens Vand,

Er de af mig bedrivis.



3.

Naar Solen sig

Saa prægtelig

Udstraaler paa GUds Himle,

Feyl stoor' og smaa,

I hver en Vraa,

Strax for mig staa

Og for min' Øyne vrimle.



4.

Fra Hoved-top

Min syndig Krop

Ræt need til Fodens Saale,

Er fuld af Saar,

Hvert Hoved-haar

Har Skad' og Skaar,

Dend smerte maa jeg taale.



5.

Tiit tænker vel

Min arme Siæl,

Jeg vil min Gang forvare,

Men før jeg veed,

Gaar af min Leed

Paa Syndsens Beed,

Til Strikke, Fald og Snare.



6.

Jeg stoler paa,

Mit Huus at staa

Paa Verdens faste Klippe:






Men lidet Vand

Læt skylle kand

Min Grund aff Stand,

Saa jeg mit Haab maa slippe.



7.

Min Ven er mig,

Saa skuffelig,

Som Flyde-vand og Bekke,

Jeg i hans Arm

Og falske Barm,

Til Siæle-harm

Mig og har ladet giekke.



8.

Der er ey Grund

I Haand og Mund,

Hvorpaa mand nu kand bygge:

Hvert Hiert' er Garn,

Hver Eed er Skarn,

Hver Skalk som Barn,

Hvert Løfte som en Skygge.



9.

For dig, for dig

Jeg klager mig,

Trofaste GUd og HErre,

Mit Hierte slaer,

Min Siæl er baer,

Min Synd er svaer,

Hielp, JEsu, dend at bære.



10.

Jeg aldrig faldt,

Det er jo tallt,

Hvor tiit veed jeg dog ikke:






Jeg har ey giort,

Hvit eller sort,

Lit eller stort,

Du veedst det jo til Prikke.



11.

Jeg derfor lam

Af Synd og Skarn

Paa din Fodskammel ligger!

O JEsu kom!

Vendt Sverdet om,

En naadig Dom,

Jeg af din Godhed tigger.



12.

Dog maat du vel

Med Ræt og Skiel

I Hast og Vrede svare:

Mand bør jo paa

Sin Ræt at staa,

Naar Børn de *taae

Sit Brød for Hund' at spare.



13.

O Frelsermand,

For Hunde kand

Dog Herre-smuler vanke:

Min Trang er stoor,

O Sandheds Ord,

Jeg hos dit Bord

Vil Naade-smuler sanke.

* tigge.






14.

Og om jeg maa

Utrøstet gaa,

Dend gandske Dag i Sorgen,

Og om jeg plat

Dend lange Nat

Er slæt forlat,

Du kommer dog i morgen.



15.

Lad Verden sig

Ey glæd' i mig,

Og giør mig ey til Skamme:

Lad min Uven

Ey lee mit Meen,

Men lad en Green

Af Naadens Riis mig ramme.



16.

Du est dog dend

Der Herr' og Svend

I Nyrene randsager,

Seer du jeg er

Af ond Begiær

En Hykkler skiær,

Spar da ey dine Plager.



17.

Mens har Du end

Din Bue spend,

Og lit med Hielpen lenter,

Jeg staar saa sagt

Paa Haabets Vagt,

Ved Troens Magt,

Og dog din Naade venter.






18.

Det dyre Blood

Som JEsus lood

Udaf sit Hierte rinde,

Har giort mig reen

Af Syndsens Meen,

Min Hierte-steen

Skal jeg ey meere finde.



19.

Des være dig

Ævindelig

Treenig GUd din Ære!

Min Tunge skal

Blant Engle-tall

I Himlens Sall

Dig ævig Lov frembære.