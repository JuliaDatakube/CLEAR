Sandhed og Skønhed



Sandhed og Skønhed,

Muldjord og Sol,

I er min Munterheds

dyre Symbol.



Guld vil jeg skænke,

alt jeg kan faa,

Muldjordens Lænke

vil jeg forstaa.



Menneskets Legem

er dannet af Muld,

Solen forgylder det

stundom til Guld.





Gode og Onde

har selvsamme Rod,

god bliver ond,

og ond bliver god.



Lykke og Smerte

i Fællig de gror,

Smudset, der skæmmer

det, er dog kun Jord.



Fik Du lidt Smuds

af, hvad Jordlivet gav,

Latterens Kilde

vasker det af.



Dumheden har vel

den sikreste Pil.

Er kun en Støvhob,

skænk den et Smil!



Sandhed og Skønhed,

Muldjord og Sol,

I er min Munterheds

dyre Symbol.

7