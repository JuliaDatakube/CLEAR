Afskedsviser.



1.Til Johannes Forchhammer.



Saa! - Nu skal ogsaa han afsted,

Som sad saa fast i denne Kjæde,

Altid var rede og altid var med,

Enten Alvor det gjaldt eller Glæde.

Stiv i de Gamles

Væsen og Maal, han kunde vamles

Tidt dog ved Gloser og skimlede Bind,

Og med Ungdom og Sang i sit Sind

Ile hen med de Unge at samles.



Han, som til vort Studenterhjem

Ledte saa troljg efter "Grunde",

Og i sin Tanke bebyggede dem,

Men desværre ej hitte dem kunde, --

Ta'r nu sin Jente,

Fly'r fra de Gader velbekjendte,

Bygger sig selv op en Hytte saa lun;

Medens vi udi Heymanns Paulun

Sidde triste, og vente og - vente.








Liste han skal dog ej herfra

Stille og skjult som slet Betaler,

Uden et tonende, fyldigt Hurra,

Underskrevet med tømte Pokaler:

Velgang og Lykke,

Meget af Lys og lidt af Skygge,

Trofast Erindring og blomstrende Haab -

Det er Ønsket, der skal i vort Raab

Følge ham til det Hjem, han vil bygge.



Og hver Gang Maanen, blank og fuld,

Over den danske Vang vil stænke

Længslernes Perler og Drømmenes Guld,

Han paa os, vi paa ham skulle tænke!

Da skal dens Øje

Mellem de nøgne Limfjordshøje

Mildt titte ind til et lykkeligt Par!

Da skal vi i dens trøstende Glar

Skue "Bygningens" mægtige Fløje!






2.Til Gaspar Wilhelm Smith.



Vi gjøre vitterligt, med Sang og Klang

Paa Roskild' Stads og egne Vegne:

At, da vor brave Ven vil gaa sin Gang

Og fæste Bo i andre Egne,

Saa skal bemeldteGaspar Wilhelm Smith

Dog ej faa Lov herfra at drage frit,

Før han har hørt,

Simpelt og tørt,

DetTestimonium, han fortjener.



Han skader Intet paa Sind og Skind,

Saalidt paa Hjerte som paa Ho'de,

Ta'r lange Skridt, men gjør ingen Vind,

Og følger jevn og gammel Mode;

Og har han døjet Sit af Livets Tryk,

Det har dog ikke bøjet krum hans Ryg,

Eller gjort hans

Opladte Sands

Blind for Ideer og Idealer.



Thi Manden bærer en Talisman

Udi sit Bryst, som ham forvarer

Mod Nødens Negle og Tidens Tand,

Og Horizontens Sky'r opklarer:








Han har et Lune, friskt og kjærnesundt,

Som svinger Verdens Tant og Daarskab rundt;

Og i dets Dands

Al løjet Glands

Gaar af, og alle Narre svimle.



Fik han i Arv efter Fædre graa

Ej Fæstegaarde eller Huse,

Saa fik han, da han i Vugge laa,

Et Moderkys af Holbergs Muse;

Hun var hans Lyst og Trøst fra Drengeaar,

Og hende fremfor Nogen han forstaar;

At sigte ret

Og le sig mæt,

Det har han lært tilgavns af hende.



Og naar nu snart han skal staa som Tolk

I "Alma Maters" høje Sale,

Og lære Sønnerne af frie Folk,

Hvordan de stakkels "Slaver" tale,

Vil ingen fremmed Klang og Tone ny

Dog skæmme Minderne fra Hroars By;

Hver Ven, han vandt,

Hver Fryd, han fandt,

Med Sjælens Ungdom han bevarer.