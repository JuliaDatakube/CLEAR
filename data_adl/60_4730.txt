Fru Kerjean*).



1.

Hist i Bretagnes Hertugdom,

Som Tiden strøjfed udenom,

Naar den med sine tunge Fjed

Et mosdækt Minde tramped ned,

Naar den med ubarmhjertig Haand

Rev sønder et ærværdigt Baand,

Naar den et luftigt Pindehus

Slog op paa Kæmpeværkers Grus; -

I dette Land, hvor Liv og Sprog

Endnu har tusendaarig Duft;

Hvor Sagnet hvisker i hver Krog,

Og der er Sang i Hav og Luft;

Hvor arvet Sæd og Fædres Tro

Med barnlig Kløgt og Enfold tryg

Endnu i Bondens Hjerte gro,

Som paa hans Mark den hvide Byg; -

*) Sagnet læses i: Emile Souvestre, Le foyer breton. I. S. 180.






Der viser man en brusten Mur;

Op til den støttes Hyrdens Skur.

Portalens vide, aabne Gang

Har unge Egetræ'r gjort trang;

Den sorte, gabende Kamin

Til Dagligstue Uglen tog,

Og for det nøgne Vindve drog

Den vilde Humle sit Gardin.

Men paa Ruinens Plads engang

Der stod et Slot, som hedKerjean.



2.

Der sad en Herre, djerv og brav,

Hvis aabnc Træk hans Skudsmaal gav.

Han havde arvet af sin Slægt,

At værge Land og Ære kjækt;

Men var de Begge fri' og frelst',

Saa bygged han i Hjemmet helst,

Og dyrked sine Fædres Jord,

Og red sin gode Ganger træt

I Hjortens eller Rævens Spor,

Og øved Herre-Pligt og Ret,

Var sine Undergivne huld,

Hjalp dem med Raad og tidt med Guld.

Men den, der gav hans Hjem Behag,

Der klared for ham Livets Dag






Og lyste for ham i dets Nat,

Hans bedste Lyst, hans største Skat -

Det var hans Hustru, faur og fin,

Saa hed og sød som ædel Vin,

Saa ren og frisk som Morgendug,

Saa duftende som Rosens Blad,

Saa frydefuld som Lærkens Kvad,

Saa hjertensgod, som ung og smuk.

Hun elsked ham, hun gav sin Tro;

Men, som hun ejed Vid for To,

Saa havde hendes Hjerte Rum

For mer end een Slags Kjærlighed,

Og hendes Ømheds rige Sum

Slog til for alle dem, der led.

Slotsporten aabnede hun vidt:

Derind tren mødig Vandrer frit,

Og hilsedes med milde Ord,

Og bænkedes ved dækket Bord.

Hvis træt ej blot, men syg han kom,

Saa fandt han Seng og Lægedom.

Var fattig han, men rask og stærk,

Hans Arme satte hun i Værk

Med Leen paa den grønne Mo,

Med Plejlen i den fulde Lo.

Og hun ej vented paa den Nød,

Der gjerne sig til Skue bød,

Men søgte ogsaa den, der sky






De Lykkeliges Blik vil fly.

Til Hytterne hun vandred om,

Og bragte Trøst, saa vidt hun kom.

Den unge Kvinde, som hun saa'

Med tomme Hænder ledig staa,

Til Stalden sendtes hen paa Stand,

At malke fuld den hvide Spand.

Men hvor hun fandt et gammelt Skrog

I Armens mørke, kolde Krog,

Did sendte hun af Hør et Bundt,

Og snart sig Tenen snurred rundt,

Og Ilden tændtes op igjen,

Og Gryden kogte over den.

I Væv blev sat det spundne Garn,

Og Lærredet til nøgent Barn,

Til ussel Krøbling, pjaltet Brud

Med begge Hænder deltes ud.

Men er brugt op den glatte Hør,

Ej Fattigfolk dog sulte tør;

Da lige lystig Rokken gaar

I Hytterne med stride Blaar,

Og Slottets Frue samler ind

For Spindeløn og kristent Sind

En Skat af Blaargarn, ru og skævet.

Hør, hvordan ogsaa den blev vævet!






3.

Kong Ludvig til sit Hof har kaldt

Bretagnes ædle Ridderskare.

Paa Landets Slotte overalt

Man flux er færdig til at fare.

De bedste Heste sadles op,

Og snart der færdes Trop paa Trop

Af blonde Qvinder, raske Mænd

Ad Veien til Versailles hen.

Kun Hr. Olivier Kerjean

Ei kommen er endnu afsted,

Thi Fru Françéza vil ej med.

"O, lad mig blive her!" - hun bad -

"Her er jeg fri, her er jeg glad.

"Hvem skal, naar Begge bort vi drage,

"Paa vore Pligter Vare tage?

"Hvor skal de Fattige faa Brød?

"Skal Sot og Jammer, Last og Død

"Da hilse os velkomne hjem

"Og Nag forbittre vore Dage?

"Nej, lad mig blive mellem dem!

"Rejs Du med Gud! Kom snart tilbage!"

Da stod han ikke mer imod,

Men kjendte hendes Villie god,

Og rusted ene sig til Fart,

Og hented ind de Andre snart.






4.

Ved Ludvigs ridderlige Hof

Vandt Hr. Olivier Kerjean

Ved Sindets Snit og Hjertets Stof,

Mer end ved Byrds og Rigdoms Rang,

En hædret Plads blandt Ligemænd

Og mangen brav og ærlig Ven.

Men Vennerne ham spurgte tidt,

Hvorfor hans Dame ei kom hid

Til Aands og Skjønheds Væddestrid;

Og da det sande Svar han gav,

At Fru Françéza havde frit

For Hoffets Lyst valgt Hjemmets Krav,

Saa mumled En, det kom vel af,

At hun var Aand og Skjønhed kvit.

Men Alle af bretagnisk Blod

Som Een da raabte: "Tvertimod!

"Thi hendes Skjønhed og Forstand

"Er blevet Ordsprog i vort Land." -

"Ha, ha!" - saa lød de Andres Svar -

"Nu er os Tingen ganske klar,

"Hvi Hr. Olivier sin Skat

"Har under Laas og Lukke sat;

"Thi hun en Anden mere værd

"Sin Gunst jo kunde finde her.






Da Hr. Olivier blev vred

Og vidned for det hele Lag,

At han var sikker paa sin Sag

Og paa sin Hustrus Kjærlighed.

"Vor Herre stoled ogsaa vist

"Paa Eva, vor Fru Oldemor,

"Men skuffedes ved Slangens List.

"I maa da ei fortryde paa,

"At En og Anden af os tror,

"Det Eder ligedan kan gaa.

"Se, Hr. Aiguillon staar der

"En halv Odysseus, halv Achil

"I Cyprias Belejringshær,

"Og lige skabt og oplagt til

"At spille Slange mod Enhver.

"Send ham tilbage til Jert Slot!

"Og hvis han taber sit Parti,

"Men det gaar Eder Frue godt,

"Skal ei alene alle vi,

"Men hele Frankrig Vidne bære

"Om hendes Troskab, Dyd og Ære."

Da Hr. Kerjean sin Læbe bed

Og havde heller sagt Besked

Med Sværdets blanke, hvasse Tunge;

Men hvis han slog paa Prøven Vrag,

Hun havde forud tabt sin Sag,

Da vilde Løgn og Klaffer sjunge.






Thi gav han nølende sit Ord,

Og Fristeren til Slottet fo'r.



5.

Hr. Aiguilion er paa Kerjean

Har Fruen set, med hende talt,

Og sander, Rygtet har ei malt

Med falske Farver denne Gang.

Des mere flammer kun hans Blod,

Des mere ægges kun hans Mod.

Han spilder ei med Suk sin Tid,

Men ødsler med sin Skjemt, sin Vid,

Sin Finhed og sin Smigrekunst;

Dog, længe er det Alt omsonst.

I Brevet, som han overgav,

Har Hr. Kerjean sin "Ven" ham kaldt;

Det Navn hun husker fremfor Alt,

Og trolig lyder hun dets Krav.

Hun jager med sin ædle Gjæst

Igjennem Skovene tilhest;

Hun morer ham med Spil og Sang;

Hun sidder Vinteraftnen lang

Og lytter til, mens han fortæller

Italiens ypperste Noveller.






Han nærmes hende mer og mer;

Hans Øje alt om Elskov be'r.

I Spøg forlanger han og faa'r

En Sløife, sat paa hendes Haar.

Saa raner han med Finger let

En Naal, hun bar i sit Korset.

Tilsidst af hendes Haand han sled

En Ring - da blev hun næsten vred,

Men burde jo tilgive den,

Som hendes Husbond kaldte Ven.

Nu, mener han, er Maalet nært,

Og hvad tilbage staar ej svært.

Nu vover han en dristig Bøn,

Om hun vil møde ham i Løn;

Men Svaret er et fyndigt Nej.

Han bøjer altsaa af sin Vej;

Men da en føje Tid er gaa't,

Saa tror han atter Maalet naa't,

Og vover samme Bøn igjen.

Hun svarer rolig! - "Ja, min Ven!

"Men siig mig, hvor vi mødes skal?

"Det gaaer ej an i denne Sal,

"Hvor Tyendet gaar ud og ind,

"Og i mit Sovekammer vil

"Min Pige lægge Øret til.

"I Haven var der bedre Ro,

"Men kold og mørk er Natten jo.






"Dog, Noget rinder mig i Sind.

"I Pulterkamret tæt herved,

"Der har ikkun min Væv sit Sted

"Og mine Fattigkoners Spind,

"Der mærkes Stevnemødet ej.

"Hvis I vil sidde indelukt

"I det, til hvert et Lys er slukt

"Paa Slottet - vel, saa kommer jeg."



6.

Nu er han sikker paa sin Sejr.

Midt i sin skjønne Fjendes Lejr

Han alt med sine Ønsker stod,

Og Sejrens Løn sig smage lod.

Hun havde jo Geværet strakt

Og anerkjendt hans Overmagt,

Og udleverede sig selv

Endnu i denne samme Kveld.

Og mens de Ventetimer krøb

Som Snegle, snelt hans Tanker løb.

Hvi skulde han ej Tiden bruge,

Og melde sit afgjorte Held

Til dem, af hvem han var udsendt?

Der gik jo Tid, gik mindst en Uge,

Før hans Bedrift blev dem bekjendt.






Som tænkt, saa gjort. Han skrev et Brev,

Hvori hans Sejr berettet blev

I zirlig Stil med klassisk Sving,

Bilagt med Sløjfe, Naal og Bing,

Og sendte flux med dette Bud

Sin Tjener til Versailles ud.

Saa gjorde han sit Toilet.

Sit Haar han lod i Krøller slaa,

Trak hvide Silkestrømper paa

Og Sko med Spænder af Demant;

Trak i sin røde Fløjels Dragt,

Med Guldgaloner rigt belagt,

Besat med brabantsk Kniplingskant.

Han Galakaarden om sig bandt,

Og satte paa sin Fjerbaret,

Og iled saa med lette Fjed

Til Selskabssalen atter ned,

Hvor Fruen sad med Smil paa Kind

Og hurtig lukkede ham ind

I Kammeret til Væv og Spind. -

Der stod han da i al sin Pragt

Og glatted stadig paa sin Dragt,

Imens han lytted som en Hund

Den lange, lange Aftenstund,

Til Slottets store Port var lukt

Og hvert et Lys forinden slukt.






Saa hørte han en Dør, der gik.

Endnu han kastede et Blik

I Mørket nedad sin Person

Og satte sig i Position.

Han lytted atter, - sagte Fjed

Ned gjennem Korridoren gled.

Der var ei længer Tvivl derom,

Hans Lykkes Time slog. - Hun kom.



7.

Hans Tjener drog imidlertid

Ad Vejen mod Versailles frem.

Og naa'de langt om længe did,

Og bragte Brev og Bud til dem,

Der bort hans Herre havde sendt.

Dets Indhold næste Øieblik

Var hele Hoffets Kreds bekjendt,

Og Hr. Kerjean sin Skændsel fik

Berettet med et ynksomt Smil,

Der saared mer end hvasscst Pil.

Han stod, som ramt af Himlens Lyn.

Bort fra hans Kind al Farve veg,

Mens Blodet op fra Brystet steg

Og stemmede hans Aandedræt.

En Taage trak sig for hans Syn;

I Haand han knuged sin Baret;






Til Gulvet gro'de fast hans Fod,

Som den hans Tanke stille stod,

Og Krampe rystede hans Krop.

Saa stod han - men kun eet Minut.

Da var hans Smertes Trolddom brudt,

Da hented dybt han Aanden op,

Og Lyn der fra hans Øje skød,

Og frygtelig hans Stemme lød,

Da han begjærede sin Hest,

Og sprængte bort i Slud og Blæst.

Han red, han vidste selv ej hvor,

Kun frem og altid frem mod Vest.

Han spurgte ej om Vej, om Spor,

Men lod sin gode Hest derom,

Blot frem og altid frem han kom.

Han red ved Dag, han red ved Nat,

Men saa' ej Morgenrøden gry,

Ej Aftensolen synke mat,

Ej Nattens Stjerne, Dagens Sky.

Han mærked ikke Stormens Tag,

Ej Regnens Fald, ej Haglens Slag;

Men frem og altid frem han red,

Og standsede kun da, naar træt

Hans raske Ganger sank i Knæ.

Saa søgte han en Hyttes Læ,

Og hen til den en Skofte smed,

Og saa afsted, naar den var mæt.






Saadan i Dage sex han red;

Mod Kveld den syvende nu led.

Da følte paa sin hede Kind

Han Klap af Havets friske Vind;

Da hørte han den dybe Klang

Af Bølgerne, der brød sig mod

Bretagnes stejle Klippefod,

Og saa' sig om for første Gang,

Og saa', at han var nær sit Hjem;

Thi over Skoven titted frem

De høje Gavle af Kerjean.

Da holdt han stille og steg af,

Og fri sin sprængte Ganger gav,

Som stønnende sig fremad slæbte.

Da fra hans Bryst et Suk der brød:

"Tilgiv mig, Gud! Min Hest jeg dræbte,

"Som var mig tro indtil sin Død,

"Alt for en Viv, som er det ej."

Saa tog han gjennem Skoven Vej

Derop, og naa'de Porten snart,

Og banked, saa det havde Art.



8.

Igjennem Slottets hvalte Gang

Porthamrens dumpe Stemme klang.

Françéza i sit Kammer sad,






Og hørte den og raabte glad:

"Min Gud, nu banker Hr. Kerjean!" -

Flux nedad Trapperne hun fløj,

At kaste sig udi hans Favn.

Da hørte hun med Stemme høj

Og barsk ham nævne hendes Navn.

End mer bevinged hun sit Skridt,

Og aabned sine Arme vidt.

Men mørk og kold og stiv han staar,

Og griber hendes Hænder haardt,

Og drager hende ilsomt bort

Ind i det ensomme Kapel,

Som var ej langt derfra, og selv

De tunge Dørre i han slaar.

Hans bittre Harm, han Smertes Glød,

Som længe holdtes stænget inde,

Nu frem i høje Flammer brød;

Og mens han knuged hendes Haand,

Udraabte han: "Du slette Kvinde!

"Siig mig, hvor er Aiguillon?" -

"For Himlens Skyld!" - hun stammed bleg -

"Vær ikke vred, jeg har gjort Alt,

"At hindre det, som forefaldt." -

"Men ikke kunnet det?" - han skreg. -

"Nej men det er hans egen Fejl.

"Han blev forelsket strax og løb

"Fremad for fler og flere Sejl." -






"Og Du gav mer og mere Kjøb?" -

"Det var dog ikke store Ting.

"Et Baand, en Naal af Guld fik han." -

"Og saa en Ring?" - fnøs hendes Mand. -

"Ak ja, jeg tror, han tog en Ring.

"Men dermed han ej nøjes vilde;

"Saa maatte jeg ham lukke ind

"I Pulterkamret til mit Spind

"Mod Løfte om at komme silde" -

"Du kom?" - "Til Dørens Laage hen

"Jeg gik og sagde til din Ven" -

"Hvad talte Du med ham? Siig frem!" -

"At han kom ikke ud igjen,

"Før Hr. Kerjean var kommen hjem."

Da gjorde Hr. Kerjean et Spring:

"Har Aiguilion Du lukket inde?" -

"Ja, indtil han er færdig med

"At væve hvert et Blaargarnsfed,

"Som han i Kammeret kan finde.

"Først gjorde han sig vred og vild,

"Men Sult har gjort ham blid og spag,

"Og hurtig lærte han sig til

"At væve Tepper godt og smukt,

"Som Ingen før har kjendt og brugt.

"Hør blot, hvor flittig Væven gaar!"

Forbauset lytter Hr. Kerjean,

Som op til Døren lænet staar,






Og ganske rigtig: Vævens Slag

Gjenlyde i den stille Gang.

Endnu han tvivler dog, endnu

Er han ej rigtig glad i Hu.

Da føres han ved hendes Arm

Til Pulterkamret hen og ser

Den fine, strunke Kavaler,

Sejrvinderen fra Hoffets Fester,

I Fløjl og Guld og Knipling klædt,

Med Kaarde og med Fjerbaret,

Beskæftiget som Vævermester.

Da brast hans sidste Tvivl og Harm,

Han drog sin Hustru til sin Barm,

Og fyldte med sin Latters Klang

Det lykkelige Slot, Kerjean.



9.

Den fangne Fugl blev sluppen ud

Mod Løfte om, at Brev og Bud,

Som altfor tidlig sendtes bort,

Og ramte uret Mand saa haardt,

Skal vorde udi Eet og Alt

Højtidelig tilbagekaldt;

At Frankrigs Ridderskab skal kjende,

Hvor skammelig han kom tilkort,






Hvor dybt han har fornærmet hende;

At strax tilbage han sit Rov

Af Sløjfe, Naal og Ring skal sende.

Men Fru Françéza gi'r ham Lov

At gjemme hine Minder smaa

Om hendes Sejr og hans Forlis;

De være skal en Ærespris

For Tepperne, han hitted paa.

Saa rejste Hr. Aiguillon

Bort til Versailles og Paris.

Hans Blaargarnstepper fandt et Hjem

I Hytterne omkring Leon,*)

Hvor hendes Haand uddelte dem.

Der væves de den Dag idag,

Der varme de endnu hver Nat

Rødkindet Pusling, Gubbe svag

Og haardfør Mand, af Møje mat.

Der mindes, hvordan de blev til.

Der prises over hendes Grav

Den Dyst, hun, lige skjøn og snild,

Gik ud med Sejr og Ære af.

Der lever end i Sagn og Sang

Den gode Frue paa Kerjean.

*) Et af Bretagnes fire Bispedømmer.