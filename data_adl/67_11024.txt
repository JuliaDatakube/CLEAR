CHARLES BAUDELAIRE:BLODFONTÆNEN



Det er mig mellem Stunder, som udgød mit Blod

lig en Fontæne rhytmisk sin hulkende Flod.

Jeg hører det vel risle fra tusend dulgte Grunde,

men famler dog forgæves for at finde min Vunde.



I alle Stadens Gader det breder jævnt sin Flod,

gør Stenene til Øer, hvor du sætter din Fod,

som skulde det med Purpur det hele Landskab grunde

og kvæge i sin Strøm de mange tørstende Munde.



Jeg søgte tit i Vines Berusning for en Dag

at dulme denne Rædsel, min dybe Sprængningsmine.

Vin gør vort Øje klart og gør Ørets Sanser fine.



Og jeg har søgt i Elskov en Søvn med ømt Bedrag.

Men Elskov er en Sæng fuld af Naale og Spiger,

som skabtes for at læske disse grusomme Piger.