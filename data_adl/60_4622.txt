Ved en Botanikers Bryllup.



Herhjemme paa vor Gaard

Bag den rødbrune Mur

Man mærker ikke meget

Til den rige Natur;

Thi her repræsenteres

Al Vaargudindens Skat

Kun af en gammel Lind

Med en bredskygget Hat.



Hvert Bæger, man har her,

Er af Ler og klinket Glas;

I Frakkens møre Traade

Det tykke Støv har Plads;

Befrugter det end ikke,

Saa hører det dog til;

Det er en Art af Aske,

Som dækker Aandens Ild.



Her spire tause Tanker,

Men uden Rod og Løg,

Og Piberne har Stilke,

Som kun udvikle Røg;






Og her er alle Blade

Af Skriv- og Trykpapir.

Saa tørre, at de stundom

Maa fugtes med en Gi'r.



Dog, jeg en Celle veed

Bag den rødbrune Mur,

Som var et venligt Fristed

For den rige Natur,

Hvor Alperosen slynged

Sig i en Cactusrad,

Og Oleandren kjæled

Med Bregnens brede Blad.



Thi der sad jo en Præst

Udi Floras Helligdom;

Fra alle Verdens Kanter

Til ham Smaablomster kom;

De talte med hans Tunge,

De maltes af hans Pen,

Og i hans Tanke leved

De Vaaren om igjen.



Og naar den milde Sol

Fik gjort Kaal paa Sne og Slud,

Og Træerne fik Blade,

Og Blomsterne sprang ud,






Han støvled ud ad Porten

Med vældige Skridt,

At gjøre sine Venner

I deres Hjem Visit.



Engang paa Excursionen

En selsom Blomst han saa';

Den havde røde Læber,

Den havde Øjne blaa;

Han plukkede den varlig

Og gjemte den i Favn,

Og indskrev i sin "Flora"

Drejera som dens Navn.



Og fra den gamle Gaard

Saa han flyttede sin Bo;

- Thi her man slige Blomster

Ei godt kan ha' i Ro.

Nu køler den hans Pande

Med sine Blades Krands,

Og kvæger mildt hans Hjerte

Med sin beskedne Glands.



Hans Hus skal staa i Flor,

Som det sømmer Floras Ven!

Et Drivhus vil det blive,

En afgjort Sag er den;






Men lægger han ad Aare

End nye Drenge a',

Saa vil han dog de gamle

I trofast Minde ha'.