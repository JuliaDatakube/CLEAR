PUDELHUNDEN.



En Pudelhund havde mistet sin Kjole;

den vilde sig ude i Aftenen sole;

hu! tænkte den, jeg maa varme min Krop.

Saa krøb den paa Brædestablen op,

mens Tænderne Tappenstreg slog i Munden,

tilrette lagde sig Pudelhunden.



Men Solen stedse dybere veg -

paa Bræderne højere Pudelen steg;

dog Solen, førend den ret det mærked,

sig listede ned bag Plankeværket. -

Et Bjæf af Forundring Pudelen gav,

den tænkte: hvor Pokker blev Solen af?