MED EN CONFIRMATIONS ROSE.



Lille Rose, vær ei bange!

Du skal Ikke staae tilskamme;

Ydmyg er paa Helligdagen

Kindens søde Purpurflamme.



Lille lykkelige Rose,

Du skal fromt til Kirke vandre,

Der hvor Himlens Børn og Jordens

Hilse venligen hverandre.



Ak, men artig maa du være!

Paa din Vei dig følge ville

Rosmarin og bly Reseda;

Sæt dig kjønt hos dem og stille!



Halvomsløret, op til Hjertet

Maa du gjerne Kinden hvile,

Men kun af en hellig Glæde,

Husk, tør du i Kirken smile!