Danmark.Foraaret 1879.



Du Land fra Oldtids Dage,

vort milde Fædreland,

haard er din Nutids Sage,

og skygget er din Strand!

Vel Bøgens Løv Dig kranser

og gjør Dig ung og skjøn,

dog som bag isgraat Pantser

dit Hjerte slaar iløn!



Hvad hjælper det, vi kalde

de stolte Minder frem,

naar Nuets Skygger falde

saa sorgfuldt over dem!

Til Spot kun blinker Gaasen

fra Volmer-Taarnets Kam, -

trak Tydsken ej i Baasen

med Fattigmandens Lam!



Hvad hjælper det, vi holde

om Thyras Minde Vagt,

vil ej vi bygge Volde

mod lynsnar Overmagt!

Hvad hjælper det, vi sværge

ved ham fra Nørreriis,

om ikke vi vil værge

vor Rede ligerviis!



Men kunde vi blot tage

vor Trængsel som en Tugt,






vi skulde Sundhed drage

af al den beeske Frugt l

Den Haand, som kan nedbøje,

oprejse ogsaa kan, -

o Herre i det Høje

bevar vort gamle Land!