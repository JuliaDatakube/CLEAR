PAA Æ STUR HYW.



fræ Kistelbakk og te Søndergord Hyw

der er en elendig Graan Vej;

ilyvvel: hwor mild jens Tanker ka blyw,

nær en kjender hwer Knot og hwer Vrej.



Der gi mi Foræller og pojed og sô

og fand i æ Saând dje Fød;

de laa dje Ved ad den Gryssen, de gjord,

- og no er de beggitow død!



Det sukker saa sær øwer Kistelbakk

og hwirmer om Søndergord Hyw.

Om det ku vi hejsen faa møj aa snakk

og osse en Hobben aa skryw.

31/5 1903.