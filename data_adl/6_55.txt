TIL AGNES.



Alle mine Ønsker du ved er dine Savn,

Alle mine Tanker jeg døber i dit Navn,

Alle mine Ord jeg lytter fra din Læbe.

Men ønsker jeg vildt

Og tænker jeg hvast

Eller falde mine Ord for tunge,

Saa tro mig svag, tro mig ej slet;

Tro, at jeg end af Kampene træt

Hildes i gamle Forvildelsers Net,

Tal saa til mig blidt og stille

Dine lyse milde Ord,

Hvor Taarerne glimtende bæve,

Drag mig saa med det lette Flor

Af din Tankes lydløse Suk.

O! men stæng for Øjets Taare,

Stæng for Barmens mindste Suk,

Thi Taaren sees, Sukket høres,

Og at jeg dig har Smerte voldet

Maa jeg vel ane, men aldrig vide,

Aldrig vide!