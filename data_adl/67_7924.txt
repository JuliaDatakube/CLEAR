V · Ungdom



Vi lærte med Haanden mod Hjærtet

at trykke vort Pulsslag tyst,

at tvinge i sagtelig Bølgen

det hæftigaandende Bryst.



Ak Ungdom, ak Ungdom du fejre,

naarvoverdu sorgløs og glad?

Et ængsteligt Sind at besejre

er mer end at vinde en Stad.



Du har jo et Liv at skabe;

hvor kan du da tænke saa slapt?

Den Dag, som du ikke har nyttet,

den har du for evig tabt.






Tiden det er til at vente,

naar Blodet er kølnet og tyndt.

Mendenhar kun Stunder at hente,

hvis Tid er næppe begyndt.



Kan hænde vi tørster saa længe,

til Bækken forbi er flydt;

kan hænde vi drømmer os léde

ved det, som vi aldrig har nydt.



Her hjemme er Slud og Taage,

let bliver al Ting sort.

I troende Trang til Skønhed

vi banker paa Lykkens Port -



Den brænder endnu vore Fødder,

Jorden, af Solen forladt.

Og alle Gaderne dønner

af Folk i den lyse Nat.



Luften er hed af Længsel

og dufter af Blomster og Løv.

Lykkelig du, som kan træde

i Jordens dejlige Støv!



Hvad vinder du vel ved at tvivle?

Kom ud til en Sommernats Dyst!

Kom ud! Endnu nogle salige

Timer - og saa er det lyst.