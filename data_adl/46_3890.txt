UdødelighedEn Sonnet



Hvor Palmyras Stenvidunder stod,

Muldrer nu et Chaos af Ruiner;

Gjennem brustne Mure Vinden hviner,

Tidslen trindt om Templer fæster Rod.






Hele Folkefærd paa Tidens Flod

svinde hen som lette Drømmesyner;

Sildig Slægt til Fortids Tavle triner,

Sagnets Træk, udslettet, den forlod.



End du bæver ogsaa at forsvinde?

End dit Navn for yngste Slægt vil staae

laurbærkrandset, paa et Æreminde?



Liv i Navn og Marmor du forsmaae!

Navnløst Liv hos yngste Slægt at vinde,

Frugtbar Daad i Nutids Furer saae!