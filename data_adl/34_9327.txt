Nr. 191.

Mel. Den vey gaaer vist til himmerige.



Du hiertens fryd for rene sinde,

Udvalde kydske jomfrue-frugt,

Som vil med alle dig forbinde,

Der følge aandens vise tugt,

Hvor vilde jeg dog gierne tragte

Blant dines jomfrue-tal at staae,

Som verdens kierlighed foragte,

Og efter lammet stedse gaae.



2. Du fodrer kun et renset hierte,

Men hvor er det at faae for mig,

Som stoed i baade fryd og smerte

I kierlighedens brand til dig,

Forgieves er min egen møye,

Om du ey klarer selv mit sind,

Og tager, med dit blide øye,

Mit arme hierte gandske ind.



3. Den salve heler Adams skade,

Din kierlighed er sielens kuur,

Vilt du mig den kun finde lade,

Saa bliver verdens lyst mig suur,

Den giør fornøyet, fri og sikker

Fra verdens lysters fiske-krog,

At jeg kand flye de fine strikker,

Som mangen ned i pølen drog.

Nr. 191. FJ1-7.2, 1:fodrer]fordrer FJ6-7.3, 3:vilt]vil J6-7.

- - -

Nr. 191.Oversættelse. Verliebtes lust-spiel reiner seelen, G. Arnold, Schr. s. 635. En salme om Jesu kærlighed som den magt, der skaber det rene hjerte ved at skænke en glæde og indre rigdom, der gør verdens vellyst modbydelig. - 1, 1:hiertens fryd] Der tænkes vel på lægeplanten hjertensfryd, se nr. 128, 6, 5. - 1, 2:udvalde] Es. 42, 1; Lk. 23, 35;jomfrue-frugt] jomfrusøn, Mt. 1, 20; Lk. 1, 34 flg. - 1, 6-8: Joh. Åb. 14, 4: »De er jomfruer: de er de, som følger lammet, hvor det går«; jomfrueligheden er opfattet åndeligt om hjertets renhed. - 2, 1:fodrer] fordrer. - 2, 3:som] hører tilet renset hiertei l. 1; imperfektumstoedforstås ud fra, at der er tale om noget ønsket. - 2, 7-8:tager... ind] indtager, vinder. - 3, 1:den salve] Den lægende salve er det at blive set på med Jesublide øye, 2, 7;Adams skade] den syndige lyst, som er arvet fra Adam, tænkt som et sår i sjælen. - 3, 3:finde] føle. - 3, 5 og 11, 8:fornøyet] se under nr. 6, 1, 2. - 3, 6-7: Billederne er Brorsons. - 3, 8:pølen] helvede, Joh. Åb. 21, 8.






4. Lad denne balsom i mig flyde,

Og giennemtrænge alt mit sind,

Lad mig din kierlighed kun nyde,

Saa lukkes ingen anden ind.

Den ild al verdens lyst forbrænder,

Og holder den for narre-spil,

O hvem din kierlighed kun kiender,

Hand ingen anden have vil.



5. Men griber du begierligheden

Ey an med magt og kraftens aand,

Da kand den ligge skiult i reden,

Og siden tage overhaand,

O GUd! din sødhed tit anvendes

Til kiødets sikkerhed og roe,

Naar aandens iver ey optændes

Ved daglig kamp i bøn og troe.



6. Hvad kand os frie fra denne fare?

Din kierlighed kun det formaaer,

Naar sielen den vil tage vare,

En anden lyst og drift hun faaer,

Som den beknytted ville drager

Hen ind i naadens blide stand,

At verdens lyst ey bedre smager

End mask og raaden pøle-vand.



7. Naar GUd er her, og ingenlunde

Med verden vil i hiertet boe,

Saa gaaer al verdens lyst til grunde,

Og hiertet faaer sin rette roe,

4, 1:balsom]balsam J7.5, 6:kiødets]kiøddets F. 6, 5:den beknytted ville]den beknytte ville FJ1-2.6, 8:raaden]raaddenJ1-2.

- - -

4, 1:i] ind i. - 5, 5-6: jfr. nr. 132, 2-5. - 6, 3:tage vare] vogte på, agte på. - 6, 5:beknytted] bunden, ufri;ville] vilje. - 6, 7:at] så at. - 6, 8: Billedet er Brorsons;mask] det, der bliver tilbage efter kogningen af malt, svineføde, jfr. nr. 175, 9, 4. - 7, 1:her] hos mig. - 7, 2:med verden] sammen med verden.






Naar sielen lærer dybt at grave,

Og varer denne perle vel,

Den skat kand JEsu bruud kun have,

Og ikke nogen verdens træl.



8. Set JEsu kierlighed til grunden,

Er hand din bygnings hiørne-steen,

Saa bliver sielen altid funden

Aarvaagen til at holdes reen,

Hand selv din seyers krone bliver

Ved hver en leylighed til kamp,

Thi denne soel dig let fordriver

Al verdens vellyst som en damp.



9. Saa triumpherer allerede

GUds liv i dødlighedens krop,

Thi just naar vi i kampen svede,

Da stræbe vi til kronen op;

Hvor kunde ellers sielen vinde,

Og dæmpe kiødets stærke brand,

Om kierlighed var ey derinde,

Som alle ting bestride kand?



10. Den korte møye vey bereder

Til uskatteerlig siele-fred,

GUds himles skiulte lifligheder

Til slige siele flyde ned,

9, 6:kiødets]kiøddets F. 10, 3:lifligheder]livligheder FJ1-3.

- - -

7, 5:naarindfører vel forsætningen til l. 7-8;dybt at grave] modsat et overfladisk gudsforhold, orig.: Da wird tief nach dem schatz gegraben. - 7, 6:varer] vogter;denne perle] Guds nærværelse, l. 1, eller hjertetsrette roe, l. 4. - 7, 7:JEsu bruud kun] ingen uden Jesu brud. - 8, 1:set... til grunden] læg som grundvold. - 8, 2: Ef. 2, 20. - V. 9: Tankebevægelsen er ikke helt tydelig, men vel omtrent denne: Allerede nu under dødelighedens kår triumferer gudslivet i os; thi må vi end kæmpe hårdt med kødets lyst, er dog netop denne kamp en stræben op mod himlen, altså en triumf for gudslivet (l. 1-4); når sjælen kan få magt over kødet, viser det da også, at den sejrrige kærlighed bor i den (l. 5-8). - 9, 5:vinde] sejre. - 9, 8:bestride] bekæmpe.






Som verdens lysters skum og fraade

Beleer, foragter og forsmaaer,

Lad kun din brudgom ene raade,

See saa hvad kierlighed formaaer.



11. Hun kroner lammets rene brude

Til bryllup med GUds egen Søn,

De skidne lukkes alle ude,

Thi kierlighed er kydskheds løn,

O hvem der smager JEsu ynde,

Har nok og alting, det er vist,

Hans kierligheds fuldkomne brynde

Giør ret fornøyet her og hist.

10, 5:verdens lysters skum og fraade] Udtrykket, som her er Brorsons, stammer fra Jud. 13, hvor de ugudelige lignes ved bølgerne, som i deres skum skyller havets urenheder op på stranden: »havets vilde bølger, som udskummer deres egen skam«, jfr. Es. 57, 20. - 11, 1-2: Bryllupsbilledet er her Brorsons; men medens bruden ellers er den enkelte sjæl, er billedet i dette tilfælde forrykket ved, at der tales om flerebrude; i originalen er der tale om jomfruskaren fra Joh. Åb. 14, 4, som allerede var fremme ved salmens begyndelse (1, 6-8); det hedder: Die liebe crönt des lamm's jungfrauen Und führt sie vor des Vaters thron. - 11, 1:hun] kærligheden, 10, 8. - 11, 5:ynde] yndest. el. yndighed. - 11, 7:brynde] brand, varme.