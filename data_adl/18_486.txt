PROLOG.



Mine Herrer og Damer!

Jeg seer i Deres spændte Miner en -

En Agtpaagivenhed, der faaer mig til

At veie hvert et "Ord, hver Haandbevægelse

Hvert nok saa lille Skridt, hvormed jeg vover -

Dog nei! Jeg seer, at jeg tog feil - Et Smiil

Imødekommende og venligt - ja -

Et Blik, fuldt af Forstaaelse, beviser,

At her vil Sagen være let: fortroligt

At yttre mig i en fortrolig Kreds,

Og sige et par Ord om den Anledning,

Der har forsamlet os i Bispens Sal. -

Det, som i Aften har os kaldet sammen,

Er, som De vide, ikke en politisk

Moderne Kamp imellem Ja og Nej -

Ei nogen Festsouper med lange Toaster,

Hvor Vinen skummer medens Sjælen sover -

End mindre Kortenspillets gamle Hex, hvis

Gemytlighed end har saamangen Beiler -

Ja, det er ei engang Euterpe selv,

Den yndigtsvævende, med sine Fløiter -

Ei Poesiens Muse - O, hun sidder

Endnu med Hovedet sørgmodig hældet

Imod den store florbehængte Harpe,

Der dirrer end af Skjaldens sidste Greb

Og vidsker Taaren af med Laurbærkrandsen.

Det, vor Forening her vil efterstræbe

Er noget andet, noget ganske andet -






Thi - det er et af Tidens Idealer,

El noget mindre end: Socialisme,

En hyggelig, fornuftig Samfundsorden,

Frihed og Lighed, ikke i Extremet,

Men i selskabelig, harmonisk Blanding,

Det sympathetisk-skjønne Broderskab

Af Godt og Venligt, Muntert og Uskyldigt -

Paa gammel Dansk: det reent Selskabelige.

Det søger man selv midt i Sommerglæden

Hvor Eensomheden dog kan yndigt bygge

I Rosers Mørke og i Skovens Skygge -

Hvormeget meer maae man i Vinterkulden

Tye til den Varme, venligt Samqvem bringer

Og flygte under Selskabslivets Vinger -

Jo mere Frosten stivner alt det Ydre

Jo større er den indre Trang til en

Electrisk sluttet Kjæde, til et Stød

En Gnist, et indre Varmestof, der bringer

Vor Hverdagsfølelse lidt mindre Frost

Om muligt Tø - O De forstaaer mig nok!

Hvo føler ikke selv hvor Skoen trykker?

Det er vor Samlings Øiemed. Gid det

Maa lykkes! - Dog jeg har endnu et Ord

At sige Dem, hvis ei min Tale alt

Har trættet Dem forrneget Fra vor Kreds

Er Konst naturligviis ei udelukket,

Saalidt som Konstneren, men beggeto

Kjærkonine Gjæster - og blandt smukke Formaal

Medfølelse et af de skjønneste.

Nu traf det sig netop, en Konstner, ung,

Men færdig paa sit Instrument - som De






Vil faae at høre - sidder fast i Isen,

Kan ikke naae sit kjøbenhavnske Hjem,

Sin unge Hustru, sine vakkre Børn,

Men drives ubarmhjertig nok tilbage

Til Odins gamle Stad, berøvet Hjelp,

Berøvet Virksomhed - Alt hvad han har

Er hans Talent og Konstens'Vaaben-Mærke:

"Ein leerer Beutel im blauen Felde!"

Hvad ønskeligere Motiv for os

Til Sammenkomst? til venligt Stevnemøde?

Gjensidigt ydes vore Præstationer.

Han: Bidrag til vor Aftenunderholdning!

Og vi: vort Bidrag til hans Vinterreise!

Dermed er Alle tjent - og Konstens Musa,

Der skjuler sig i Aften halvt undseelig

Maaskee engang vil skjænke os sit Blik

Fuldt af Erkjendtlighed og Velbehag. -