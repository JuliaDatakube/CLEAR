Frihed, Lighed og Venskab.Vise for det venskabelige Selskab 1794.

Mel.: Veillons au salut de l'empire.



For ret os ved Jorden at fryde

vi skabtes til Frihed af Gud;

fornuftige Love vi lyde,

men ingens vilkaarlige Bud.

Held os! held os,

naar dig, ædle Frihed, vi have!

Lyd højt vor Sang,

hvert Baand og hver Lænke til Trods:

Himmelske Frihed! Skaberens Gave!

kom! o kom! byg din Trone blandt os!



Naturen os dannede lige,

og Adel er ikkuns en Lyd;

ja, ene bør Mennesket vige

for højere Kundskab og Dyd.

Held os! held os,

naar Fødsel ej mer os skal trykke!

Lyd højt vor Sang,

al Stolthed og Dumhed til Trods:

Hellige Lighed! Menneskets Smykke!

kom! og oprejs din Trone blandt os!



For Sorgn og Kummer at lindre

steg Venskab af Himmelen ned;

vi følte Bekymnnger mindre,

saa tit som en Ven med os led.

Held os! held os!

her Venskab var altid til Stede!

Lyd højt vor Sang,

hver avindsyg Nidding til Trods:Salige Venskab! Jorderigs Glæde!

bliv og grundfæst din Trone blandt os!