SANGENE



Graven var lukket,

og tavs blev den døde.

Alle hans Sange

dog strømmer mig i Møde



hilser Godaften

med Stemmer saa glade:

"Du bærer hans Bog ...

vi lever paa dens Blade.



"Nukan vi synge

en Sang uden Lyde,

nu dahanogsaa

tør tie og nyde . . .



"Duggede Stjærner

i høstvarme Nætter,

Aftenens Stilhed,

som daler over Sletter,



"Vogne, som fjærner sig,

støvtrætte Veje!

hvor Længslen gaar hjem

til det rolige Leje.



"Intet er der mere,

som kalder vor Haaben.

Nu kan vi sove

som Straaet og Draaben.






"Ak hvor er Landet

mættet med Slummer,

Sundhed og Søvn af

utømmelige Kummer.



"Intet have vundet,

intet have naaet,

sove som Kornet,

drømme sødt som Straaet,



"dugges som Høstvognen

efterladt fuldt læsset,

som Stenen i Vejen,

som Tudsen i Græsset.



"Sove og glemme,

hvile og stole

paa Lykken mer sikker

end kommende Sole.



"Sove som Snerlen,

der vugges paa Gærde

med Ret til at vaagne

med Lykke ved at være."