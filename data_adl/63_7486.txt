HUNDEHVALPEN.



Den var saa buttet, saa trind og blød,

dens lille Snude var rosenrød;

ej mere den ønsked i Verden, naar

den fik af sin Moder en Mælketaar.

Da den fik Øjne og kunde se,

hvor maatte alle Smaabørnene le!

da logred den med sin lille Hale,

den kunde jo sletikke bedre tale.

Ej! tænkte den, hvad er det for en Ting?

Saa rendte den efter Halen omkring,

men Halen løb med; da bjæffed den: Vaf!

det spaaede dens Moder sig Meget af.