1.



See! hvor klarer det nu op paa Jorden.

Livsens klare Soel saa mildt gaaer op.

Under Sinai dens grumme Torden,

Er dog Lye og Fred paa Zions Top.

Hisset kommer Jordens Dommer.

Agt paa hiin Basunes sterke Klang!

Op I Døde! frem at møde.

Alting røres. Engle høres.

Hele Himlen staaer i Sang.

Vee de Rige, som at sige

Intet har, paa HErrens store Dag!

I forhadte og forladte

JEsu Frender, som ham kiender,

Kommer! nu er vunden Sag.

5, 3:huld] mild, kærlig.

Nr. 346 - LXIII.Original. - 1, 2:Livsens klare Soel] Jesus, se nr. 148,7, 1; 262, 3, 3. - 1, 3:under...Torden] medens tordenen lyder;Sinai dens] Sinajs; med tordenen fra Sinaj menes lovens fordømmelsesdom over synderen, se under nr. 1, 5, 3; 1, 13, 2-3. - 1, 4:Zions Top] vel hentydning til Joh. Åb. 14, 1, hvor lammet sammen med de frelste ses stående på Sions bjerg, af Brorson forstået = himlen, se nr. 302, 1, 1-2. De to bjerge:SinaiogZionstår som modsætninger, der betegner dommen og frelsen. - 1, 6: Mt. 24, 31; 1. Kor. 15, 52; 1. Thess. 4, 16; Joh. Åb. 11, 15. - 1, 8:røres] rystes, Mt. 24, 29: »Himlens kræfter røres«; Hebr. 12, 26: »Jeg vil... røre ikke aleneste jorden, men og himlen« (ældre oversættelser). - 1, 9:staaer i Sang] det hele er som een sang. - 1, 10:vee de Rige] Lk. 6, 24. - 1, 10-11:som at sige intet har] som intet har at sige til deres forsvar. - 1, 12: jfr. nr. 352, 2, 1. - 1, 13:JEsu Frender] hans disciple. Mt. 12. 50; 28, 10; Joh. 20, 17; Rom. 8, 29.