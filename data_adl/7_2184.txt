Dend XIII Sang.Dend Betrængde paa Jorden, søger Boodi Himmelen.Under dend Melodie:HErren hand er min Hyrde good, etc.



1.

Hvorfor, mit Hierte, klemmis du,

Og kand din Sorg ey slukke?

Hvi tyngis saa mit Sind og Hu?

Hvi skal jeg altjd bukke

Ned under Modgangs haarde Aag?

Og i mit Levnets Jammer-Bog

Kun læse Sorg og Sukke?

Overskr. 4] Siunges som:1686








2.

Ald Møye synis med mig fød,

Som Skyggen dend mig følger,

Mit Liv er som jeg altjd flød

Paa Modgangs Velte-bølger!

Det heele Verdens Fryde-land

Er som en Sool, der Skyens Vand

I store Storme dølger!



3.

I Korsens Skole er jeg sat,

Fra først jeg Verden kiendte,

Mit Liv det er som idel Nat,

Der hår ey Sool at vente!

Vil end en Stierne blinke op,

Strax skiuler Skyens mørke Krop

Det Haab jeg viit udspendte!



4.

Vel haver Lykken flagred om,

Sit Seyl for mig udslaget,

Hun smiilte vel, som hun vaar from,

Men jeg blev alt bedraget!

Hun stood oppaa dend slibrig Bold,

Og hafde intet bedre hold

End Glaß der knak og knaged!



5.

Jeg for ald Verdens Venne-flok

Saa ubekiendt er bleven,

Som jeg af haarden Steen og Stok

Udsprungen vaar og dreven,






Naar andre samlis og er froo,

Jeg da, blant deris Fryd og Roo,

Som fremmed Fugl er skreven.



6.

Jeg mættis alt med Enlighed,

Og Korsens Skaale drikker,

Min GUd min Sorrig Ene veed

Og hvad mit Hierte stikker.

Naar andre drikker Skaalen om,

Da er min Siæl fuld tør og tom,

GUDS Fødders Støv jeg slikker.



7.

Foruden Synden i min Barm,

Som Hiertet heftig trykker,

Er Sindsens Torne, som med Harm

Min Glædis Rood oprykker:

Jeg vende, hvor jeg vende vil,

Mit Lykke-glaß, saa seer det til

At gaa for mig i stykker.



8.

Med Armod og med Fattigdom

Jeg Tjden og maa slide,

Og ofte smaalig see mig om

Det Brød, som jeg skal bide!

Jeg haànis tiit, naar jeg skal gaa

Hen til min Ven, om Hielp at faae,

Og Sult vil heller lide.








9.

Fortrykkelse hos Armod boer

Og anden slig Ulempe,

En Sorrig i dend anden groer

Hos Armods palted Kiempe:

Hvor Gierdet lauest faldet er,

Befinder jeg, at hver Mand der

Vil traske det, og dempe.



10.

Mand ofte hudefletter mig

Med Løgne-snært og Læber,

Og rundt om Landet snedelig

Paa Tunge-sluffer slæber!

Mand setter mig en Skamflik paa,

Og dend, maa skee, jeg aldrig saae,

Mig med sit Mund-sverd dræber!



11.

Min Ven (om nogen er min Ven,

GUd veed det Tall er ringe)

Som Røret blæser hen og hen,

Saa veed hand sig at svinge!

Hand skuffer mig, som Flydevand,

Naar jeg ham ikke føre kand

Paa Medgangs Lykke-vinge.



12.

Jeg herforuden og er svag

Af Sygdoms Vee og Sprekke,

Som mine Lemmer Nat og Dag

Med megen Pjne brekke,






Jeg verker, og er vaande-fuld,

Og ynsker kun at Gravens Muld

Mit Legem maatte dekke.



13.

Jeg er som et forfløyet Blad,

Der alle Vinde driver,

Min Krop dend er kun som en Rad,

Hvis Rode-saft hensiver!

Hvert Øyeblik Forandring skeer,

Udi min Siæle-boligs Leer,

Som slet udsoted bliver.



14.

O GUD, naar jeg for dig kun maa

Min Jammers Knude løse,

Og af mit Hierte, som en Aae,

Min Sorrigs Strøm udøse,

Da faar mit Hierte Stille-stand,

Om end ald Verdens Hielpe-vand

Og Trøste-kilder frøse.



15.

Jeg venter dog din Salighed

Og paa din Frelse haaber,

Om ald Naturen vaar mig vred,

Med Lykkens Vende-kaaber!

Igiennem Modgangs tykke Sky

Skal Dagen dog igiennem gry

Med Naade-dug og Draaber.








16.

Lad Verden derfor blive trang,

Lad alle mig forlade,

Lad Lykken tage hen sin Gang

Til andris Hvege-stade!

Jeg seer kun efter Himmerig,

Hvor JEsus mig ævindelig

Oprette skal min Skade.



17.

Jeg skal min Jammers Age-læs

Ved Graven dog afvelte,

Min Modgangs Ijs, som Skum og Piæs

For JEsu Sool skal smelte,

Jeg skal med ævig Fryd og Roo

Hos GUD og JEsum stedse boo

I Himlens sikre Telte.



18.

Min Krop skal faae en Engle-form,

Min Siæl i GUd skal glædis,

Ald Verdens Møye, Stød og Storm

Skal af mig undertrædis,

Jeg, efter JEsu Naadis Dom,

Af HErrens Haand skal runden om

Med ævig Ære klædis.