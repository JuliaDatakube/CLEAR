TIL - -

(I ANLEDNING AF EN TILSENDT PENGEPUNG)



Tak for den Silkeskjønhed,

Din Haand mig gav - det Guld,

Du bandt deri - den Grønhed,

Du gjorde udtryksfuld - -

Hvad Du i Pungen, som en Fee,

Har lagt, kan Ingen see -

Din Mund var med i Spillet,

Som knytted Siiketraaden -

Hvad Dine Blik har villet,

Er skeet i Slyngningsmaaden -

Din Nakke selv har rundet

Den fine Form, og spundet

Paa Knudens Mesterstykke -

Og, hvad jeg glad har fundet,

Det lokker ingen Rigdoms Skygge,

Men, uudtømmeligt for mig,

Er Silkegjemmet fyldt, fra Dig,

Med min Erindrings Lykke.