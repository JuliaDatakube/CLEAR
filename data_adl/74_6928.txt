Tonernes Verden.Festdigt til Musikforeningens Jubilæum 5. Marts 1886.





Du skjønne Kunst, i Eden født og baaren -

i Toner svøbt, men barnedøbt i Taaren!








som Flammesværdet fløj forbi,

og steg fra Savnets Melodi

til Frydebud om Vaaren!

som var i Davids Harpebrus,

og i Tyrtaios' Sange -

seent hørte vi dit Vingesus

hen over Danmarks Vange!





Vel kvælde der Toner af Nordens Grund

som Blomst i Lund,

som Straaler af Nordlysflammen:

Skjaldene kvad, før Sværd de svang -

Buens og Harpernes Strengeklang

saa vel kunde sammen

som Stormens Hvinen og Bølgens Sang.



Og lifligt der toned fra Folkets Sjæl

et Sangens Væld,

til Alvor eller i Gammen:

Nonnernes Ave, Hornets Gjald,

Rosenlunden og Kongens Hal

saa vel kunde sammen

i Kæmpevisernes Tonefald.



Dog længst de vandred fra Fruerbur

til straatakt Skur;

de klang under Bøgestammen:

Høstpigens Lin og Bondens Koft,








Sommer i By og Fiskertoft

saa vel kunde sammen

med hine Klange fra Højenloft.



Og først med vor svulmende Digtnings Vaar

-vortHundredaar -

skød Sommerfuglen af Hammen:

Visen kasted sit Hvergarns-Tøj,

vidt den paaKunstensVinger fløj -

de graa Melodier,

de ny' Harmonier

saa vel, saa vel kunde sammen

WeysesViser og»Elverhøj«.





Da aabnes disse Haller

forVerdensstolte Floder,

for Symfoniens Undre,

for wienske, rhinske Noder,

risted' af Mesterhaand!

Mens rige Tone-Dramer

faae Liv fra Holbergs Scene,

skalherfor Fantasien

Toner og Ordalene

spejle Skjønhed og Aand.



Højt for den lyttende Kreds nu lifligt Vældene springe:

Beethovens mægtige Fos, og Mozarts syngende Kilder!








Haydns legende Bæk, og Schuberts perlende Vande!

Webers og Mendelssohns de regnbufyldte Kaskader -

ja fra Sebastians Elv til Schumanns vindunkle Vover!



Og nye, friske Kranse

fra Sjølunds fagre Sletter,

fra Oldtids Taageverden,

fra danske Elver-Nætter

flettes af Kunstnerhaand!

Og blanke Billed-Strømme

fra Østens Palmelande,

fra Hellas' Gude-Strande,

fra Torneroses Drømme

spejle Skjønhed og Aand!



Hervar i halvhundred Aar Musikens fredede Arne;

Kunstneren her hented Ild, Lærlingen her fik sin Daab!

Herhar en Hærskare lært at fatte og dybere skatte

Strengenes herlige Kunst.





Og dette Hav af Rhytmer,

snart oprørt, snart i Fred,

alle de Tonebølger -

hvaderderes Hemmelighed?








Hvaderdet, som saadan bruser,

som - dryppet i Øret ind -

selv finder Vej til Hjertet

som Fugl til grønne Lind?

som tænder Glød i Sjælen,

som bringer Sommerduft -

hin Trolddoms Virkemiddel,

hvaderdet? Lutter Luft!

men Luft, som vugge kan vor Fryd og Smerte!



MedTonensrige Verden

vi Mennesker dele Kaar -

tager man Luften fra os,

alle vi brat forgaar!

Og Tonen erOrdetsSøster,

Ordets Opstandelses-Dragt -

først styred' af Menneske-Aanden,

faae Luftens Alfer Magt!

Aandmaa holde dem begge

i Skjønheds Ligevægt -

ja med Menneskets Verden

er Tonernes nær i Slægt,

og derfor gaa de os saa nær til Hjerte.



Du skjønne Kunst, i Lyst og Nød Veninden,

og tidt, hvor Ordet glipper, Trøsterinden -

saa lydig under Lovens Tvang

som Jupiters og Jordens Gang,

og dog saa fri som Vinden!

bliv rig og stor paa Danmarks Jord,






og tal os til i fulde Kor

- og baade med og uden Ord -

fra mange Tone-Scener!

Og vær vor Læremester i

den rette Livets Harmoni,

som Lov og Frihed ener!