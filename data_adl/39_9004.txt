Ey saa hvi tripper du saa fast


I.



Ey saa hvi tripper du saa fast?

Hvad stikker dig du pene Pige?

At du vil løbe saa og skrige

Blot ved et Elskovs Øyekast.

Jeg ved det smukke Kiøn har Engle-Navn og Ære,

Men Trold og Biørn og Ulv vil Mandfolk aldrig være,

Vor Omgang uden Hexe-Kunst

Har vundet stolte Nymphers Gunst;

Den største Deylighed med Dyd og god Forstand

Naturen dannede til Kiærlighed og Mand.

Din Moder selv befandt

At det var sandt.



Betænk, at Ungdom varer kort,

At yndig Rose snart kand falme,

At Skiønhed kan faae Knæk i Qvalme,

Og uformærket visne bort.

Naar Skiønhed borte er, og yndig Skabning saunes,

Saa leer man af een Rad uværdig til at favnes,

Derfore bøi dit Hierte hid,

Elsk, elsk det er den rette Tiid;

Naturen gav hvert Kiøn sin Elske-Lyst og Lov,

Den eene Ungdom har den anden høyt behov;

Din Moder selv befandt,

At det var sandt.






II.



Ey saa! hvi tripper du saa fast?

Hvad skader dig, du peene Pige!

Hvi vil du krympe dig, og skrige,

Kuns for et Elskovs Øye-Kast?

Dit eget smukke Kiøn har Engle-Navn at bære,

Men Trold og Biørn og Ulv vil Mandfolk ikke være;

Vor Omgang, uden Hexe-Konst,

Har vundet stolte Nymphers Gunst;

Den største Deylighed med Dyd og høy Forstand

Er dannet, som den er, til Kierlighed og Mand.

Din Moder selv befandt,

At det var sandt.



Betænk, at Ungdom varer kort,

At yndig Rose let kand falme,

At Skiønhed kand faae Knek og Qvalme,

Og uformerket svinde bort.

Hvor Ungdoms Yndighed, hvor yndig Skiønhed savnes,

Der seer man tit et Par uværdig at omfavnes;

Saa bøy dit stive Hierte hid!

Elsk! elsk! det er den rette Tiid;

Naturen gav hvert Kiøn sin Elske-Lyst og Lov,

Den eene Ungdom har den anden høyt behov;

Din Moder selv befandt,

At det var sandt.





[70.]I. A:Levin (Nr. 25) S. 36. B; Heiberg 1771 (Nr. 25) S. 63.C:Chr. Stab 1780 (Nr. 38) S. 91.D:Hellemann (Nr. 23) Fol. 17 r.II. A:Arier og Sange I 1773 Nr. 144. 23: Ny kgl. Smi. 493 b, 2° S. 256. -Litt.:Barfod III Nr. 49; A. D. Jørgensen S. 494; Vilh. Andersen S. 220, 223; Brix: Analyser og Problemer I S. 285; Brix Ambr. Stub S. 76-77; Fonsmark Nr. 49. - Digtet er ligesom det foregaaende skrevet i Versemaal laant fra »Første Samling af Oder, som paa den danske Skueplads udi Kiøbenhavn ere blevne opførte«, 1751, S. 45 »Oraklet«, hvorfra det har flere Laan (Brix: A. og P.). Jf. Indl. S. 36 f.

I.3 Ey saa] EyaC.8-9 Men.. Hexe-Kunst] jf. »Oraclet« V. 1: Dum, døv og følesløs i nogen Tiid at være. Det skeer foruden Hexerie. 8 aldrig] alleB. 10Nymphers] dvs.:unge, smukke Pigers,11 god]mgl. B.14 var] erBC.17 faae]A har herefter Komma.20 een] et D. 22 den.. Tiid]Laan fra forlæggeti »Oraklet«. II.2 saa] siigB.3 skader] fattesB.4 og] jarett. fraogB.5 Kuns for] For blotB.6 har] faarB.13 var] erB.19 Par] RadB; jf. I. -at omfavnes] til at favnesB; jf. I.20 stive Hierte]Laan fra »Oraclet«. -Hierte] ØreB.22 hvert] hverB. -Elske-Lyst] Elskovs LystB.23 høyt] høystB.25 var] erB.