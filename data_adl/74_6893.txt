Billedtexter.


I.Ubudne Gjæster.(Til et Billede af Edv. Petersen.)



»Ak, Sant' Agate! hvilken Tort!

Jag dog de gyselige Grise bort!«

såa skriger

de arme Vaskerpiger,

og det i Munden paa hinanden,

og slaa med Armene som fra Forstanden,

og savne deres gode Banketræ'r.

Og det er kun hvad Gjæsterne forskyldte,

thi Grisetæ'r

kan være gode nok i Sylte;

men Grisetæ'r paa Monsignorens Skjorte

(især naar Grisene er sorte),

det var en Gru -

langt værre end om Skjorten var itu.

Og vel er Alting reenligt for de Rene,

men var ej Domkapitlets Kraver pene

og snehvidt stivede,

saa vilde selv den mest reenlivede

blandt Kleresiet

betakke sig for Griseriet!







Hvad havde Pigerne for al den Pjasken -

Fortjenesten gik reent i Vasken!


II.Tiggeri.(Til en Skizze af C. Bloch.)



Tommasohar idag havt med sig Lykken.

Han stod ved Osteriets aabne Kjøkken:

andægtig skotter han til Gryden,

med Velbehag han lytter til dens Syden,

fornemmer Duften,

der blander sig forførerisk i Luften!

han seer den trinde Maccaroni-Slange,

saa gul som Hør og dryppende af Smør,

slaa Bugter, rulle sig, og slingre

om Fru Padron'ens tykke Fingre!

han seer den - og han bliver viis

paa Slangens Magt i Paradis.

Men da Tommasos Mave og hans Lomme

er lige tomme,

saa stiller han sig hen foran den svedende

Padrona - taus, men med et Bliksaabedende,

saa hun kan ikke modstaa længer',

men rækker ham den Slump, hvortil han trænger.



Tommaso han er ovenpaa,

og Fangsten allerede næsten nede -







da melder sig en Fyr, somogkan bede

og tigge saa det kan forslaa!

Som alle Velske

en Mester i at elske,

harNeroLidenskab for Maccaronni,

mest for den Stump, Tommaso har sin Haand i

O Salighed, o hvem der kunde

faae fat blot i en lille Stump af Stumpen

(han vover ej en Drøm om hele Klumpen),

- lyksaligste af alle Hunde!

Gud veed, hvor længe han paa Spring har siddet,

med dette Blik, for Et kun smægtende,

og dog til Vanvid selvfornægtende -

ti Gange narrer Drengen ham for Bidet;

men føje ham er uundgaaeligt,

det Blik er altfor u-uimodstaaeligt!


III.Dørvogteren.(Til et Billede af Bloch.)



»Hans!«Deres Naade! »LadBobfaae sin Mad

i hans eget Fad -

men Du svarer mig til, det bliver med Maade!

Peer var en net Een,

han gav ham forleden etSvinekotelet-Been!

Baronen var frygtelig vred derover,

han siger, det gjør Bob saa urolig, naar han sover -







husk: aldrig af det Fede! kunKalvekotelet,

lidt Brød og lidt Vand - Du kan faae det hos Ellen!

HuskBober en Perle, saa umaadelig sjelden!

To Gange daglig skal der Vand i hans Kopper -

fra Springvandet veed Du!«

Skal skee Deres Naade!

»Og saa vil jeg raade

Dig til, at Du holder ham fri for Lopper,

og børster hver Morgen hans nydelige Skind!

Naar han har spist, saa lukker Du ham ind -

men tør ham om Poterne! ogsaa om Snuden,

at han ikke gaar hen og sætter Pletter paa Ruden,

det yndige Dyr -

Du er jo en gammel fornuftig Fyr -

og pas vel paa det Vaade!«

Ja, Deres Naade!



OgHanshan lukker Hr. Mopsen ind;

men tænker imens i sit stille Sind:

Sikken et Væsen

der skal gjøres af Dig og Opstoppernæsen!

Du er hoffähig Du, med dit Flæskeskind,

Du skal ha'e Lov at ligge paa Skjødet,

mens en gammel Lakaj maa rende for Brødet!

Døren skal lukkesopforDig,

fordi Du er af Racen -

blot jeg turde gi'e Dig et Knubs, dit Asen -

men saa blev nok Døren lukketiformig!