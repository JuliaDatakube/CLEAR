FORAAR



Nu er det Foraar hjemme, bredt og vidt,

og Bankkassereren med lange Skridt

opmaaler Pløjejordens Længder, Bredder

og planter nye Vaar-Prioriteter.



Ingen Valuta, immerhen Kredit,

nu er det Foraar! Kvirrevirrevit!



Og Bonden siger over Bladet bøjet,

der holder ham med Dagens Nyt i Trit,

den ene Gang: "Nu er Jens Lund fallit!"

den anden Gang: "Nu er Knud Hansen røget!"



Saa trækker Bonden selv i Søndagstøjet,

det bedste Sæt, han endnu kalder sit,

og kører til den nye Prokurator,

n Folketaler og en Inkassator.



Han er moderne, tjener Mønt som Skidt.

Der kan du laane - kvirrevirrevit!