156.Ode Jambica. 1647.



1.

Naar Bierge, Dall og Skove

Med Folk og Diur hensove

Den gandske Nat saa lang,

Og veed af ingen Tvang,

Da gaar min Sorg i svang.






2.

Saa modelig og saare

Maa jeg da fælde Taare

Her for din døve Dør.

Men du plat intet hør

Det Klagemaal jeg giør.



3.

Jeg sukker dybt og græder,

Jeg raaber og jeg beder,

Men du foruden Klag

Dog sover hen i Mag

Alt til den liuse Dag.



4.

Dit Hierte, Sind og Øre,

Saa vel som dine Dørre

Tillukkes saare tet,

Den Stund jeg her saa slet

J mørke staar forgiet.



5.

Du paa den Nød ej tænker

Som mig til døde krænker,

Og her med Vold og Magt

Mig lær at holde Vagt,

Naar andre sove sagt.



6.

Det regner fast og sluder,

Det stormer og det tuder,

Jeg staar i Frost og Snee

Foruden Ly og Læe,

Lad op, O Galathe.



7.

Lad op, lad op, O Skiønne,

Dig skal Cupido lønne,

Cupido Venus Søn,

Med Elskovs søde Løn,

Om du mig vider Bøn.



8.

Hvi plages jeg Ælende,

Jeg er dog ej din Fiende,

Det kiendes paa min Ton'

At jeg er Coridon,

Din Tiener, skiønne Kron.



9.

Af Amor overvunden

Er jeg, og saa forsvunden,

At ikke nu som før

For mig oplukkes tør

Den heele vide Dør.



10.

Ak! kund' jeg mig behende

Som Jupiter, omvende

Til gylden Regn og Vand,

Da vilde jeg paa stand

Faa boed paa Elskovs Brand.



11.

Jeg vild' og ikke skaane

At komme som en Svane,

Og favne sødelig

O anden Leda dig,

Saa tvinger Elskov mig.



12.

O vilde du kun mærke,

Hvad Kierlighed hin stærke

For klaglig Drab og Mord

Med sin Forgift har giord,

Og mangen lagt i Jord.



13.

Anaxarete strenge

Sin Vrede drev saa længe,

Til Iphis ynkelig

En Nat for Strenghed slig

Ophængde selver sig.






14.

Men Straffen hende fulde,

Som det sig burd' og skulde,

Hun blev sig selv til Meen,

Med Seener, Kiød og Been

Omvend til haarden Steen.



15.

Hvad Gavn det er en Hyrde

Saa jammerlig at myrde

Med Længsels haarde Væ,

Det kandst du deraf see,

O strenge Galathe.



16.

Men før jeg nogenlunde

Dig saadan Straf vil unde,

Jeg heller vilde da

Til døde selver gaa,

Saa stilles min Attraa.



17.

Kom derfor Folke-myrder,

Som letter alle Byrder,

Giør Ende paa min Klag,

Giv mig min Afskeed fag,

Den Skiønne til Behag.



18.

Men Ak! hvad vil jeg arme

Mig selv med Sorrig harme,

Forgieves giøre mat,

Jeg staar dog her forlat

Den gandske lange Nat.



19.

Aurora før oprinder,

Diana slet forsvinder,

De Stierner sagtelig

Af Himlen snige sig,

Før hun vil høre mig.



20.

Thi nødes jeg tillige

Med Natten at afvige

Saa trøsteløs, O væ!

Hen til mit unge Fæ,

Far vel O Galathe.



21.

Far vel, og naar du finder

De Taare, som her rinder

For dig paa Jorden ned,

Da tænk paa den Fortræd

Din Coridon hand leed.