BERED DIG!



Hvem giver for vor Frihed mer en Hægte,

vort Grundlovs Brev i Laser og i Lapper?

Paa Maven nu for alle Bagstrævs-Krabber;

destore Folk - hvad kan mod dem vi mægte?



Paa Maven, Folk! og husk, det ny og ægte

maa slide først de gamle Løgnes Trapper,

til Hoffet smiler og et Landsting klapper

den Sandhed, som saa smukt kan sig fornægte!



Thi bør den unge Jomfru Lighed bole

med Kongegunst og gamle Raadmænds Lyster.

Bered dig, Jomfru! - Landet skal florere . . .



Da faar hun Sønner til de høje Stole,

hun kaldes selv: "Vor Dronning" og "Vor Søster!"

- Og derfor ses kun Løgne at regere.