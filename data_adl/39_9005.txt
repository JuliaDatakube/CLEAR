Vor stoere Falsters Liv



Vor stoere Falsters Liv fandt just i Død sin Vinding,

Han fløy fra Død, fra Grav til sin Parnassi Tinding,

Apollo gav ham der anseelig Plads og Rang,

Blandt dem, hvis Priis bestaaer til Lærdoms Undergang.

Hans gamle Laurbær-Krands fik stedse grønne Blade,

Som ingen Avinds Tand skal gnave eller skade,

Kort sagt, hans Ære-Glands blev varig stoer i Hast,

Saa Falster overseer all Verdens Roes og Last.

Er skiøndt hans lærde Navn saa stort, som det kand være,

Dog ynder Musæ selv de Vers til Mandens Ære,

Derover har en Deel bestiget Pindi Top,

Bag efter krøb da een med disse Riim der Op:

Stoere Falster! sidste Rector udi Danmark! est du død?

Du de Lærdes Danske Hector, som var ret til Lærdom fød?

Ney! du lever og skal leve udi de Disciple, som

Ved din Mund til Mænd forbleve udi Riget runden om.

Vi dig takke, vi dig ære, vi dig rose til vor Grav,

For den milde grundig Lære, du os i din Skole gav

Og naar vi med dig forsvinde, skal de Skrifter, du har giort,

For den hele Verden vidne, at dit Navn bør være stort.

Du ey andre Børn haver; nok, vi skal og lade see,

At Hr. Fader, dine Gaver arves til Velsignelse.

Riibe raab! fornedret Riibe: Icabod min Herlighed

Borte er! jeg er i Knibe, og et ret forringet Sted.








Thabor har du Riibe været, godt at boo udi dit Sted.

Da du varst for Verden æret med en rar Trefoldighed.

Ach! I dig den sidste Lector(a)sidste Bisp i dig er død(b)

Og nu sidst den sidste Rector(c)hvo er vel som disse fød?

Ved dette Hyklerie blev Falster bleeg om Næsen,

Sligt vamlede for ham, som baade klog og kræsen,

Han stod forandret op, nu blev han kold, nu heed,

Men viiste sig med Smiil i saadan Tale vreed:

Apollo du min Soel! I Musæ mine Stierner!

Parnassi lærde Chor! I høy-oplyste Hierner!

Her var vel aldrig før saa grov en Charlatan,

For Lyset kommen frem paa denne høye Plan?

Her tør jo ingen Klog for Viisdoms Øyne møde,

Med den Trefoldighed, hvis tre Personer døde?

Hvis tre Personers Død gav Lærdom Hiertestik,

Saa Rector, Lector, Bisp med dennem reent forgik?

Af disse tre Slags Mænd, har Danske Norden mange,

Som døde Formænds Dyd end aldrig giorde bange,

Ja! Riber Stift og Bye kom ey et Grand tilkort,

Ved det en dødelig Trefoldighed gik bort.

Den Bisp der døde sidst, var Mand for Bispe Staven,

Ham fulgte Dygtighed og lærd Forstand til Graven,

Men kom han nu igien fra Glemsomhedens Land,

Jeg veed, han glemte ey at ære Eftermand.

Jeg veed, han sagde strax: Jeg seer min stoere Glæde,

Guds Ven, min Afkoms Ven paa dette Bispe-Sæde,

Her har den sidste Bisp langt fra ey sagt god Nat,

Hvor mine Pligter slap, tog han retskaffen fat.

Den Lector med hvis Liv, et Lectorat fik Ende,

Gav lærd og nyttig Fliid i Embedet tilkiende,

(a)Terpagger.

(b)Anchersen.

(c)Falster.






Ja mangen Riber Clerk, som Academicus,

Vandt ved hans Lærdom Gunst hos høy Theologus.

Er Riber Lectorat ved Lectors Død forsvunden,

Saa blev det Skolens Tab tilstrekkelig forvunden,

Den lærde Lectors Fliid har virket noget stort,

Det samme har en lærd Conrector siden giort.

I Danmark er jeg selv den sidste døde Rector,

Som Tossen her gav Navn af Lærdes Danske Hector

For bare Rimets Skyld, og ey for anden Ting,

Har Posten slæbt den Hælt i Norden rundt omkring.

Jeg havde Undermænd, ja! Overmænd og Lige,

Hvor lærd jeg ellers var, bør skiønsom Kiender sige.

At Rectors Dygtighed i Danmark end er kiek,

Kand selv min Eftermand betyde denne Giek.

Apollo du min Soel! I Musæ mine Stierner!

Parnassi lærde Chor! I høyt oplyste Hierner!

Ach! Taaler aldrig meer saa grov en Charlatan!

Ach! viser Løgneren fra denne høye Plan!

Ved disse Falsters Ord kom Rimeren i Knibe,

Han stod paa Bierge Top, som hans fornedret Ribe,

Man raabte: Borte er hans Herlighed og Sands,

Ham tiener Nyse-Krud, men ikke Laurbær-Krands.

Her brød Apollo ud: Du Nar bliv klog af dette!

All utilbørlig Roos kand give Dyden Plette,

Negt ingen Levende sin vel fortiente Priis,

Det er den Døde nok, han selv var lærd og viis.

Saa blev den Pilegrim beordret til at vandre,

En March blev spillet smukt af Falster og de andre,

Den deylige Music blev overmaade rar,

De ni Gudinder sang: Herneed Trefoldig NAR! etc. etc. etc.




[71.]A:Post-Tidender Nr. 99 11. Dec. 1752.Aa:Ny kgl. Sml. 487,2° S. 523.B:Anhang 1782 Nr. 5.C:Ribe.D:Haandskr. citeret af Barfod i Noterne. -Litt.:Thorup: Falsters Biographi, Bilag S. 16; Barfod III Nr. 63, IV og V Nr. 64 Note; Kinch S. 22; Th. A. Müller: Festskr. til Erslev S. 435 Note; Vilh. Andersen S. 217; Brix: Ambr. Stub S. 111-12; Fonsmark Nr. 63; Bjørn Kornerup: Kulturminder 1952 S. 40 f. - Digtet er Svar paa A. Raarups Mindedigt for Rektor Falster i Post-Tidender 24. Nov. 1752, som citeres i Stubs Digt. - Jf. Indl. S. 37 f.

1 Overskr.] Critik over et Liig-VersB.3 fra (2)] tilC.- Parnassi] Parnass'sB.4 Rang] RumC.5 Lærdoms] VerdensC.8 varig] herligB.9 overseer] overseeB. 10 Er skiøndt] EndskiøndtC.11 ynder] yndeB;nyderC.- Musæ] MuserB;MusaC.- selv] velB.13 da] derBC.14 est] erB.16 Disciple] DisciplerBC.17 forbleve] forbliveB.19 milde grundig] Grundig, mildeC.21 vidne] vindeC.24 Icabod] dvs.Herligheden er borte (1. Samuel 4, 21).25 forringet] fornedretC.26 Thabor]Bjerg i Galilæa, efter den kirkelige Tradition identisk med »Forklarelsens« Bjerg, hvor Jesus mødtes med Moses og Elias.27 varst] varB.- rar] dvs.sjælden;retC.29 nu sidst] i digC.- fød]derefter tilf.N. A. R.B.34 Musæ] MuserB.35 Parnassi] ParnassesB.36 Her] DerC.- Charlatan] CharletanB.37 kommen] kommet B. 41 reent] retCD.43 Formænds] FormandsB.- end] manC.44 Riber] RibeB.45 en] denCD.50 stoere] størsteCD.55 Embedet] EmbederC.56 som] samtC.58 Er] DenC.- Lectors] dennesB.60 Lectors Fliid] Lector FlockC.- noget] megetC.61 lærd Conrektor]der maa her tænkes paa Sinnel Lange, som 1740 blev Konrektor og 1752 efterfulgte Falster som Rektor, mens han som Konrektor afløstes af Thomas Montagne (jf. Kornerup S. 42 Note 8). 63 Lærdes] LærdeC.66 og Lige] tilligeCD. 70Musæ] MuserB.71 Parnassi] Parnass'sB.- høyt oplyste] høioplysteBC.72 Charlatan] CharletanB.73 Ach!] MenB.80 vel fortiente] velfortienteB.81 var]




erD.- lærd] klogBC.83 March] MarsB.84 deylige.. overmaade] Dejlighed blev stor og saare megetC.85 etc... etc.]mgl. BC. Under Digtet:stupC.-Barfod retterL. 32forandrettilforundret.En Afskrift af Digtet efter Post-Tidender findes i Ny kgl. Sml. 487, 2° S. 523-25 m. Overskr.:Over Rector Falster, som døde in Novbr. 1752 Ere blandt de i Aviserne publicerede Danske Vers følgende det smukkeste.