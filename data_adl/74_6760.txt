Bønnen.



Naar Jorden stønner blussendeoghed,

og ingen Sky sin Svalhed vil nedaande,

da hyller den i Slør sig som en Nonne,

de hvide Taager vidne hvad den led.



Men see, de samme Taager synke ned

og falde kvægende paa al dens Vaande;

nu faaer den Svaling af sin egen Aande,

som bringer Blomsterkalken Duggens Fred.



Saastiger Bønnen fra det bange Hjerte,

der brænder hedere end Jordens Bryst,

i Bøn det aander ud sin Nød og Smerte;



da daler den igjen med Aandens Trøst:

den samme Bøn, der steg i Nattens Stille,

blev ved Guds Faderfavn en Fredens Kilde.