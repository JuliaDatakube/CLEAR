EDVARD RUDOLF NEOVIUS

26. Sept; 1917.



Tavse Hjemvé-Minder vinked

bag den tunge Himmelrand.

Glansen i dit Øje blinked

af de tusind Søers Land.



Traadløst Tankerne dig knytted

til det Folk, hvorfra du gik,

mens dit Hjerte stille lytted

til de fjerne Falds Musik.



Kalevalas røde Sange:

op af Finlands lange Nat,

baaret frem med Fosseklange

Fantasiens gyldne Skat.



Ja, du var en ægte Finne,

dyrked Tanken som Magi,

saa' de skjulte Linjer rinde

i fortryllet Harmoni.





Løfted højt dit Væsens Charme

som en festlig Guld-Monstrans,

ej ed i dit Hjertes Varme

Sjælens sidste, sjette Sans.



Gransked over Snit og Sfære,

øved Tænkningen abstrakt:

Tallets suveræne Lære,

Fladernes sublime Magt.



Dyrked det Uendelige,

Himmelrummets blaa Logik,

hørte som en Hymne stige

Talkolonnernes Musik.



Denne Pandes Tænkersnille,

disse Øjnes Fosforglød

— Hjertet som en stormfuld Kilde,

der sin svage Kumme brød.



Under Asken frem sig ulmed

Tankens gnistrende Vision

— nu har du igennem Mulmet

naaet den fjerde Dimension.





Ej til Støvet var du bundet,

al din Higen var astral.

Og i Døden har du fundet

Evighedens Integral.