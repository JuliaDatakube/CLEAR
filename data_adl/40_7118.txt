Himmelbjergsang. Danmark! Fostermoder kjære!

Mel. Danmark dejligst Vang og Vænge.



Danmark! Fostermoder kjære!

Hør vor Frydesang!

Himlen disse Toner bære

Over Søe og Vang!

Ryst jert Løv! I Bøgeskove!

Hav! Du krumme stolt din Vove!

Lytter! nu den danske Tunge

Gladeligt skal sjunge.



Græs og Korn og Ved gi'er Jorden,

Føde, Ly og Lyst;

Dannemark bespiser Norden

Af sit rige Bryst.

Trindt paa Hav og Søe og Strømme

Rigtbeladte Snekker svømme,

Uden Tal de Fiskestimle

Underneden vrimle.



Er ustadig end vor Sommer,

Og vor Vinter lang,

Engen har dog sine Blommer,

Frugt har Dannevang.

Kolde Storme - Hjerter varme,

Kjærlighed i ædle Barme,

Troskab under Sorg og Glæde

Har i Danmark Sæde.



Dine Sønner, elskte Moder!

Ofte Sværdet svang,

Værnede om dine Goder,

Værged' for din Vang.

Enighed gjør Kæmper stærke,

Mod er rette Danneværke:

Hegnes saa den danske Have,