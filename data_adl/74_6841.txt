Ydre Mission.



Naar Svenden gaar i Kampen

for Folk og Fædreland,

og trodser Dødningdampen

det bedste som han kan, -

da bede vel hans Kjære

om Sejr for Land og Hær,

og hjælpe ham at bære

al Krigerens Besvær.



Men naar paa vilde Strande

Guds Riges Hær staar Vagt

i fjerne Hedninglande

om Korset uforsagt,

maa døje Sydens Hede

og Nordens Snee og Is, -

skalvida ikke bede

og hjælpe ligervis?






Er ej vor egen Sejren,

og vort hvert Nederlag!

Er ej Guds Ark i Lejren

med Korsets dyre Flag!

Skal vi med Elis Sønner

fra Helligdommen fly,

og ej med vore Bønner

til Kampens Herre ty!



Ak hvor dog Lyst til Freden

har taget os med Vold!

Ak hvor dog Kjærligheden

er bleven død og kold!

Ak hvor dog vore Tanker

har snævre Stier traadt!

Ak hvor dog Hjertet banker

for vore Brødre smaat!



Op Venner, kæmp i Aanden

i Hedningdysten med!

Luk Hjertet op og Haanden,

skik Bud og Hjælp afsted!

Kom, lett de Vaabenføre

den strænge Nattevagt -

lad Verden see og høre,

vi er meddemi Pagt!