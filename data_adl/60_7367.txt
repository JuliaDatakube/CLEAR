Sommerliv.



1.



Husker Du den Dag endnu,

Vi for Præsten stode?

Jeg var stolt og tryg, men Du

Underlig tilmode;

Men Du sagde dog dit Ja,

Saa det kunde høres,

Og lod ved min Arm derfra

Dig taalmodig føres.



Talen, den var snart forbi,

Før vi rigtig vidst'et;

Psalmens kjønne Melodi

Af Forvirring bristed;

Gifte, som sig hør og bør,

Blev vi dog, Du Søde,

Baandet brister ikke, før

Vi er begge døde.



Brudeblussets Flammer klart

Over Løvet spilled;

Det var jo en "Broder"-Part,

Veed Du nok, af Gildet;








Visen jeg leverte selv

Som en Mand af Faget;

Du blev efter Ret og Skjel

Dandset ud af Laget.



Dagen skred og Aften led,

Afsked tog hver Fremmed;

Da var ogsaa Du bered

Til at skifte Hjemmet;

Christian holdt for Døren nu

Og med Pidsken smelded,

Og med stærkt bevæget Hu

Sagde Du Farvellet.



Husker Du den Morgenstund,

Da vi først var ene?

At den havde Guld i Mund

Skulde jeg formene.

Hvor om Slottets tomme Sted

Gamle Linde skærme,

Fandt vi Ensomhed og Fred

Til at gaa og sværme.



Hvor hun paa sin Smerte bar,

Danmarks unge Dronning,

Vandred nu vort unge Par

Og drak Livets Honning;








Snart om Fortids sjunkne Liv

Vi vemodig talte,

Snart vor Fremtids Perspektiv

Lystelig vi malte.



Husker Du, hvordan vi drog

Paa vor "Eriksgade",

Og vor Elskovsrose slog

Ud de fine Blade.

Medens til det jydske Land

Jevnt og fort vi sejled,

Medens gjennem Hedens Sand

Vore Heste snegled?



Husker Du, vi havde Sorg

Ogsaa til Forandring,

Dengang vi til Silkeborg

Naa'de paa vor Vandring?

Men deraf vor Glæde fik

Større Ro og Mildhed,

Mens den lange Dag vi gik

Om i Skovens Stilhed.



Husker Du hver dejlig Plet,

Hvor vi søgte Hvile,

Og lod Øjet, aldrig træt,

Over Dalen ile?








Oppe paa hver Bakkeryg

Samme Panorama,

Og en Scene lige tryg

For vor Hjertes Drama!



Nedenfor, som Skjold ved Skjold,

Blanke Søer laa der,

Himmelbjergets mørke Knold

Maatte Skildvagt staa der;

Skoven dypped snart sin Top

I de stille Vande,

Snart den klattred dristig op

Imod Bjergets Pande.



Husker Du den Aftenstund,

Vi paa Aaen sejled,

Medens Maanen, fuld og rund,

Sig i Vandet spejled?

Et Filisterkompagni

Førte lystig Ordet,

Desto tausere sad vi

To og passed Roret.



Husker Du den lille Bænk

Under tætte Grene?

Fossen strøede Perlestænk

Over Mos og Stene;








Søens Bølge skød sig tyst

Ind i Pyntens Skygge,

For at bære paa sit Bryst

Gjenskin af vor Lykke.



Husker Du, tilsidst vi kom

Op paa Bjergets Tinde?

For ej før at se Dig om,

Gik Du op iblinde;

At vort Land sin Storhed har

Maatte Du erklære,

Og den Mundfuld Vin, jeg bar,

Tømme til dets Ære.



Ja, vi flakke d vide om,

Og vi Meget skued,

Men jo længer frem vi kom,

Alt os mindre hued;

Udi Sjælens fulde Skaal

Alle Indtryk trængtes,

Og mod Rejsens sidste Maal

Inderlig vi længtes.






2.



Husker Du det Hus af "Kridt"

Med de hvide Vægge,

Hvor der var af Rum saa lidt,

Nok dog for os Begge?

Mange eje vistnok mer

Plads, men mere Kummer,

Vi veed nu: lidt Straa og Ler

Megen Lykke rummer.



Husker Du, hvordan det var

Smykt af dine Kjære?

Alt den samme Indskrift bar:

"Her er godt at være."

Alt var net og rent og hvidt,

Friske Blomster dufted,

Og den friske Søluft blidt

Ind ad Vindvet lufted.



Husker Du saa Haven, hvor

Valmuer og Malva

Stod i alsomdejligst Flor,

Ukrudt i det Halve,

Hvor en gammel runken Eg

Laante os lidt Skygge,

Mens et Græskar om vor Væg

Vandt sit Bladesmykke?








Dig var Dagen der ej kort,

Men for mig desmere,

Thi jeg maatte daglig bort

For at redigere;

I et Gry og i en Kveld

Livet sammentrængtes,

Da betalte vi vor Gjæld

Fra den Tid, vi længtes.



Husker Du, vi vandred om

Tidt i Aftensvale?

Mangen Tanke, som var stum,

Lærte da at tale;

Mens vi delte Haab og Frygt,

Tvivl og Sorg og Gammen,

Vore Sjæle frit og trygt

Voxede sig sammen.



Husker Du den Morgen, da

Vi saa skulde flytte?

Det var tungt at skilles fra

Denne lille Hytte.

Vi vil elske den, min Viv,

Alle vore Dage,

Thi et Stykke af vort Liv

Lod vi der tilbage.