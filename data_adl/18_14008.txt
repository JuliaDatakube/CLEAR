Kom, Gudsengel, stille Død ...



Kom, Gudsengel, stille Død,

Læg mig hen til Ro og Hvile

Læg mig i min Moders Skjød

Under Mos og Taarepile



Jeg er træt af Dagens Blaa,

Træt af Nattens Stjernetaage -

Tornekrandsen har jeg paa -

O jeg kan ei længer vaage -



Jeg har grubiet mig saa sløv

Paa den svære Livets Gaade

Jeg er bleven ør og døv

Og kan intet mere raade



Hjertet, som saa ungt og fast

Banked i sin Smerte

Med sin sidste Lykke brast

Koldt er nu mit Hjerte



Tag det bort, min mørke Ven!

Lad det Urnen fylde

Gravens Vugge - red mig den

Blødt du mig indhylle!



Lad mig aande Gravens Duft!

See kun - Bægret har jeg drukket.

O for sidstegang lidt Luft!

Kun et Drag til Afskedssukket!