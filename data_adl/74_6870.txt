Hvem er Han?



Hvemerhan? spørger Folket,

som har ham hørt og seet -

er han en anden Døber?

en gjenopvakt Profet?

- Og Tusindaar er rundne,

omhamder end er Sag:

Hvemerhan? spørger Verden

endnu den Dag idag.



Er han en sjelden Vismand

lig Sokrates, hin store,

som har i Sandheds Skakter

Guldlejer kunnet spore?

der med sin Død besegier

hvad Aanden har ham hvisket -

men som af Syndens Havdyb

kun kjender Bølgepidsket!






Og er han vel en Buddha,

der Kongekronen vrager,

og under Svøbens Susen

al Livets Lyst forsager?

der svale vil og læske

hver Sjæl, hver Blomst der brænder -

men famler dog i Taager,

og veed ej, hvor han ender!



Er han en skriftklog Rabbi

lig dem der højest gjælde:

idag med dybe Syner,

imorgen Bogstav-Trælle!

der drøfte slige Spørgsmaal

med al Forstandens Magt:

om nydes tør et Hønseæg,

paa Hviledagen lagt!



Og er han vel en Moses,

en Kæmpe i Guds Vælde,

der gjør med Lovens Tavler

Guds Folkaf bange Trælle?

der brænder i sin Vrede

med Ørken-Tjørnens Flamme -

men som i Troens Prøve

dog selv maa staa til Skamme!



Ja, vel er han en Kongesøn,

der gav sig hen at tjene -

og vel hans Folk har villet ham

som Gudsbespotter stene -






og vel har han i Templet lært,

og veed hvad der staar skrevet -

og vel er han i Ørken-Kamp

en Sejerherre blevet -



og dog er alle hine,

selvdensom Loven skriver,

og taler ud det store Bud,

hvis Fylde Jesus bliver -

modHamkun høje Stjerner,

der klart i Natten skinner,

men alle tabe Glansen,

naar Dagens Lys oprinder!



Thi VerdensLys, deterhan,

af Evighed oprundet,

det Lys, ved hvem vort Øje

har Fader-Øjet fundet -

en Sol foruden Pletter,

som aldrig slukkes ud!

i Adams Kjød et Afpræg

af Himlens hellige Gud!



Og VerdensLiv, deterhan,

hvem Slægt paa Slægt skal møde -

den førstefødte Levende!

den gjenopstandne Døde!

Vor Dør til Naadens Rige!

og Svar paa al vor Bøn!

just hvad hans Vidner sige:

Guds Salvede! Guds Søn!