VII · Credo



Der bølger Sollys om den grønne Sommer;

der trækker Skyer op til Styrteregn;

der hujer Stormkast, Efteraaret kommer;

der blænder Snedrys i den golde Egn;

- i Sné og Storm, igennem Regnen, Solen,

som digteromog gøgler med vor Jord,

ulænket knejser end i Kongestolen

den evige Natur.

Paadenjeg tror!



Det store Hav af Mennesker! som dønner

med udslidt Skvulpen og med Brændingsbrag,

som elsker, hader, skriger Eder, Bønner,

forliger sig og holder Dommedag;

- jeg tror paa Slægten, men jeg tror den ikke;

jeg tror, at dette Hav trods Pral og Ord

vil frit i evig Bølgerinden ligge.

PaaLivet, Svaghedens Triumf, jeg tror!



Jeg tror paa god Natur. De friske Vinde

skal hvirvle alle visne Løgne væk.

Uendeligt det er i Livet inde,

hvor alt er nyt og skønt medsineTræk.

DenevigeNatur, hvem intet saarer,

hvem ingen Kvakler giver sin Bekomst,

vil skænke Gudespot mod syge Taarer.

Og midt iDøgnetplukker jeg en Blomst.