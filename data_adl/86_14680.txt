Sne



Der er ingenting i Verden Saa stille som

Sne,

naar den sagte gennem Luften daler,

dæmper Dine Skridt,

tysser, tysser blidt

paa de Stemmer, der for højlydt taler.



Der er ingenting i Verden med en Renhed

som Sne,

Svanedun fra Himlens hvide Vinger.

Paa Din Haand et Fnug

er som Taaredug.

Hvide Tanker tyst i Dans sig svinger.



Der er ingenting i Verden, der kan mildne

som Sne.

Tys, du lytter, til det Tavse klinger.

Oh, saa tin en Klang,

Sølverklokkesang

inderst inde i Dit Hjerte ringer.