Fædrelandssang.





Vaarfriske Danmark

med Bøgeløv i Spring!

Eneste Danmark

i hele Verdens Ring!








Selv naar betynget

Du trænges mellem Sorg og Savn,

forynget

Du aabner os din Favn.



Herligt i Danmark

Velsignelserne gro;

Land-Mark og Vand-Mark

har Høstfolk begge to!

Kornlærkens Sange

og Bølgebruset fjern og nær,

de Klange

har alle Danske kjær.



Tak være Danmark

for alt hvad hun os gav!

Skjænk os, o Danmark,

engang en stille Grav!

Herren Dig kvæge,

Du Land med dine tusind Aar,

og læge

dit dybe Hjertesaar!