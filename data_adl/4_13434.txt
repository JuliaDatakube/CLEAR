Ulla skal paa Bal.En bellmansk SituationFørste Gang opført paa det Kongelige Theaterden 5. Juli 1845.






Personerne.

Ulla Winblad.

Fader Berg, Valdhornblæser og Krovert.

Mollberg, Corporal og Dandsemester.

Mowitz, Constabel.

Dandsebodsgjæster af begge Kjøn.



Scenen er paa Fader Bergs Vertshuusi Djurgården ved Stockholm.






Skuepladsen forestiller et Skuur, der bruges til Sommer-Pavillon i Fader Bergs Vertshuus i Djurgården. Igjennem den aabne Baggrund sees en Vig af Mälarn, og bag samme et Landskab med Udsigt til Stockholm. I Forgrunden paa venstre Side en Skjænkedisk, med Flasker, Glas o. s. v. Paa en af Væggene hænger et Valdhorn.




Første Scene.

Fader Berg. Ulla Winblad. Mollberg.Fader Berg (staaer ved Disken, og seer paaMollberg,som, spillende paa sin Violin, indøver en Dands medUlla).


° 1.Mel. Fredmans Epistel N° 69.












2.



Mollberg,

(standsende Dandsen).

Mamsel Ulla! tør jeg bede,

At Hun mærker nøie,

At der først skal gjøres Kjede

Ved den tolvte Tact.

(Afsides)

Ak! i denne snørte Trøie

Hun mit Sind forvirrer,

Haanden bæver, Foden dirrer,

Jeg har tabt min Magt.

(Høit)

Mærk sig den Ting,

At Hun skal baglænds neie,

Og i et Sving

Med Slæbet Gulvet feie.

Hold sig rank, Hun smukt maa tage

Skuldrene tilbage.

Saadan! Rigtig! Pinedød!

Ja saadan er Hun sød.







3.



Ulla.

Prægtigt gaaer det, jo jeg takker!

Jeg skal nok brillere,

Naar jeg har en saadan Makker

I vor nye Dands.

Jeg paa Ballet skal charmere,

Og, naar jeg betræder

Dandsebodens glatte Bræder,

Vinde Bifaldskrands.

Vi To, jeg veed,

Fremstille skal iaften,

Jeg Yndighed,

Og du, Bro'r Mollberg, Kraften.

Ja, man skal mig admirere,

Jeg skal triumfere,

Vist jeg skal paa Grønnelund

Berømmes af hver Mund.


4.



Mollberg.

Nu, saa lad os atter prøve

Stedet, hvor vi standsed.

Tredie Mand vi her behøve.

(Til Fader Berg)

Du er her tilpas.



Fader Berg.

Mollberg, jeg har aldrig dandset.



Mollberg.

Det gjør ei til Sagen.

Her staaer du, og Lysestagen

Er din Dames Plads.






Nu passer paa

Med Alvor og andægtigt!



Fader Berg.

Det vil ei gaae.



Mollberg.

Ih Snak! det gaaer jo prægtigt.

Venstre Haand! Ja, ganske rigtigt!

Høire Haand! Forsigtigt!

Saadan! det var godt, ei sandt?



Alle Tre.

Jo, nu gik det charmant.


Recitativ.



Mollberg.

Men Ulla, vogt dig! du er echaufferet.

Lad mig Saloppen om din Skulder vikle.

Og du, Faer Berg, bring hid en Hjertestyrkning,

En kraftig Drik, hvis Virkning man kan føle,

For at vor Ulla maa sig ei forkjøle.



Fader Berg.

Hvad skal det være?



Mollberg.

Ha! Hvor kan du spørge?

Du vil dog sagtens her ei byde Finkel?

Er din Forstand ei altfor tynd og spinkel,

Saa hent os hist fra Disken fix og færdig

En ædel Drik, som er vor Ulla værdig;

Med eet Ord: sæt os frem

En stærk Liqueur, men dertil angenem.








Fader Berg.

Jordbær-Liqueur?



Mollberg.

Ja nok!



Fader Berg.

Det kan jeg tænke.



Mollberg.

Men kom gesvindt!



Fader Berg.

Nu skal jeg strax den skjænke.



Mollberg.

Og du, min Ulla, sæt dig her paa Stolen,

Og dæk dig med Saloppen og med Kjolen.

Vær her for Trækvind sikker,

Og nyd vor Djurgårds-Udsigt, mens du drikker.


° 2.Mel. Fredmans Epistel N° 71.



















2.



Mollberg.

Kom, Fader Berg, og lad Glassene fyldes,

Fyld dem tilgavns med din Jordbær-Liqueur!

Ullas og Djurgårdens Skjønhed maa hyldes,

Saa har man levet, forinden man døer.

Skaal nu for Ullas, for Djurgårdens Ynde,

For Lokattens Glæder, for Grønnelunds!



Fader Berg.

Ulla! du drak ei; vil strax du begynde!



Ulla.

Jeg drak tilbunds.



Mollberg.

Kom, Fader Berg, og lad Glassene fyldes,

Fyld dem tilgavns med din Jordbær-Liqueur!








Ulla.

See, hvor Skyen trækkes til en gylden Traad,

Og Fjordens Bølger straale som et Speil.

I det Fjerne, seer jeg, nærmer sig en Baad

Med hvide Seil.



Mollberg.

Ja, det er vort Selskab, som sig nærmer hist;

Christian Wingmark kjender jeg.



Fader Berg.

Ja ganske vist.



Ulla.

See, hvor Baaden glider!



Fader Berg.

Smidigt som en Aal.



Mollberg.

Vort Selskabs Skaal!



Alle Tre.

Vort Selskabs Skaal!


Recitativ.



Fader Berg.

Men tys!



Alle Tre.

Men tys!








Fader Berg.

Jeg hører Fodtrin lyde.



Mollberg.

Det Mowitz er.



Fader Berg.

Hvad kan vel det betyde?



Mollberg.

Han iler hid fra Grønnelund maaskee,

Thi han skal jo besørge vor Souper,

Og muligt vil han derom Noget melde.



Ulla.

Maaskee han har os Noget at fortælle.



Fader Berg.

Nei, snarere han ta'er saa lange Skridt,

Af Længsel efter mig og Aqvavit.





Anden Scene.

De Forrige. Mowitz.


° 3.Mel. Fredmans Epistel N° 18.


1.Mowitz.








2.

Bordet er dækket, og Kagen

Praler med Datum af Dagen,

Rødvinen har ikke Magen,

Hverken i Geist eller Smagen.

Brændeviinsflasken er svingende fuld

Med Gyldenvand, det rene Væsen;

Hver kan drikke det pureste Guld,

Forgylde sig Bugen og Næsen.


3.

Snart Musikanterne komme,

Valdhorn og Fløite med Tromme;

Flaskerne vist blive tomme,

Længe før Tiden er omme.

Skaal, min Ulla, jeg drikker din Skaal,

Deraf du kan mit Venskab kjende.

Skal jeg paa Flaskerne snart gjøre Kaal,

Begynder jeg gjerne med denne.


4.



Ulla.

See kun, hvor Mowitz er munter!



Mowitz.

Skulde jeg være herunter?



Fader Berg.

Fiffig til Flasken han lunter.



Mollberg.

Hvor han paa Hælene klunter!



Mowitz.

Nok engang eders Skaal med Forlov!








Ulla.

Hvor Mowitz dog er snu og listig!



Mollberg.

Alting han drikker!



Fader Berg.

Den Slurk var for grov.



Mowitz

(idet han fører Flasken til Munden.)

Er jeg kanskesen for dristig?


5.



Mollberg.

Nei, Fader Mowitz, vist ikke!

Alle nu ville vi drikke,

Indtil man hører os hikke,

Og kan os paa Øinene prikke.



Mowitz.

Det var jo godt! Er da Flasken betalt?



Fader Berg.

Idag jeg kræver ingen Penge.



Mowitz.

Saa skal min Abekat snart være qvalt.



De Andre.

Hos Mowitz den lever ei længe.







Recitativ.

(Valdhorn bag Scenen.)



Ulla.

Men hør! et Valdhorn klinger.



Mowitz.

Det er fra Baaden, som vort Selskab bringer.



Fader Berg.

Den sit Signal os giver.



Mollberg.

Det maa besvares.



Mowitz.

Det nødvendigt bliver.



Mollberg.

Du, Fader Berg, Signalet maa besvare;

Tag frem dit Horn, og ei paa Veir du spare.



Ulla

(tager Valdhornet fra Væggen og giver ham det.)

Ja, du er jo paa Corno Virtuos,

Lad dine Toner tale til din Roes!






° 4.Mel. Fredmans Epistel N° 68.

(Fader Berg tager Valdhornet og blæser ud i Baggrunden.)









2.

(Fader Berg: Corno).



Mowitz.

Du har blandt Kunstnere Rang.

(Bag Scenen: Corno.)



Mollberg.

Svaret tilbage sig svang.



Mowitz.

Pan, Skoven beskyttende,

Vist skjuler sig, lyttende

Til saa sød en Klang.

(Fader Berg: Corno).








Mowitz.

Godt, Fader Berg! det var brav.

(Bag Scenen: Corno)



Mollberg.

Tydeligt Svar man dig gav.



Mowitz.

Hvem er vel den Blæsende,

Guddommeligt Hvæsende?



Mollberg.

Bergstrøm, tyk og lav.



Ulla og Mowitz.

Seilet ind de trække,

Aarer ud de lægge,

Kjølen Skummet bryder,

Aareslaget lyder.

(fader berg: Corno.)



Mowitz.

Du har blandt Kunstnere Rang.

(Bag Scenen: Corno.)



Mollberg.

Svaret tilbage sig svang.



Ulla. Mowitz. mollbEerg.

Pan, Skoven beskyttende,

Vist skjuler sig, lyttende

Til saa sød en Klang.






N° 5.Mel. Fredmans Epistel N° 25.


1.Chor af de Kommende

(bag Scenen.)









2.



Ulla. Mowitz. Mollberg. Fader Berg.

Hør, hvor de synge!

Nu Bølgerne gynge

Dem hertil;

Her den hele Klynge

Forsamles vil.

O mine Venner!

Enhver af jer kjender

Jeg med Lyst;

Hilsen I mig sender

Ved Hornets Røst.

(Cornobag Scenen.)

Hør deres Aareslag!

Alle med stærke Tag

Føre de Snekken saa let over Fjorden til vort røde Tag.

Aaren gjør i Tacten rask

Sit Pjask.


3.

Baaden er landet,

Hør Skvulpen af Vandet

Ved vor Bro!

Alt nu gjennem Sandet

De vade jo.

(Til de Kommende, som endnu ikke sees.)

Velkommen, Alle!

Lad Valdhornet gjalde

Høit i Sky

Og tilsammen kalde

Den hele By!

(Cornobag Scenen.)

Hør, hvilken liflig Klang!

Fjernt over Mark og Vang

Hornet forkynder saa vide vor muntre Fest, vor glade Sang,






Naar til Grønnelund vi skal Paa Bal.


Tredie Scene.

De Forrige. Gjæsterne, (som træde ind fra Baggrunden, med en Valdhornblæser i Spidsen. En af Damerne bærer en Krands i Haanden, Herrerne bære Flag og Vimpler.)


4.



Mowitz, Mollberg, Fader Berg, Chor,

(til Ulla).

Dig Barcarolen

Skal prise, du Solen

Blandt os her!

Sæt dig ned paa Stolen,

Vor Dronning vær!

Her er din Throne,

Modtag denne Krone

Her imens.

(Blomsterkrandsen sættes hende paa Hovedet, Flag og Vimpler svinges over hende.)

Viis nu, du har Tone,

Giv Audiens!

(Cornopaa Scenen.)

Naar du befaler kun,

Snekken, saa hvid og rund,

Prydet med Vimpler og Blomster, dig bære skal til Grønnelund;

Du foran, med Krandsen paa,

Skal staae.






Recitativ.



Fader Berg.

Nu Alting er i Orden,

Og Ulla Winblad er vor Dronning vorden.



Mollberg.

Til hendes Skjønheds Ære

Skal denne Fest iaften viet være.



Mowitz.

Ihvad hun monne byde,

Vi hendes Bud skal lyde.



Chor.

Du er vor Dronning, vi dit Bud skal lyde.


N° 6.Mel. Fredmans Epistel N° 21.




Ulla.











2.

Jeg er en Kone,

Som kan ha' Tone,

Ulla kan godt være fornem og fiin,

Øinene dreie,

Rødmende neie,

Dandse pertentlig og nippe til Viin.

Men jeg tillige

Pænhed kan sige:

A-i, a-i, Pokker i Vold!

Glæden iaften

Hylder kun Kraften,

Stormer bacchantisk med Spyd og med Skjold.


3.

Eder, I Qvinder,

Til Bacchantinder

Kaarer jeg her ved min Hofstat idag.

Kaade Satyrer,

Slaaer eders Lyrer,

Dandser paa Bukkefod, vifter med Flag!

Horn og Skalmeier

Kalde til Seier,

A-i, a-i, klingende Spil!

Skummende Bæger






Lifligt os qvæger,

Venus og Bacchus formæle sig vil.


N° 7.Mel. Fredmans Epistel N°55.





2.



Mowitz.

Ja, lad os gaae! Ulla skal seireSnart ved Lyd af Horn og Clarinet.

Mollberg, adræt,

Rank som en Heire,

Fører hende nok saa net.

Skjelmsk og coquet

Ulla skal feire

Ny Triumf i Menuet.







3.



Mollberg.

Stiller jer op! Festen forkynder

Jeg, som Ulla føre skal idag.

Vimpler og Flag

Om hendes Ynder

Boltre sig med stolt Behag.

Følger i Mag!

Toget begynder;

Ulla! mig ved Haanden tag!


4.



Ulla.

Jeg er parat, gjerne jeg kaarer

Dig til Fører i vor Dandsesal,

Naar ei med Qval,

Suk eller Taarer

Du mig være vil fatal.

Dig paa vort Bal

Nok jeg bedaarer,

Gode, gamle Corporal!


5.



Chor.

Nu saa begynd Fest-Processionen!

Mollberg først med Ulla Winblad gaaer.

Om hendes Haar

Slynger sig Kronen,

Flettet af den unge Vaar.

Bugter nu slaaer

Hele Personen,

Mollberg tripper som et Faar.







6.

Hurra!Marche marche!Gavmildt os venter

Rankens Fader ved det lange Bord,

Og i hans Spor

Amor nok henter

Myrter, som han om os snoer.

Syng nu i Chor,

Rør Instrumenter!

Alle Mand! ombord, ombord!

(Teppet falder under Processionen.)