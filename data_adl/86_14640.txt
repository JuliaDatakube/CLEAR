Jeg ejer —



Jeg ejer vel Marker med Tidsler

og Nelder, der stikker og brænder;

men saared de stundom en Frænde,

de saared dog mest mine Hænder.



Jeg ejer de frugtbare Agre,

der flyder med Melk og Honning;

og er der ej summende Bier, —

det var dog et Land for en Dronning.



Jeg ejer de dybe Søer,

hvor Sandhed paa Bunden hviler.

Jeg stirrer i Dybet, da ser jeg —

mit Ansigt sørgmodigt smiler.



Jeg synes dog stundom, jeg skimter

en Sandhed — derunder — derunder.

Og det er dog skønt at eje

enSø, hvor ej Blikkene bunder.