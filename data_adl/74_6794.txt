Møllen og Kirken.



Jeg veed et Sted i Lunden

ved Højskovens Bred,

hvor Bøgebanken skraaner

mod Mosedraget ned;

dér tegner sig et Billed

i Bladrammens Grønt:

en Landsby med sin Mølle,

saa hyggeligt og kjønt.



Den rappe Møllevinge

mod Luftens lyse Mur,

den er mig som en Viser

paa Tidens travle Uhr;

den raaber mig imøde:

Brug Tiden, mens Du kan,

thi Du er ikke altid

i de Levendes Land!



Og Kirken rødmer dobbelt

i Aftensolens Skjær,

og Bedeklokken kalder

fra Arbejd Enhver;






den maner alle flagrende

Syner til Ro;

den taler om Freden,

om Haab og om Tro.



Den første Gang, da Møllen

slog ud de Vinger to,

da syntes mig, den røved

mig Kirkens stille Ro;

den tvang sig ind i Rammen

som Uro til Fred, -

nu høre de mig sammen

som Tid og Evighed.