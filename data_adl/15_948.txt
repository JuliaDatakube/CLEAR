TIL DIGTERENS HUSTRU.

Impromptu.



Du, som for din og min Plaiseer,

Og hidindtil for intet meer,

Hos mig har sovet!

Du, som jeg svoer en evig Troe,

Og jevnlig afbrudt Natteroe

For Præst har lovet -

Kort: du, som jeg har Løvte holdt,

Skiønt det har ingen Skade voldt

Paa smalle Taille!

Du, som jeg kalder tit paa Skiærts

Men nu for Rimet i mit Vers

En sød Canaille!

Dig giør jeg vitterligt, min Mo'er!

At jeg ei spiser ved dit Bord

For denne Sinde;

Men Klokken fire, ja vel tre,

Med Glæde jeg igien skal see

Min søde Qvinde.