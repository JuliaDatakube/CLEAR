Ved Dannemora.(Den 5. Juni 1875.)



En Urskov uden Kroner,

og uden Fuglesang,

med Malm for Anemoner,

med Steen for grønne Vang!

Du kolde, mørke Øde,

hvor ingen Lysalf bor,

har til vort Ungdomsmøde

din Løndom intet Ord?



Jo, -Dybetsrøde Flamme

os tyst fortælle vil,






at Ild var Jordens Amme,

at end hun dier Ild!

Og vi, om vi vil vinde

i Livets Kæmpespil,

da maa vi dybest inde

bevare Aandens Ild!



Og det erStaaletsLære:

at altfor hidsig Brand

kan hærde, men fortære,

som Lidenskaben kan;

men svales det og glødes

i stærke Tvillingbad,

saa mild en Kraft der fødes

som Kjærlighed af Had!



OgSlaggernede mørke

den simple Viisdom har:

at, vil Du vinde Styrke

og vorde brugbart Kar,

da maa Du ej hoffærdig

gaa Smeltningen forbi, -

til Kar er Du først værdig,

naar Du er slaggefri!



- Men fra de dybeMalme

der gaar en Klokkeklang,

der stiger op en Psalme

mod Birkens lyse Hang!

Den jubler, at i Krypten

er Himlen lige nær:






»Ja, fo'r jeg ned i Dybden,

min Gud, da var Du dér!«