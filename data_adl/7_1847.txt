Om JEsu Sveed udi Urte-gaarden.Under forrige Melodie:



1.

OVer Kedron JEsus træder,

Vader med sin bare Food,

Græder, alle Øyne, Græder,

Græder, om I kunde, Blood!

See hvor Bladet er nu vendt,

Alle Buer nu er spendt,

Som paa JEsum ene sigter,

Og til Døden ham forpligter.



2.

David engang tung om Hierte

Gik hen over Kedrons Vand,

Fuld af Harm, aff Graad og Smerte

Flustig i sit eget Land!

2, 3, 5 Siung] SyngA6 Siungendes] SyngendesA13] Med frivillig Aand og Mood,1699








Men, O JEsu, motte Du

Ikke ængstes mere nu?

Du som Dig til døden skynder,

Bær ald Verdens sorg og Synder.



3.

Vil du i din Nød og Møye

Hen til Oli-Bierget gaa,

Der er intet Træ for Øye

Hvor Freds Frugter er at faa!

Kriig og Striid og Mord og Død,

Pidske, Plager, Spot og Nød

Synes aff hver Knop at sprude,

Freden er for JEsus ude.



4.

Gaar du ind udi en Have,

Som er Folkes Fryde-sted,

Angist vil sig strax tillave,

Følger dig i Hælen med!

Kom, O Adam, kom at see

Ind udi Gethsemane!

See hvor Paradises Lyster

Helved-Angist aff ham kryster.



5.

See hvor skielver JEsu Lemmer,

See hvor ryster Gud og Mand!

Tænk hvor Syndsens Byrde klemmer,

Døden stormer Livsens Land,






Trænger sig i JEsu Blood,

Kniber ved hans Hierte-rood,

Slider, Saver, Skiær og stinger,

Som Ti Tusind gifftig Klinger.



6.

See hvor Vaande-fuld hand falder

Ned med Bøn udi sin Nød,

Trende gange Gud paakalder

Beder at dend bittre Død

Og dend Kalk maa vige hen,

Er dog strax tilfreds igien,

Hvad hans Fader kun behager

Der imod hand gierne tager.



7.

See, hvor hand med Døden strider

Ængstet i sit Hierte-rood,

See, hvor Otterslangen bider

Og ophidser alt hans Blood!

See, O see hvor ængstes hand!

See, hvor gifftig vaar dend Tand

Som med Dødsens kolde smerte

Brød Guds Søns det rene Hierte.



8.

Ah, I Himle, vil I give

Hid en Hierte-sterkning snart!

Snart det endelig maa blive!

JEsus Døer! Hand Døer med fart!






Kom, Guds Engel, kom og see!

Styrk ham dog mod Dødsens vee!

See hvordan hans Kinder falme,

For de grumme Dødsens qvalme.



9.

See, Hvordan at Blodet dryber

Udaff hvert hans Svede-hull!

Døden i hver Aare kryber,

Giør hans Ansigt sort som Kull!

Græsset, hvor min JEsus laa,

Fik en Blodig Dugg oppaa

Aff hans Aarers Purpur-kilde,

Ah! hvor leed da JEsus ilde.



10.

Nu saa vil jeg mig da vende

Hen til Kedrons sorte Bek,

Og fra Verdens Vellyst rende

I en Poenitentzes Sek!

Ind udi Gethsemane

Skal mit Hierte Daglig see,

Med hans Pine, Blood og Møye

Overstryge Siælens Øye.



11.

Bort I Verdens Leeg og Lyster!

Til Gethsemane Jeg gaar,

Og vil see hvor JEsus ryster,

Samle mig en trøste Taar






Aff hans Blodig Angist-sved,

Som til min Rætfærdighed

Jorden vilde for mig væde,

Dend opsanker Jeg med glæde.



12.

O I Blomster, I som funde

JEsu Sveed for Dødsens Mord,

I Lyksalig stund I runde

Op ud aff dend tørre Jord!

Blomsterne i Paradiis

Bær mod Eder ingen Priis!

Thi det Blood, som Eder Farved,

Giør at Jeg har Himlen Arved.



13.

Naar Jeg som et Blomster visner,

Naar jeg fældes skal som Høe,

Naar at Blodet i mig ißner,

Naar Jeg daane skal og døe,

Naar dend kolde Sveed gaar ud

Aff min gandske Krop og Hud,

Da min JEsu Svede-draaber

For min Siæles Frelse raaber.



14.

Endelig naar Hiertet brister,

Naar min' Øynes Lyvs forgaar,

Naar min Tunge Maalet mister,

Stryg min Siæl da med en Taar






Aff din røde Sveed og Blood!

Salve da mit Hierte-rood,

Saa skal jeg i Dødsens Vaade

Finde salighed og Baade.

Th. Kingo.