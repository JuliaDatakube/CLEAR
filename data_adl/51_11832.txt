TIL ENGLANDS SØNNER.(Percy B. Shelley.)



ENGLANDS Sønner, hvorfor sled

I for dem, der tvang jer ned?

Hvorfor vil I trælsomt slaa

Væven for Tyranner raa?



Hvorfor uden Hvil og Stop

klæde, føde, klække op

Droner, som i braadløst Mod

tog jer Marv, nej, drak jert Blod!






Hvorfor hamre Vaaben til

som din Fjende svinge vil?

Hvorfor smede - Arbejdsbi,

Lænker,daskal snæres i?



Fik I Hygge, Velstand, Ro,

Elskovs Fryd i Glædens Bo?

Eller hvorfor gav I hen

Lykken - og fik Savn igjen?



I har saaet, hvad andre slog,

Rigdom skabt, som andre tog,

vævet, men for andres Trang,

smedet Sværd, som andre svang.



Læg Sæd, - men til din egen Høst,

find Skatte - til din egen Lyst,

væv for dig selv i Tavl og Tern,

smed Vaaben til dit eget Værn.



- - Kryb i Rønnens Mørke ind;

I som gav andre Taarn og Tind,

hvi ryster Lænken ved jer Fod?

Kun eget Staal staar jo imod.



Med Skovl og Hakke, Høvl og Sav

lav jer Kiste, grav jer Grav

til en Dag om føje Aar

England bli'r jer Kirkegaard.

1902.