Over Epistelen, 1. Cor. 4. fra det første til det 6. Vers.Under dend Melodie:Som en Hiort med Tørst befangen, etc.



1.

HErre Gud, hvor agtes ringe

Dine Kirke-Tienere,

Som de ey udaff din Vinge

Haffde sin Beskiænnelse!

Da du dennem dog har sat

Til at vogte Himlens Skat,

Og. udi dit Huuses Ære

Til Huußholdere at være.






2.

Søde JEsu, Siæle-Hyrde,

Styrk du dennem med din Haand,

Til at bære saadan Byrde,

Med en villig Siæl og Aand,

De trofaste findes maa

I de store Ting og smaa,

At de Folkes vrange Domme

Kand med U-skyld forekomme.



3.

Ingen kand Rætfærdig være,

Endog hans Samvittighed

Kand med hannem Vidne bære,

Hand aff Satans Last ey veed:

Thi der er en Gud som seer

Hvad i vore Nyre skeer,

Hand kand eene Retviis dømme,

At sig ingen skal berømme.



4.

Fælder derfor ingen Domme

Vrangelig, før Tiden er

At vor JEsus hand vil komme

Til at dømme en og hver,

Og til Lyvset føre alt

Det som er i Mørke qvalt,

Hierters Raad at aabenbare,

Da skal hver sin Lov forfare.

Th: Kingo.