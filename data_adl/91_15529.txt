hon



- fattig, övermäktig av hat,

vågade jag språnget från

fängelsegluggen -,

naken, jagad till vanvett,

slukade mig skogen -

strålande, rik och stolt

trampade hon

på min hand, där jag låg,

och bjöd mig allt, hon ägde

mot min kärlek -

jag räckte henne, törstande, min

nakna uselhet,

jag blev stark och rik -

- alla, som jag mötte sedan,

bad mig om, vad jag skänkt -,

alla, som jag gav utav min rikedom,

har dött usla dödar -

och mina skatter av is och blod

är outtömliga, och själv

har jag aldrig vågat smaka -

- i fasans fjärran skog

sitter hon,

saligt lekande med min lycka -