OLE STAM.



Der stod en lille vred Mand,

en tæt Mand, en bred Mand,

der stod en lille vred Mand,

og det var Ole Stam.



Han talte fra et Stenhæld

om Lovbrud og Méngjæld,

hans Tale klang som Stensmæld

imod en Krigerhjælm:



"Der staar nu Svend blandt Standsmænd,(

blandt Kongsmænd og Klansmænd;

men hvor er vore Landsmænd

fra Bælt og Vesterhav?



Skal Retten krænges bagvendt,

og Svig gaa som dagkjendt,

staar Danmarks Gaard som tagbrændt,

Ruin fra Aas til Syld.

OmOle Stamog hans Protest mod Svend Grathes Kongevalg (1147), hvor Jyder og Fynboer holdtes udenfor, se Saxo Grammaticus'Danmarks Krønike(Winkel-Horns Oversættelse), Side 100.






Til Loven blir istandsat,

er du Svend, en bandsat,

og Krig og Tvedragt landsat

saa langt vor Kyst har Næs.



Sligt raaber jeg mit Nej til,

thi Valgfif og fejgt Spil

det faar man aldrig mig til,

det sværger Ole Stam."



Saa strøg han bredt sit Fuldskjæg,

sprang tungt ned mod Muldvæg,

mens Kongekaabens Guldlæg

i gylden Harme skjalv.



Men Svend drog ud til Spærkryst,

til Bloddaad i Nærdyst,

kløv Danmarks Barm i Hærlyst;

sandt spaa'de Ole Stam.



- Vi finder let en bred Mand,

en glat Mand, en skred Mand,

men giv os tit envredMand

som denne Ole Stam.



Ja, var der altid Mænd til,

der ej vil, hvad Svend vil,

men lægger Ryg og Lænd til,

naar Lykkens Læs staar fast.

20/6 1908.