Ved Diakonissestiftelsens 25 Aars Jubilæum.30. Maj 1888.(Musik af J. P. E. Hartmann).


I.



Hver Plantning, som ej er fra Himlenes Gud,

skal visne, forgaa, lægges øde -

men Frø, der lagdes paa Frelserens Bud,

skal velsignes med Blomstring og Grøde!



Kom Brødre og Søstre, stem Lovsangen i -

Forjættelsen ej blev til Skamme!

Guds Sol gik ikke vor Plantning forbi,

som sin egen Han vil den annamme!



Den Ympe, der sattes med Kjærligheds Hu,

blev Løvtag for Syge og Sunde;

og mangen en Aflægger hvælver sig nu

med en Svalhed som grønnende Lunde.







Imorgen paany vi med Sædemands Haab

vor Arbejdsmark skjøtte og pløje -

idagskal Høstmandens takkende Raab

stige ydmygt og fuldt mod det Høje!


II.



IStilhedskal vor Styrke være

- Du Verdens Uro, tag Farvel!

I Stilhed lyse Nattens Hære,

i Stilhed lytted Samuel!

tyst er al Livets Væxt og Vorden,

og Himlens Solglans over Jorden

sig spejler kun i stille Væld.



I Stilhed lad vor Gjerning skride

i dette Tjenerinde-Hus,

i Stilhed ved de Syges Side!

i Stilhed under Aandens Sus!

saa Kjærlighed det Brudte binder,

og Trøstens Olie sagte rinder

af Troens rene, blanke Krus!



Og Bønnen - lad den løftes stille

mod Kammerloft og Kirkehvælv

fra Hjerter, der mod Freden ville,

langt bort fra Verdens Storm og Skjælv;

der kjende Skjold mod Suk og Klage,

der bede for de Smaa og Svage

- og dermed bede for sig selv!







I Stilhed skal vor Styrke være,

i Troskab mod vor Herres Kald -

da hjælper Han os med at bære

og med at være hvad vi skal!

saa Christi Brud blandt vantro Horder

en stille Tjenerinde vorder,

med Hjælp i Nøden, Trøst i Fald.