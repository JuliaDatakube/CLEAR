IIIDen Troefaste



Venskab, Søvn og Elskov troeløs vender

Sig mod Lykken i dens Middagsstund;

Selv saa stor som hele Jordens Rund,

Hæderns Hymne Vennesuk ei kiender.



Milde Haab! Din Purpurmorgen brænder

Selv i Tungsinds og Erinners Lund;

Stjernebuen ligt, i Mørket kun

Skiønnest sig dit Himmelskiær antænder.






O hvor yndig, med en Engels Røst,

Ved en Krands af Natfioler fager,

Hvidsker du til Taalmod hist din Trøst:



Hun til Modgangs Bue, uden Klager,

Øiet løfter og med jevnet Bryst

Stor som Niobe, hver Piil modtager.