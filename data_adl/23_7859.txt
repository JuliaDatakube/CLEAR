J. CHR. A.(DØD I AUGUST 1845.)



»Hør Vennernes Sang,

Farvel de Dig sige!

Gaa freidig din Gang

Til Aandernes Rige!

Du salig har endt,

Nu kommer Lønnen,

Thi her Du trolig har tjent!«



Hvorfra disse Toner? - fra Kirken de komme!

For mig de klinge saa matte, saa tomme,

De jorde med Graad, med søvnig Klang

Den Mand, der elskede frydelig Sang!

Ham! Livets, Nydelsens, Glædens Ven

De følge med Flæben til Urnen hen!

Gaaer kun!jegfølger ei med! somhan,

Jeg elsker med Fyrighed Livets Land.

Jegbegræderei ham! langt heller

Jeg gaaer ned i den Afdødes Kjelder,

Jeg fremmaner Fortidens lystige Stjerner

Og drikker hans Gravøl i blank Falerner.



»Du elsked jo Sang,

Dig glæded jo Toner!

Ved Psalmernes Klang

Gaa til din Forsoner!

Den Gang er saa smuk,

Thi Du ledsages

Med mangt et inderligt Suk!«






»Et inderligt Suk!« - ja, sortklædte Skare,

De Ord i Psalmen var ægte Vare!

Af alt hvad han skrev, den elendige Skjald,

Var dette det skjønneste Tonefald!

Af alt hvad han skrev - baade Løgn og Tant -

Forbliver kun dette vist og sandt.

Menjegvil ei sørge, jeg lystige Svend,

MedSmiiljeg mindes kun henfarne Ven.

Sæt Viinløvkrandsen blot om min Pande,

Saa skal ei Sorgen mig overmande.

Kom med i Kjeldren! drei om alle Haner,

Og skjænk os Sauterne og Syracusaner!



»Med liflige Chor,

Med Fredens Accorder

Høit over vor Jord

Hist hilset Du vorder!

Men her skal bestaae

Dit elskte Minde,



Mens hist Du er i det Blaae!

»Mens hist Du er i det Blaae!« de synge!

Jeg vil! jeg vil følge den sorte Klynge.

Jeg selv har jo skrevet hvad inde de sang,

Jeg følger om end saa Pulsaaren sprang.

Af Alt, hvad jeg skrev, baade Løst og Fast,

Kun dette fra Hjertet og Pulsaaren brast.

Min gamle, min gode, min udkaarne Ven,

Vi mødes hos salige, ærlige Mænd!

Jeg følger dit Liig - kan Du vise

Dig for mig bag Graven, da kom!

Hvis ikke - med Tillid vi prise

Den Dommer, der fælder dentauseDom!