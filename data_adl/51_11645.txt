HJEMME.



Det lærte en Sanger paa Modgangens Se:

Der skaltotil at leve, kun een til atdø.



DER er saa stille i Huset,

for nys gik Natten forbi;

en Flue brummer i Kruset,

og Uhret paa Væggen slaar ti.



Jeg sidder og tumler med Tanker,

som Dagen nægtede Form;

det skygger fra Vildvinsranker,

paa Ruden kryber en Orm.



Fjernt tripper det nede i Stuen;

det er min Elskte, min Skat,

der løfter de Kjedler af Gruen

og sætter i Orden til Nat.



Hun bærer ind fra Altanen

Geranien gylden og varm;

som Børn i Slummer saa hælder

de Kronerne mod hendes Barm.



Da knirker det stille ved Karmen;

ind vælder saa frisk en Luft;

hunkommer og klapper mig Armen,

jeg kjender Geraniens Duft.






Hvor Tanken og Rimet ej dækker

Papirets ventende Blad,

en dugget Reseda hun lægger

og smiler skalkagtigt og glad.



Hun svøber min Lok om sin Finger

og nærmer sin dunede Kind;

hun peger mod Ormen, der svinger

som jeg i sit selvgjorte Spind.



Med Lempe, og Tanden i Læben

hun fjærner den frygtede Pen

og skrider nu, kjækt i sin Stræben,

imod sin afvæbnede Ven.



Hun taler om Maane bag Skove

og trækker Gardinerne til,

saa hvisker hun: "Nu skal vi sove l"

Jeg svarer: "Ske somduvil!"

Leith5/10! 1906.