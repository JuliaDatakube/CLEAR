Nr. 266.

Mel. Min Brudgom den liflige.



I sinde, som finde ey hvile paa jorden,

Men længes at mænges i englernes orden,

Bereder dog eder, o gid I var mange,

At møde den søde vor Frelser med sange!



2. De andre, der vandre, som lysten dem drager,

Hvis taler kun praler af jordiske sager,

O jammer! de skammer sig ikke mod eder

At braske med aske, som vinden bortspreder.



3. Lad fare den skare, hvis lokken og trusel

Selv blotter og spotter sin skændige blusel,

Hvis munde dog kunde ey andet end skumme

Af giften, som skriften forbyder de fromme.



4. I siele, hvis mæle skal verden beskæmme,

Og bære al ære til Frelserens giemme,

I tunger, som siunger saa gierne om palmer,

Hvi tier og bier saa ofte vor' psalmer?



5. Var havet begavet med sandser og evne,

At kunde begrunde det mindste vi nævne,

Hvor skulde til fulde dets afgrund da syde,

Vor HErre til ære forunderlig skryde.

Nr. 266. J2-7.1, 2:englernes]englenes J2-3.2, 3:de]der J2.4, 4:vor']vor J2-3. 7.5, 3:dets]densJ2-7,sikkert permanent trykfejl.

- - -

Nr. 266.Original. - 1, 2:mænges] blande jer;orden] skare. - 2, 3-4:mod eder at braske] over for jer eller i modsætning til jer at prale;aske, som vinden bortspreder] betegnelse for jordiske rigdomme. - 3, 1 b-2: Den måde, hvorpå verdensmenneskene lokker og truer, afslører (blotter) deres skændsel (skændige blusel) og viser, hvor foragtelig den er (spotterden). - 3, 3-4: hvis munde skummer over af giftig snak, Kol. 3, 8. - 3, 3:kunde] kunne (kan). - 4, 1:mæle] om ord, vidnesbyrd. - 4, 2: Vidnesbyrdet skal alene tjene til frelserens ære. - 4, 3:palmer] salighedens palmegrene, Joh. Åb. 7, 9. - 4, 4:tier og bier... vor' psalmer] om salmesang, som forstummer eller i hvert fald kommer trevent. - 5, 2:begrunde] udgrunde, fatte (igen i 8, 2). - 5, 3:dets] havets;syde] vel om, at havet ved heftig bølgegang ville udtrykke undren over Guds skabermagt. - 5, 4:skryde] bruse.






6. Græs, grene og stene med sandet paa banke,

Og blade, som lade af vinden sig sanke,

Ja poder hos floder, o kunde de tale,

Hvor maatte de spotte vor lunkenheds-dvale!



7. Hvi slumme I fromme, som burde at prise

Vor konge, og siunge hans kierligheds vise,

Udbreder dog eder, som roser mod solen,

Betyder hans dyder, som sidder paa stolen.



8. Beskriver hans iver i kierligheds flamme,

Begrunder hans vunder, og kysser de samme,

Hand lidde og stridde, betalede brøden,

Da livet blev givet for alle i døden.



9. De hvide og blide Guds helgenes mængde,

Som prange med sange af evigheds længde,

Som haster og kaster sig alle for thronen

For Lammet, annammet til spiret og kronen.



10. De vilde saa milde og gierne fornemme,

At mange med sange dog skulde istemme.

De skue den drue i heftigste brynde,

Begiere alt mere hans sødhed forkynde.



11. Slaaer sammen: ja amen! al viisdom og vælde

Med magten og pragten i evigheds ælde

10, 4:alt]at J2.

- - -

6, 3:poder] unge planter, se under nr. 10, 1, 3. - 6, 4:lunkenheds-dvale] lunkenhed til at prise Gud, jfr. nr. 83, 5, 1-4. - 7, 1:slumme] slumre. - 7, 4: 1. Pet. 2, 9: »I skal forkynde hans (Guds) dyder«;betyde] tilkendegive, kundgøre;som] henviser tilhans; stolen] tronen, jfr. nr. 19, 8, 2. - 8, 2:de samme] dem (hans vunder). - 8, 3:lidde] led;stridde] stred;betalede brøden] Mt. 20, 28. - 8, 4:livet] vel Kristus selv, Joh. 11, 25; 14, 6; Kol. 3, 4. - 9, 1:de hvide og blide Guds helgenes mængde] genoptages veddei 10, 1; tænk komma efter v. 9;hvide] hvidklædte, Joh. Åb. 7, 9;blide] måske i ældre betydning = strålende eller glade. - 9, 2:prange] træde strålende frem. - 9, 3: jfr. Joh. Åb. 4, 10; 7, 11. - 9, 4: Joh. Åb. 5, 11-12;annammet] kendt værdig. - 10, 1:milde] i deres mildhed. - 10, 3:den drue] Kristus, jfr. nr. 158, 6, 1;brynde] brand, om kærlighedens varme. - 10, 4:alt mere] bestandig mere. - 11, 1:slaaer sammen] om håndklap som udtryk for jubel og hyldest, se nr. 54, 1, 1. 4. 11; 268, 2, 6;ja amen] tilslutning til helgenernes lovsang efter deres ønske i 10, 1-2. - 11, 2:ælde] om den ubegrænsede tid. - 11, 1-3 er formet efter Joh. Åb. 7, 12.






Skal være vor kiere forløsere givet,

Som friede i tide os arme til livet.



12. O rinder, I kinder, med tusinde taarer,

Hver draabe skal raabe i sener og aarer:

Vor lykke, vort smykke, hvad skulde os tysse?

Din pine skal dine evindelig kysse.