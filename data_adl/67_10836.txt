I MISMOD



Vi har saa meget digtet

og lagt i Livet ind

og har for lidet sigtet

det skønne Hjærnespind.

Vi har saa meget troet,

vi var saa frejdig stemt;

og drømme-overgroet

laa Sorgen hidtil glemt.



Men nu, om end vi flikker,

saa tit en Brist vi ser,

frem Hestehoven stikker

bestandig mer og mer;

vor Indsats har vi givet

med Hjærtet fuldt og rigt ...

Der var saa lidt i Livet,

at selv det lidt er Digt.