Nattergalen.



Hvor hun dog iaftes silde

taus og henrykt lytted til

Nattergalens Elskovstrille,

Lundens søde Fløjtespil!



Hun vil skue den ved Dagen,

og hun spejder i dens Skjul:

»Var afdenjeg saa betagen?

Hvilken uansee'lig Fugl!



Hvilke graa, beskedne Fjere,

til saa dragende en Røst!

Jævn og simpel - ikke mere,

kun et mægtigt Sangerbryst!«



Gaa derud i Aften Kjære,

fryd Dig atter ved dens Sang!

Men lad Elskovs Sanger være

helst i Skygge Dagen lang!