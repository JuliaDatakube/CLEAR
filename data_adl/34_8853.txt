Allerunderdanigste Taksigelse til Den Stormægtigste Monarch og Allermildeste Landsens FaderFRIDERICH DEN FEMTE

Konge til Danmark og Norge, de Venders og Gothers, Hertug til Slesvig, Holsten, Stormarn og Dytmarsken, Greve udi Oldenborg og Delmenhorst.

For den store Naade, som Deres Kongelig Majestæt paa Deres Kongelig Majestæts sidst afvigte Højtidelige Fødsels-Fest af særdeles Lands Faderlig Mildhed og Clemence har beviist imod saa mange Arme Encker og Faderløse.

I allerdybeste Underdanighed og Devotion aflagt af Deres Kongelig Mayestets allerunderdanigste Arve Undersaat og forbeder hos Gud

Hans Adolph Brorson,

Riiber Bispegaard,

den 7. May 1749.



Da fordum var til Sinds de Schyter at bekrige,

Den makedonisk Prins, som hver veed af at sige,

Legater til ham kom med næsten disse Ord:

O Konge var Du, som dit Hjerte er, saa stor,

Digtet findes i John Hansen, H. A. Brorson og hans Brødre, 1894, s. 240-43. I en note s. 379 oplyser John Hansen, at det »- trykt - er overladt ham til Afbenyttelse af Frk. Katrine Fogtmann i Varde Fribolig - en Dattersønsdatter af Brorson«. Han tilføjer: »Jeg har ændret Digtets Retskrivning noget efter Nutidens Sprogbrug, men har Digtet afskrevet aldeles ordret efter Originalen, hvis nogen skulde ønske det til Afbenyttelse.« Ved forespørgsel hos John Hansens efterladte har det imidlertid vist sig, at denne afskrift er gået tabt, og heller ikke originalen har været til at finde, hverken på bibliotekerne eller hos familien Fogtmann. Digtet er da her gengivet, som det findes hos John Hansen, der for øvrigt i den foranstående tilskrift til kongen har bibeholdt originalens retskrivning. For ikke at få alt for stor forskel mellem tilskriften og selve digtet er kongernes navne også i dette gengivet, som Brorson skrev dem. Originalen var på to kvartblade, trykt i Tønder »bey des sel. Claus Kiesbuys Erben«.

- - -

Anledningen til taksigelsesdigtet var, at Frederik V på sin fødselsdag den 31. marts 1749 havde tilstået 214 fattige personer, mest enker og ugifte kvinder, en pension. -Clemence] mildhed. - Linie 2:den makedonisk Prins] Alexander den Store.






Din højre Haand da tog paa Stjernerne i Øster,

Mens venstre Fjenden jog forbi, hvor Solen røster,

De saa han gjorde Nam i hver en Fyrstes Bo,

Der sig ej kunde ham straks som en Gud betro,

De saa hans høje Mod saa tvungen og bekneben,

Før han fik Jordens Klod med begge Hænder greben,

Han syntes en Juvel at savne af sin Krans,

Før Verdens sidste Del var bleven Grækenlands.

O! Gud ske evig Pris, det danske Riges Vælde,

Mod hint et Paradis af baade Dyd og Ælde,

Al Verden som en rar og dejlig Øjne-Mad

De bedsteKongerhar at vise frem i Rad,

FemFriderichersMagt, som først Religionen

Har ind i Riget bragt, der efter Envolds Kronen,

Og begge uden Sværd, og siden prydet saa,

At alle Prinser her Mirakler finde maa.

Til Verdens sidste Egn vor'Christianerbliver

De store Himmeltegn af Visdom, Magt og Iver,

For begge Rigers Gavn og Kirkens sande Flor

At faa i Herrens Navn uryggelig og stor.

Enhver af dem har havt sin egen høje Gave,

At sætte dem i Kraft, i Orden og i Lave,

At ingen fjern og nær saa større Raritet,

End disse tvende her i saadan Majestæt,

Men Kærlighed de bar til deres Kongerige,

Just derudi de var og er hverandre lige.

Hvo hørte vel en Gang et Ord afKongensRøst,

At Hjertet ikke sprang hver Undersaat i Bryst?

Hvad en lod sig forstaa af dem: han turde vove

I hver en Landsmands Vraa, hans Favn og Skød at sove,

Det er en kort Ekstrakt af Olden-Konge-Rod,

Af Rigets største Magt og af det danske Blod.

Den rare Himmelbrand i danskeKongersHjerter

L. 6:røster] går ned. - L. 7:gjorde Nam] gjorde udlæg, om erobring. - L. 9-10: Alexanders sind var sådan, at han følte sig under tvang og indkneben, så længe han ikke havde magten over hele jorden. - L. 20:Prinser] fyrster. - L. 26:at] til at;dem] rigerne. - L. 35:Olden] oldenborgsk.






Imod det hele Land og sær betrængtes

Smerter I Millioner Tal af Stiftelser vi ser

Som det bevidne skal: Dansk-Konge-Karakter.

Ret saa, paa Purpurstol at tænke paa de arme

Er vist fra Rigets Sol den bedste Lys og Varme.

Er da i sin Natur ej Tingen som den skal?

Naar Bjerge er en Mur omkring den dybe Dal.

Vi sige al vor Tid, og glædes over Maade:

Var Kongens Favn saa vid som Hjertet fuld af Naade,

Al Verden skulde ret da se sin Lyst derpaa,

Hvor begge Riger tæt til Kongens Hjerte laa.

O saligt Folk og Land, hvis Konge gennemkiger

Endog den mindste Stand i sine store Riger,

Hvis Purpur har saa kær og stærk en Himmel-Straal',

At arme er især hans blide Scepters Maal.

Den sidste Martii, fra Morgen indtil silde,

Da blev en Symfoni af Lyst og Sang og Gilde,

Hos os var stille Lyd, gik dog til Himmelen:

Kom ofte fuld af Fryd vorKongesDag igen.

Men bort, I tunge Trin, bort dumme Øjne-Laage,

At gaa ved Solens Skin, som midt i Mørk' og Taage,

O havde vi da tænkt den Dag vi gik i Sorg,

Hvad os den Tid blev skænkt paa sødeChristiansborg,

Da Riddersal var fuld af alle Ønskers Toner,

Som glimrede af Guld, af Perler og af Kroner,

Enhver Kartov omkring den hele vide Vold

Stod ganske Dag paa Spring til Glædskabs Hinderhold.

Hvor kundeKongenblandt saa stor Lykønsknings Hinder

Da tænke, hvad der randt paa fattig Enkers Kinder?

O, hvilken herlig Drift iDanner-KongensAand,

O, hvilken yndig Skrift i Herrens salveds Haand.

Man skildrer Konger af paa hel ulige Maader,

L. 51:kær og stærk]stærk og kær,John Hansen, trykfejl, hvad rimordet især i den flg. linie viser.

- - -

L. 38:sær] især eller særlig. - L. 55:os] de fattige enker, jfr. l. 73;Lyd] = stilhed, se Tr. r. Kl., nr. 99, 1, 1, jfr. ørenlyd. - L. 57:dumme] svagsynede. - L. 64:Hinderhold] tilhold, jfr. Tr. r. Kl., nr. 56, 5, 2; 95, 10, 1; 198, 3, 5; kanonernes lyd skulle være glædens tilhold dvs. dens støtte. - L. 67:Drift] indre tilskyndelse, jfr. Sv.-S., nr. 328, 3, 8. - L. 68:Haand] håndskrift. - L. 69:skildrer af] afbilder.






En med Kommando-Stav, en blandt Gehejmeraader,

En sidder paa sin Hest, en Davids Harpe slaar,

En taler med en Præst, en for Guds Alter staar.

Men var det os tilladt, vi arme Fattig-Enker,

Vor store Nordens Skat at skildre som vi tænker,

(Skønt vor Formue her kun ringe Farver gav,

Endsige til især at male Solen af),

Vi malte Danmarks Lyst,Kong Friderich den femte,

Som Riget til sit Bryst med milde Miner klemte,

Som havde Sværdet ved sin venstre Side sat

Og smilende ad Fred tog Olje-Grenen fat,

Just paa hans Fødsels-Fest at sidde paa sin Trone,

Hvor Lykke-Solen bedst sig spejler i hans Krone,

I højre Haand sit Spir til rig og fattig vendt,

I venstre Haand Papir med Enke-Navnes Prænt,

Saaledes bæres din Gestalt af hele Landet,

I Hjerternes Rubin, og siger intet andet,

End Gud ske Ære for det søde Øjeblik,

Da Du blev fød,o vor livsalig Friderich,

Her hid, I arme snart, to hundrede og fjorten,

Som fik enhver sin Part, omringer Himmel-Porten

Med Suk forKongensLiv, hansDronningog hansSøn,

Prinsesser:Vær og bliv, o Gud, hans Skjold og Løn.

Far lykkelig, vort Haab, til dine Klippe-Lande,

At Nordmands Fryderaab kan naa vor jyske Strande,

Bestraale selv din Fart vor Gud til Lands og Vands,

Saa møde vi dig snart med dejlig Jubel-Krans.

L. 75:Formue] evne. - L. 93:vort Haab] tiltale til kongen;far...til dine Klippe-Lande] Kongen stod foran en rejse til Norge, der blev påbegyndt 12. maj 1749, G. L. Baden, Danmarks og Norges Kong Frederik den Femtes Regjerings Aarbog, 1832, s. 47. - L. 96:saa møde vi dig snart] ved hjemkomsten fra Norge.

Om kongens besøg i Ribe 21. juni 1754 meddeler David Grønlund: »Efter Taffelet begav han sig i Kirken at see dens Mærkværdigheder, hvor han blev modtaget af Provsten og al Geistligheden, og blev i Kirken opført af Cantor og Skolen en smuk Musiqve, hvortil Biskoppen (H. A. Brorson) havde componeret Ordene.« P. T. Hanssen, Efterretninger ang. Byen Ribe, 1. Samling, 1831, s. 18. Denne kantate er ukendt.