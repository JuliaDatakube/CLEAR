HJEM FRÆ PLOWGILD.



Se, Slidder og Sladder er der nok, der vi! før,

og Løwn og Komeddi ka en sajt faa aa hør,

men hwis I vil lyd te forstandig Taal,

saa skal a hwerken dejt heller praal

men baare betrow jer en mærkele Spel,

der justemint er passired mæ sjæl;

og det a fortæler jer, det ska sgi særd,

fordeter saa sikker, som a sejjer hêr:



Naa, det war en silde Avtenstaan

med ingen Stjanner og ledtle Maan;

det war søen omkring ved Sehansdastid,

æ Byg war lig betint paa aa skrid,

æ Hawer det samm, mendetvild bi

og si, hwad æ Byg fæk lawed istand,

og om ett Worherr sku send en Taar Wand.



Det war Hg under Minnet, om no a ka how;

der var Lys i Gammel Jehanneses Stow;

a haaj wot opp te Ywers aa plow;

nu træn a saa Fandens haadt te aa sow,

det war knap, en kund hold æ Brikker opp;

jaja, vihaajjo faat en Pa Kopp,

- æ Kaal fæ jæn, fr han, æ Pløg,

kjor hjem te Kaaren med Vovn og Øg. -



A gik saa fredle, som Folk ka go;

a fomlt i æ Lomm, om a haaj mi Skro;

a war ett saa fuld, a ku stywle sto,

saa læng da a kund ta Støtt ved æ Dig!

A gik og summed paa manne Slavs Lig,

Torren, Torden;opô, paa;Skjek, Skjæg;æ O, Aaen;æ Togger, Fiskevaad;Slidder, Sludder;Komeddi, Opdigt;særd, sæde, passe;skrid, bryde gennem Skederne;Minnet, Midnat;Ywers, Ivers;træn, trængte; æBrikker, Øjnene, Gluggerne;en Pa Kopp, et Par Kaffeknægte;æ Pløg, Pløgen, slusket Mandfolk;Kaaren, Karen;fredle, fredelig;fomlt, følte efter;stywle. saa meget vel;summed paa, overvejede;manne Stars Lig, allehaande Ting.






a tint paa æ Hos, der snaar sku fuel,

paa bette Jens, der imaaen skuld i Skuel,

paa hwad en haaj handelt, og hwad en haaj snødt,

det sidst skuld en inden si Død ha fortrødt.



Og a tint paa Kaaren, der lo derhjemm

og sajtens hwerken ku dums heller dremm,

fordet te æ Stoder gik her og vrødt;

for nær a er søen saa pasle fuld,

saa haar a aaltid en Hjat af Guld.

Naa, a bløw ved aa stummel astej;

a holdt mæ det bejst a kund o æ Vej,

indte a nowed Kræn Søndergaards Vrej.



Der war æ, som nøj haaj gin mæ en Pôt;

og kjek! bløw aalt saa kwollendes swot

som mødt o æ Lowt, nær hwer Log er lot;

og lig som en rædle Hund to po

jestejes hesøwer vejsten æ O,

der er nøj, der vil list en Løkk om mi Fud

og ryw mæ baglænds om o æ Jurd:

og no ka I flir, og no ka I snakk -

men her begynd mi Gummer aa hakk,

for a hører en Stemm,

og det war den Slemm,

der trimmelt To øwer Kistel-Bakk.



- Gud spaar jen evig for aal Ting und,

hwad enten det saa ska mød Præjst heller Bund!



- Saasnaar a ku mærk, te hwad Sid det vild raw,

a fæk mi Kjep flytt øwer i mi Kaw;

det sled i mi Bowser, det røw i mi Maw;

saa ræj haar a aalle wot i mi Daw!

tint, tænkte;Hos. Følhoppe;fuel, fole;fortrødt, fortrudt;dums heller dremm, smaasove eller dramme:æ Stoder, Stodderen, hendes Mand;vrødt, rodede;pasle, tilpas;Hjat, Hjærte;stummel, snuble:o æ Vej, paa Vejen;nowed, naaed:Vrej, Sving;en Pót, et let Stød;kjek!, én-to-tre!;mødt o æ Lowt, midt paa Loftet;hwer Log er lot, hver Luge er lukket;rædle, fæl;to po, tog paa, gav Hals:jestejes, et eller andet Sted;hesøwer, lustovre;æ O, Aaen;Furd, Fod:flir. grine i Skjægget;trimmelt To, trimlet Taa, slog Kulbøtter;ûnd, ondt;Buend, Bonde;raw, hælde;mi Kaw, Kejthaand, venstre Haand;wot, været.






Arend, ogafild, ogafild ogarend;

a tøtt, a maatt vær vedVerdensEnd,

men bejje mi Træsko stod faast i æ Saând,

den jen kam aalle forbi den aan.



A lo ad æ Jurd som en vælted Skru,

mi Kjep en bette Graan vejsten mi Lu.

A tint o manne kristele Urd,

som a haaj lær af mi Faar og mi Mue;

a prøved f øst aa løs fræ æ Burd,

men mi Howkommels haar alle wot gue,

og det, a fæk saâ, war nø fuldajte Slurd.



A lowed Worherr, om han kjend mæ nø Raa,

aa tejn mæ te Aalters imaaen den Daa;

den fatte Ma Sah sku faa en Skipp Maalt,

og Bette Drejs en Stykk aa æ Gaalt.



- Gud naad mæ - a fæk æ saa naple holdt!

Det bløw mæ helsen en stywle Bied;

æ Bjenn vild op, men æ Hued vild nied.

A to i æ Lyng og stinned mi Nakk,

men a ku hwerken flikk heller flakk,

a tøtt, det gi rundt med æ hile Bakk;

æ stur Kaphyw war saat po en Bor;

æ Hywl rend rundt, og æ Dæwl han kjor!



Hwad sin der passired, ka Kaaren sgi how;

aFand mæ tesengs i wor pænest Stow,

saa syg, te a hwerken ku drewl heller drow,

og Kaaren war værkle, og a maatt low,

te hwis a mie to te Ywers aa plow,

a aalle vild legg mæ vedKistelaa sow.

11/6 1908.

fild, faldt;a tøtt, det forekom mig;Saând, Sand;lo ad æ Jurd, laa langs med Jorden;Skru. Tørveskrue;en bette Graan, en lille Smule;Lu, Hue;naple, knap nok;en stywle Bied, et haardt Stykke Arbejde;stinned, gjorde stiv;hverken flik heller flak, ikke komme ud af Stedet;en Bor, en Hjulbør;kjor, kjørte;sin, siden,how, huske;drewl heller drow, *dolgoeO* knap nok trække Vejret;værkle, vred og sur;aa plow, at pleje;Kistet, Hedebanke paa min Fars Mark.