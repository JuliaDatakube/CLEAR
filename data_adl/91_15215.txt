livets mening



jeg arbejder ikke

med mine hænder,

ikke for samfundets forbedring -

jeg driver dagene væk

ved at tænke endeløse tanker.

dagene, der gaar

tomme

uden resultat -

jeg vandrer paa gaderne

dag efter dag -

jeg ser paa menneskene og tvivler - - -

- - - endnu har jeg ikke lært at leve.

endnu har jeg ikke lært at se meningen i det meningsløse:

bare liv -

snart kan jeg atter virke,

atter spænde muskler

atter lade tanker slaas. -

nu ved jeg, at jeg aldrig ser det værste,

aldrig det sidste.

at alt kan leves,

alt skal kun forstaas

for at elskes.

at alt levende er godt.