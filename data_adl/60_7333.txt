Carl Michael Bellman.



Livet er kort: i evig Vexel svinder

Glædens Moment og Nydelsernes Rus;

Ynglingens Kraft og Pigens Rosenkinder

Viftes jo bort i Vinterstormens Sus;

Magten, der kued Nationerne, segner,

Purpuret blegner,

Og Hjulet ruller over Borgens Grus.



Nordens Komet har endt sin stolte Bane;

Slukte forlængst er Straalerne, den skød,

Trolddommen brudt, der mægted frem at mane

"Guldaldrens" Høst af Sveas Klippeskød:

Gustafer glemt, og hans snilrige Følge

Gravene dølge,

Og der er tyst, hvor før hans Drapa lød.



Datidens Glands forsvandt, men af dens Mørke

Stiger en Hær, der trodser Dødens Magt:

Helte, som kun med Øllet prøved Styrke,

Kippernes Hof i lurvet Galadragt,

Gratier fra Gaden og Vingudens Præster

- De blev til Rester,

Mens alt det Store blev i Graven lagt.






Sangeren greb de pudsige Patroner,

Trylled dem ind i sine Drømmes Væld,

Gav dem paany et Legeme af Toner,

Aanded deri sin egen rige Sjæl;

Og fra hans Lyra gjenfødte de svæved.

Nu først de leved:

Et evigt Liv i dem han lever selv.



Hylder da ham, hvis skjelmske Musa svinger

Drukne Satyrer om i Kunstens Sal,

Ham, i hvis Skjemt en Vemods Fuga klinger,

Ham, i hvis Latter sukker Livets Kval!

Nordens Natur, der bar ham ved sit Hjerte,

Sange ham lærte,

Som altid Nordens Hjerter røre skal!