Den hygiejniske Congres.(Juli 1858).



Udi Paris sidder enCongres

Af store Magters Diplomater

Og sveder over et Vognmandslæs

Af Memoirer og Traktater.

Den regulere skal Europas Fred,

Som der er altid lidt at lappe ved;

Mulig det hænd's

Dog, at den end's

Langt mindre pænt, end den begyndte.



Vi, som kom sammen i højen Nord,

Har nu et kjønt Exempel givet,

Endskjønt vor Enighed ej var stor

Der, hvor vi mødtes før i Livet:






Thi ej alene Læge og Jurist,

Men ogsaa Politi og Publicist

Her sammen sad,

Og skilles ad

Idag som ganske gode Venner.



Det kommer af, at der dog er Eet,

Hvorom vi har en fælles Mening,

Som, om vi færdes end nok saa spredt,

Dog knytter os til en Forening;

Det er, at intet Kald og intet Fag

Og intet andet Maal og anden Sag

For hver især

Er mere værd

End det, etMenneskeat være.



Vi har et Hjerte for Sorg og Nød,

For Livets vrange, mørke Side,

For dem, som vies en tidlig Død,

For dem, som trænges, og som lide;

Vi har en Vilje til at feje ren

Uvidenheds og Fordoms Rendesten

Og skaffe Luft,

Velværens Duft

Og Sundheds Lys i ringest Hytte.






Saavidt vi gaa uden Divergens;

Men hvorfor ikke gaa lidt længer?

Ej blot den fysiske Existens

Til Lys og Luft og Sundhed trænger;

I Aandens Rige selv paa mangen Plet

StaaerHygiejnenyderligen slet,

Og overalt

Gaar det s'gu galt,

Hvor mod Naturens Ret man synder.



Men har da ikke Naturens Røst

Talt til os just i disse Dage,

Og bryder frem nu fra hvert et Bryst,

Da vore Gjæster bort skal drage?

Og kom ej atter den Erfaring frem,

De har det bedst hos os, og vi hos dem?

At Kiv er Ondt,

Men det er sundt,

At Brødre enig virke sammen?



Gid denne Stemme maa aldrig dø,

Saalidet her som i det Fjerne!

Og gid vi maa have saa't et Frø,

Som skyder Ax og sætter Kjerne!






En Kjerne, som gi'r rent og kraftigt Brød

For mangen Slægt, der endnu ej er fød!

Hermed Farvel!

Velgang og Held

OgSundhedover hele Norden!