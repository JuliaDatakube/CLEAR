Til Danmarks Ungdom



Unge Danske! træd ærbødig ind

Mellem dine gjæve Fædres Høje!

Medens Taaren rinder dig paa Kind

Tindre Glædesstraalen i dit Øje!



Unge Danske! bøi dit Aasyn ned!

Knæl med Andagt mellem disse Grave!

Gjennem Tid og gjennem Evighed

Grønnes her de store Dødes Have.



Tidens Storm nedstyrter Heltens Hal,

Bort i Støv hensmuldrer Kjæmpens Bene;

Tidens Vælde ei udslette skal

Sandheds Rune paa hans Bautastene.



Bautastene mange stande her,

Kjerlig Skjaldehaand har Runen ristet,

Har de store Dødes lyse Færd

Ud fra Død og Glemsels Mørke vristet.



Heltefærd i Kampens hede Stund

Haver Sang med Laurbærkrandse vundet;

Dyd og Dannished - i Skjaldens Mund

Haver og sit Eftermæle fundet.



Hvo som god og gjæv i Freden stod,

Hvo som kjæk og glad i Striden segned:

Hvo som offred Tid og Kraft og Blod,

Staaer med evig Skrivt paa Stenen tegned.



Danske Dreng! see dine Fædres Daad!

Lad dit Hjerte svulmende sig hæve!

Lær af dem at trodse Dødens Braad!

Lær af dem for Fødeland at leve!






Elsk din Gud, og dine Fædres Land,

Ret og Dyd og gode danske Sæder!

Mellem Venner, Fiender staae som Mand!

Ene skjælv for Lastens Slavekjæder!



Trøstig under vilde Stormes Larm,

Fast og rolig under Skjebnens Torden,

Tye til Himlen og din egen Arm,

Og til ingen anden her paa Jorden!



Kun naar Guld og Vellyst hilde dig,

Da kun ere dine Fiender stærke;

Kæmp mod Lastens Hære mandelig!

Dyd og Gudsfrygt er dit Danneværke.



Denne Troe lad være dig et Skjold,

Som ei Tvivl og Frygt formaaer at bryde!

Tab den ei, om under Fiendevold

Suk og Klager trindt omkring dig lyde.



Tab den ei, om tusind falde skal

Paa din høire - paa din venstre Side!

Een kun raader dog for Sejr og Fald,

Stærkest ofte maae i Græsset bide.



Tab ei Troe paa Himlen og dig selv!

Om end værre Fiender dig omstrømme,

Om end Lasters giftigfule Elv

Danskes gamle Mark vil oversvømme.



Dyden skal dog evigt ei forgaae

Løgnen skal ei evigt Sandhed kue;

Danmarks Søn! vær du iblandt de faa,

Som bevare Dyds og Sandheds Lue.



Synke Tusinder, saa staae dog Du!

Om end tykkes Dig, du staaer allene;

Der er fleer, om du ei seer dem nu,

Som sig skal til Kamp med dig forene.






Her er Kampen vis, men Seiren ei;

Altid modnes Høsten ei herneden:

Kæmp, og troe, og haab! saa gaaer din Vei




  