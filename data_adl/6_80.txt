DET HAR SERAFERNE.



Det har Seraferne:

Seraferne har rullet bort de blanke Stjerner

Og foldet Mørket ned til Jordens Midie,

Har stænket Dug henover Dal og Høje

Og hængt de gyldne Skyer op i Østen.

Hver Ting er rede, Jord og Himle vente

Og Solen bier blussende bag Bjerge

Paa Vinket fra Gud Herrens Herskertrone.

Guldbjerget er den Trone, som er hans,

ja som en Stad af Guld

Med blanke Søjler, drevne Liliespir

Og gyldent Tralværk under gyldne Buer.

Guldgylden funkler den, syv Vinger er densFod,

Saa store hver som Skyggen af Bjerg Tabor,

Og alle Malmes rige Regnbuglands

Fremknittrer fra de palmelange Fjere.

Lys!

Ak ja hvor lys!

Og om jeg kunde binde den i Ord, den klare Herlighed!

Se hvad jeg kan: jeg kan dog sige,

At under Tronen staar et Lyn af Lys.

Og over den ned over Tronen perler

Al Lysens Rigdom ned i Straalerader

Og Roser ud af Lys helt langsomt dale

Og aabne ............