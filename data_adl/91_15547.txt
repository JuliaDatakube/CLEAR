porträtt



vad du vet, struntar jag i,

hela världens visdom skiter jag på,

stoft vill jag ha,

ett par hav utav stoft behöver jag,

jag är arbetare,

jag förbrukar inget,

i andra skepnader

ger jag allt tillbaka -,

jag dör fult,

om jag icke kan arbeta -,

stoft vill jag ha,

kakor av stoft måste jag äta

alla timmar -,

jag är arbetare,

jag skiter i allt annat,

vad du vet, och hela världens visdom,

jag behöver inget veta,

blott stoft och återigen stoft behöver jag,

stoft måste fylla mina händer

och min mun alla timmar -