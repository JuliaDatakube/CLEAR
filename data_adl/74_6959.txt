Sang for Danske i Amerika.



Kom I, som maatte gynge

paa dybe Verdensvand,

og lad en Sang os synge

om Danmarks gamle Land!

det lille og det milde,

med Øers grønne Krans,

med Skovene de stille,

med Mindets Risle-Kilde

i fager Regnbu'glans!



Thi fæstedhervi Anker

og knytted nye Baand,

og tænkte Fremtids-Tanker,

og rørte Fod og Haand -

hvor langt endog vi flytter

paa denne Verdens Bred,

ej Moderland vi bytter,

og vore Høj sals-Støtter

dem vil vi have med!






Først rejse vi paa Tilje,

ihvor vi end skal bo,

Højsædet for vor Vilje:

vor Barndoms gamle Tro!

Den bringe Hjertet Hvile,

Bud om Guds Kjærlighed,

saa Kjække fremad ile,

saa Grædende kan smile,

og Bange finde Fred!



Men Væggen vil vi klæde

med Modersmaalets Dug,

saa Kuldepust og Væde

ej lammer Sind og Hug!

med dejligst Væng' og Vange

den Dug er vævet ind,

med Billeder saa mange

som Nordens Sagn og Sange,

i ædle Tankespind.



Kast Ved til Arne-Flammen,

Du danske Folke-Aand,

at vi maa knyttes sammen

i Broderligheds Baand!

saa Luften sommermildnes

af jævnt og frejdigt Ord,

saa Tvivl og Mismod stilnes,

og Virkelysten ildnes

af friske Pust fra Nord!






Ja, mens vi trøstig dyrke

vor ny Columbus-Strand,

skal det vort Hjerte styrke

at see mod Fædres Land!

hvor Kirkeklokken ringer

til hjemlig Søndagsfred,

hvor Modersmaalet klinger,

hvor Mindets Kilde springer

- dér har viDanmarkmed!