NAAR MØRKET SLUKKER AFTENRØDEN.



Naar Mørket slukker Aftenrøden

Og synker over Dal og Krat,

Da staaer som Billede paa Døden

Den høie, stierneklare Nat.






En Ahnelse vi dybt fornemme,

Der leder Siælen vidt omkring,

Og Stormen varsler, som en Stemme

Der aabenbarer skiulte Ting.

Men neppe flygter Granens Ugle

For Østens unge Purpurfryd,

Før lifligt alle Himlens Fugle

Tilqvidre Hiertet: Haab og nyd!

O Nat! Du Billede paa Sorgen,

Hvi skal jeg da din Rædsel sky?

Med Rosen aabner sig i Morgen

Mit Haab for Straalerne paany!