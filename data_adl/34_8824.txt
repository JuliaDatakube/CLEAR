Nr. 333. - L.

Samtale imellem JEsum og Siælen.


1.



Siæl.

Ak! hvad er dog Tiden lang.



Jes.

Er der noget langt i Tiden?



Siæl.

Synden klemmer mangen Gang.



Jes.

Dog betalt for længe siden.



Siæl.

Eja! det er vist og klart.



Jes.

Men du glemmer det saa snart.


2.



Siæl.

Maae jeg sige et endnu?



Jes.

Hvad er det dig meere trykker?



Siæl.

Korset holder mig i Kue.



Jes.

Ja de onde Kiødets Nykker.



Siæl.

Ret! jeg gierne lide vil.



Jes.

Vel! du maae og takke til.


3.



Siæl.

Et endnu: saa er jeg klar.



Jes.

Faae kun Hiertet ganske lettet.

3, 13:Højtid] måske ligefrem i betydningen bryllup, jfr. nr. 236, 16, 4.

Nr. 333 - L.Original. Efter et suk over, at tiden her på jorden føles så lang (1, 1), nævner sjælen de ting, som tynger:Synden(v. 1),Korset(v. 2) ogDøden(v. 3) samt til sidst bekymringen for, hvordan det skal gå,naar jeg bliver svag igien(v. 4). Jesu svar minder om nr. 310: alvorligt retledende, ikke uden mild bebrejdelse, men dog med trøst og kærlighed. Frygt for døden er hos Brorson noget usædvanligt. - 1, 1: jfr. nr. 327, 2; 332, 2;hvad] hvor. - 1, 2: Da tiden i sig selv er kort - modsat evigheden, - skulle intet af det, den indeholder, kunne være langt. - 1, 4: 1. Kor. 6, 20; 7, 23. - 1, 5:eja] glædesudbrud. - 2, 3:Korset] lidelsen;holder mig i Kue] holder mig underkuet, kuer mig. - 2, 4: Dybere set er det ikkeKorset,mende onde Kiødets Nykker,som ved deres uvillighed til at lide kuer sjælen. - 2, 5:ret] ja rigtig; du har ret. - 2, 6: Vilje til at lide er ikke nok; du må også takke for lidelsen. Om synet på lidelsen som en betydningsfuld gave se nr. 6, 6; 193; 194; 327, 5.







Siæl.

Døden synes ofte svar.



Jes.

Hvad har da min Død udrettet?



Siæl.

Den har taget Døden bort.



Jes.

Reent og plat til intet giort.


4.



Siæl.

Nu er jeg fornøjet; men



Jes.

Hvad er der endnu tilbage?



Siæl.

Naar jeg bliver svag igien?



Jes.

Vil du da igien forsage?



Siæl.

Nej, naar du kun er mig bliid.



Jes.

Ja, jeg er til ævig Tiid.