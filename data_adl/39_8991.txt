Menneskets Levnets Lob



Fødes. Græde. Svøbes. Ammes.

Vugges. Tumles. Bæres. Gaae.

Glædes, under Tvang annammes.

Leege. Voxe. Tanker faae.

Elske. Beyle. Giftes. Aves.

Immer halte ved et Haab.

Ældes. Svækkes. Døe. Begraves.

Det er alt vort Levnets Lob.

[57.]A:Chr. Stub 1780 (Nr. 53) S. 105.B:Ny kgl. Sml. 567,2°.C:Ny kgl. Sml. 822 d, 4° S. 50. D; Arier og Sange I 1773 Nr. 90.E:Ny kgl. Sml. 824 b III, 4°.F:Indskrift i Samsøsmen i Samsømuseet 1752. -G:Indskrift over en Bordendebænk, Eskildstrup, Sjælland (Mejborg, Gamle danske Hjem S. 121 Note). -Litt.:Barfod III Nr. 95; Vilh, Andersen S. 225; Brix: Ambr. Stub S. 67-69; Fonsmark Nr. 108; Ottosen S. 114; F. J. Billeskov Jansen: Dansk Litteraturhist. I S. 343-44. - Verset er som oplyst af Billeskov Jansen en Oversættelse af 1. Vers af den svenske Digter Olof Dalins Lykønskningsdigt til Grevinde Hedvig Taube paa hendes Fødselsdag 31. Okt. 1738. Det lyder paa Svensk saaledes:






Fødas, gråta, di och lindas,

Jolra, krypa, ragla, gå,

Agas och til lexan bindas,

Leka, stadgas, tankar få,

Älska, giftas och fullbordas,

Dras med lycka, sinne, kropp,

Sjukna, plågas, dö och jordas:

Det år alt vårt lefnadslopp.

I den danske Oversættelse maa Verset have faaet en betydelig Udbredelse, idet det er bevaret i flere Tryk og Haandskrifter og desuden som Indskrifter paa Væggene i Bøndergaardene flere Steder i Landet. Da Verset af Chr. Stub er optaget blandt Faderens Digte, kan det være en Oversættelse af Ambrosius Stub. Til Verset er paa et eller andet Tidspunkt blevet knyttet en lang Række Vers, som nærmere udfører de enkelte Led af 1. Vers. Digtet er i denne udvidede Form trykt i Arier og Sange II 1777 S. 258. Ogsaa Tilføjelsen blev af Barfod tilskrevet Stub. Oplysningen i Overskriften »Componeret [sat sammen] i Dramen« viser dog, at Digtet i denne Form er blevet til i Norge; se Indl. S. 52 og Tillæg III.

I Overskr.]mgl. DFG;Det menneskelige Livs omvexlingerE.2 Græde. Svøbes] svøbes, vuggesFG.3 Vugges.. Gaae] lege, vokse, tancker faaeFG; jf. L. 5.4 Glædes, under] Tugtes, og tilE. -Glædes] Kledes D. 5 Leege.. faae] elske, beyle, giftes saaeFG; jf. L. 6.6 Elske.. Giftes] le och lyde, rettesF;leve, lyde, rettesG. -Aves]i Trykfejlslisten i D (Arier og Sange 2. Bd.) rett. tilMages;jf. Tillæg III.7 Immer.. Haab] Lykken veltes op og nedE.8 Døe] dødE.9 Det.. Lob] Her man Levnetsløbet veedE. -Det.. alt] saa omtrentFG. -vort] erG. -Lob] Løb D; LaabEF;Lobregnes alm. for en Svecisme (jf. Brix), Formen var dog alm. i Danmark i 18. Aarh. og kendes endnu i Dialekter, jf. Ordb. o. det da. Sprog XIII Sp. 488 og Ottosen. C etc. har Komma mellem de enkelte Led i St. f. Punktum.