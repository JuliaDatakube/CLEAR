Johan Herman Wessel.



»Tør jeg besvære Aftenposten

med ringe Raad imod Kighosten :

stød Nelliker en Morgen smaa,

kom dem i Mjød og drik dem saa!

Hvis Du er ikke inden Aften,

som om Du aldrig havde bavt'en,

saa kan Du sige allenfals :

Hr. Medicus, Løgn i jer Hals!«



Wessel.



Den Wessel, som besværed Aftenposten

med ringe Middel mod Kighosten,

han selv har været allenfals

en Medicus - ret paa en Hals.



Det danske Publikum er Patient.

Det er omtrent,

som Holberg aldrig havde levet,

som Peder Paars var aldrig bleven skrevet,

og tæt groer Mosset om Melampe's Steen.






Det stive alexandrinske Versefalds

forlorne Heltesprog har Folk fornøjet -

deslemme Fiskebeen,

dem har man faaet i den gale Hals:

man hoster, stønner, og faaer Vand i Øjet

ved Sørgespil, hvis Pathos halvt er løjet -

ved Rhetorik, som al Natur forvansker,

og lader Dyd og Elskov trække Handsker -

kort sagt,

de høje franske Hæle er i Mode

og er en Magt.



Da hitter Wessel paa en Curmethode,

en Slags poetisk Homøopathi:

Mod SørpespilsitSørgespil han sætter,

med baade Helte og Heltinder i,

med Skjæbner, Anelser, og Elskovs-Trætter

(og en Velsignelse

af dybt indfiltret Lignelse) -

men Heltene han »støder ganske smaa«,

og kommer sligt et Qvantum Mjød derpaa

af Højt og Plat,

rørt sammen med en Dosis spiritus vini

af Scalabrini,

saa at

hans Publikum, da det sin Sygemad

serveret faaer i Mettes Ærtefad,

er næsten ved at dø af Latter -

og selv om det kun halvvejs Tingen fatter,

er for Cothurne-Sygen »inden Aften«

cureert »som om det aldrig havde havt'en«.






- Hin Wessels»strømpeløse Kjærlighed«

er nu en hundredaarig Herlighed,

som end gjør gamle Karle unge,

og som har Mundheld lagt paa Slægters Tunge.

Mens han lod Andre løfte Skræp -

med Parodiens myge Hesselkjæp

han svipped bort hver pralende Tirade,

- og svipper ganske godt endnu

hvert ha! og hu!

skjøndt ej han træffes meer i Sværtegade.

Han var en nøjsom Mand med ødselt Lune,

- maaskee en Arv fra selve Tordenskjold -

der tog og tager Smil med Vold,

og pusteromhver skæv, høj benet Rune.

Vel Skade, at hans Normands-Vid, det rige,

kun strømmed over i et Øjeblik,

og var - man kunde næsten sige,

som Gaffelen der kom og gik!

Men synes det kun lidt, hvad han os gav,

og næsten leget,

det Lidet var til Sundhed meget,

og nok til h.am at takke i hans Grav.



Godt for vor danske Kunst,

at han en Ewald fik ved Siden -

de fulgtes og de følges gjennem Tiden.

Nu har hos Ewald Wessel Hvilested,

hos ham, et dybere, et større Riges

udkaarne Skjald - i Mindets Fred

Smilets og Taarens Genius forliges.