Nr. 175.

Mel. O Gud! du fromme Gud.



Du skenker mig dig selv, du selv min deel vil være,

Min JEsu! ach hvad skal jeg dig igien forære?

Alt hvad jeg er og har, for intet regnes kand,

Alt hvad jeg kand og veed, det veyer ey et grand.



2. Du skenker mig dig selv, o soel! min siel at glæde,

Bort sorg! hvor kand jeg nu bedrøvet gaae og græde,

Thi JEsus skinner nu saa deylig i mit bryst,

Og fylder hiertet med sit klare lys og lyst.

Nr. 175. FJ1-7.1, 1:vil]vilt F.

- - -

6, 3:lad det bidesom kulde,brændesom ild, om trængsler af vekslende art. - 6, 5:er dog al vor trængsel] al vor trængsel er dog. - 6, 6:ikke herligheden værd] ikke værd at sammenligne med herligheden, Rom. 8, 18 i ældre oversættelser: »Denne nærværende tids lidelser er ikke den herlighed værd, som skal åbenbares på os«. - 6, 8: Rom. 8, 17. - 7, 4:forkast] forkastet. - 7, 5:i korset] i lidelsen;holder fod] holder stand.

Nr. 175.Oversættelse. Du schenckest mir dich selbst, H. Elmenhorst, Schr. s. 941. - 1, 1:min deel] min ejendom, Sl. 73, 26. - 1, 2:igien] til gengæld. - 2, 1:soel] Sl. 84, 12.






3. Du skenker mig dig selv, o manna! mig at føde,

Min siel er fuld, som før var hungrig, tom og øde,

Nu kand jeg giøre mig til gode i min siel,

O man! hvad smager du mig dog saa sød og vel!



4. Du skenker mig dig selv, o klare livets kilde!

Det søde himmel-vand kand al min tørst formilde,

Naar jeg er fuld af sorg, og verdens trøst er suur,

Saa er den kilde sød, livsalig, reen og puur.



5. Du skenker mig dig selv, o rose! mig at pryde,

Du rare rosmarin kand siel og hierte fryde,

Din rene manddoms vext er aandens liv og lugt,

Jeg finder paradiis i dine læbers frugt.



6. Du skenker mig dig selv, o du mit hiertes hierte,

Min siel sig aabner vidt med tusind længsels smerte,

At blive fyldt af dig, dig gandske tage ind,

O store gave! bliv mig altid i mit sind.



7. Tag dog til takke med det jeg igien kand føre,

Alt det, som i mig er, begynder sig at røre

Og vil dig ofres op, min leylighed du seer,

Tag mig saadan jeg er, jeg har jo intet meer.



8. Mit øye skal du faae, som sig i dig forlyster,

Min troe, som sig ved dig til himlen fast fortrøster,

3, 1:mig dig selv]dig mig selv FJ1-3.4, 1:livets]livsens F.6, 1:mig dig selv]dig mig selv FJ1-2.8, 1:skal]skalt F.

- - -

3, 1:manna] 2. Mos. 16, 4-15; Joh. 6, 48-50. - 3, 2:fuld] fyldt, mættet. - 3, 4:man] manna. - 4, 1:livets kilde] Sl. 36, 10; Jer. 2, 13; Joh. 4, 10. 14. - 5, 1:rose] Højs. 2, 1, jfr. til nr. 10. - 5, 2:rare] sjældne, herlige. - 5, 3: Der tænkes på Jesus som sandt menneske. Hans rene, syndfri menneskenatur (manddom) ses som en plante (vext) med Helligåndens livskraft og duft, eller måske: med livskraft og duft for min ånd. Tilvextjfr. nr. 10, 5, 4. I originalen hedder det, l. 2-3: Du (dvs. rose) blüh'st von ewigkeit; dich läszt du fröhlich mercken im angenomm'nen fleisch. - 5, 4:dine læbers frugt] dit ord, jfr. Hebr. 13, 15. - 6, 1:mit hiertes hierte] det inderste livgivende i mit hjerte, jfr. nr. 30, 5, 7og hans lives liv, nr. 105, 8, 6. - 7, 1:igien] til gengæld;føre] bringe. - 7, 3:min leylighed] min evne, hvad jeg magter at gøre. - 8, 2:sig... til himlen... fortrøster] stoler på at skulle komme i himlen.






At du paa jorden komst til mig fra faders stoel,

Og jeg til evig tiid skal see dig der, min soel!



9. Min mund jeg skenker dig, din kierlighed at smage,

Hvorved mit kiød og blod du vilde paa dig tage,

Fyld med din kierlighed mit hierte nat og dag,

Saa er al verden mask for sielens himmel-smag.



10. Jeg skenker dig min lyst, begierlighed og ville,

At hende intet fra din kierlighed skal skille,

Kun du, Immanuel! livs-kilde! Gud og mand,

Al min begierlighed og længsel fylde kand.



11. Mit hierte vil jeg dig til evigt offer bære,

Der har du det, men du skal selv mit hierte være,

Din aabne sides saar jeg søger som en bie,

Saa har jeg hierte nok at døe og leve i.



12. Min siel jeg skenker dig, o brudgom, jeg er bruden,

Jeg vilde heller døe, end leve dig foruden,

Jeg lever, ikke jeg, du lever selv i mig,

Og hvad jeg lever, det jeg lever glad i dig.



13. Forsmaa mig ikke, o min hiertens lyst og krone!

Min manna! livets soel og milde naade-throne!

Skift med mig, giv mig dig, og tag hvad jeg formaaer,

Saa har jeg alting, dig, du mig og intet faaer.

8, 3:komst]kom J6-7.10, 1:ville]villie J1. 7.11, 1:evigt]evig FJ2-3.11, 2:skal]skalt F. 13, 2:livets]livsens F.

- - -

8, 3-4 forklarer i løs tilslutning l. 2:ved digfår sin forklaring i l. 3, forventningen om at komme i himlen får sin i l. 4. I originalen hedder det, l. 2-4, om troen: welcher... drauf den himmel bauet, dasz du vom himmels-thron gekommen, JEsu Christ! uns leitest da hinein, wo du selbst sonne bist. - 9, 2: Joh. 1, 14. - 9, 4:mask] det, som bliver til overs efter kogning af malt, svineføde; den fortabte søn »begærede at fylde sin bug med mask, som svinene åd«, Lk. 15, 16;sielens himmel-smag] sjælen har kun smag for det himmelske. - 10, 2:hende] om viljen. - 10, 3:Immanuel] Gud med os, benævnelse for Jesus, Es. 7, 14; Mt. 1, 23. - V. 11 er næsten helt Brorsons værk; fra originalen har han egentlig kun tanken om en bi. - 11, 2:der har du det] ordene, hvormed gaven overrækkes;du skal selv mit hierte være] jfr. 6, 1; udtrykket er her måske ligefrem hentet fra nr. 30, 5, 7 (Paul Gerhardt). - 11, 3: Joh. 19, 34. - 12, 1:brudgom... bruden] Billedet er Brorsons. - 12, 3-4: Gal. 2, 20. - 13, 2:naade-throne] nådestol, betegnelse for Jesus, se under nr. 21, 4, 2. - 13, 3:skift med mig] byt med mig;formaaer] evner at yde. - 13, 4:alting, dig] den, der har Jesus, har alt, jfr. nr. 168, 2, 8;mig og intet] mig, der er intet.