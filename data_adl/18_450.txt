TIL O. BANG.



I

Mellem Lolliker tilhuse,

Ubekjendt, en frygtsom Mø,

Var i mange Aar min Muse

Paa den fugtigkolde Ø.



II

I mit Kammer sluttet inde

Randt for hende Tiden hen -

Knap hun havde en Veninde,

Endnu mindre nogen Ven.



III

See, da blev hun utaalmodig,

Saae i Speilet sig: hvordan?

Ak, din Synd mod niig er blodig,

Utaknemmelige Mand!



IV

Er ei disse Lokker lange?

Denne Kløft i Hagen smuk?

Ikke mere som en Fange

Vil jeg høre dine Suk.



V

Jeg vil ud; det er paa Tiden -

Aabn mig Døren! - og hun gik

Som bekjendt, ei længe siden

Er det, hun sin Frihed fik.






VI

Hvo beskriver nu min Spænding,

Mine Tvivl: hvordan det gaaer?

Hvad man siger? hvilken Vending

Hendes Flugt i Verden faaer?



VII

Sneen taarned sig paa Marken,

Modløs jeg i Hjemmet sad,

Noa Hig, beklemt i Arken,

Da der bragtes mig et Blad -



VIII

Trøsteligt som Oliebladet -

Venlig Hilsen var deri;

Skriften saae jeg, perleradet,

Fuld af Riim og Poesie.



IX

Fra hvem anden kan vel disse

Linier komme, end fra ham?

See i Krogen! - Ja, tilvisse!

Det bekjendte Monogram!



X

Ham, jeg elsker! ham, jeg ærer!

Hvem Apollo, dobbelt god,

Gav mig til en dobbelt Lærer -

O, det styrkede mit Mod!



XI

Han, hvis faderlige Venskab

Jeg alt nød som Ungersvend,






Har med Musen gjort Bekjendtskab,

Og er ogsaa hendes Ven!



XII

Af sin egen Muse drevet,

I sin egen, muntre Stiil,

Har han letbegeistret skrevet,

Flyvende, med Hast og lil -



XIII

Linier, saa yndigt vundne

Som den Krølle, Venus slaaer

Om sin Finger, og dog bundne

Som Apollos Pandehaar.



XIV

Lunefulde, alvorsfulde,

Lægende, af bedsle Slags,

Men især saa vennehulde -

Derfor maa jeg svare strax.



XV

Svare som mil Hjerte byder,

Takke som jeg bedst formaaer,

Ih vor svagt det ogsaa lyder

Og hvor daarligt end det gaaer.



XVI

- Medens Bonde-Slæden tumler

Ilenad Veiens glalle Spor,

Paa en Sygcreise, mumler

Jeg i Skjæget disse Ord: -






XVII

Alle skjønne Glæder samle

Sig om ham, der i mit Bryst

Vennehuld betvang de gamle

Tvivl og skabte uvant Lyst!



XVIII

Muserne, i Chor tilsammen.

Eros, ak, den sjeldne Gjæst,

Være hos ham, tænde Flammen

Til en evig Ungdomsfest!



XIX

Lad kun Sygeskaren ringe!

Lad kun Klagen sukkes frem!

Vise Raad vil Alle bringe,

Som fra Oldtids templet, hjem.



XX

Og naar tusind Krandse hænge,

Ofrede til Templets Gud,

Legende med Lyrens Strenge

Hvile Lægehaanden ud!