Drøm.



Jeg ved ikke hvor.

Men jeg har set den

i tunge, pinefulde Drømme,

den Søjle, der er Verdens Pille.

Jeg skælvede —

Ærefrygt tyngede mig,

hemmelig Rædsel vaagnede.



Grøn og graa af Ælde

stod den i Havet;

Mesterens Haand

havde dugget den,





havde ristet de sære Runer,

der i Kæde slyngede sig om den,

glidende opover

Haand i Haand.



Men disse Runer gemte

alle Verdeners Rædsel.

I deres Furer laa den skjult,

alle Verdeners grufulde Sandhed.

Og de grøngule Vande,

blanke — uden Bølger

og dog i evig Bevægelse —

de grøngule Vande,

der stille hvisked og plasked,

plasked og plumped

og slikkede Søjlens Kind,

de var Livets dyndede Kilde.



De grøngule Vande,

der stille smiskende





kyssede Runernes tavse Læber,

de var Livets dyndede Kilde.



Jeg ved ikke hvor.

Men jeg har seet det

i tunge, pinefulde Drømme.