Scene fra Østerlandet.



Hun.

Hvor længe skal jeg vente?

Som Liljen, skjult i Ørken,

Til hvem ei Regnen kommer

Med Himlens Elskovs-Taare,

Saaledes jeg forsmægter.

Og som en eensom Perle

Paa Havets Dyb, jeg ligger

Og stirrer gjennem Bølgen

Mod Solens hede Straaler,

Der aldrig sig sormæle

Med dette hede Hjerte.

Hvor længe skal jeg vente?






Gazellen lig, den muntre,

Der paa den fede Græsgang

Af Overmod sig boltred',

Men nu forgjæves stønner,

Og søger skjulte Kilder,

Og synker ned af Mathed,

Saaledes jeg forsmægter.

Ak, jeg maa evigt vente,

Og haaber kun forgjæves!



Jeg vil ei længer læse,

O Hasiz, dine Digte.

Thi ene du har lært mig

At kjende hvad jeg attraaer.

De varme Sommernætter

Jeg roligt sov paa Leiet,

Og drømte om Balsoras

Og om Damaskus Skatte.

Men nu er Natten søvnløs,

Uroligt er mit Hjerte,

Mit Øie fuldt af Taarer,

Og mine Kinder brænde.

O Hatiz, dine Digte

Er Skyld i mine Taarer

Og i mit Hjertes Uro.






Han.

Min uberørte Lilje!

Min yndige Gazelle,

Der løber sky paa Engen

Og flygter, naar jeg kommer.

Siig, er dit Hjerte smeltet

Som Bjergets Snee mod Vaaren,

Naar Solen den berører?

Din Attraaes Perlemusling

Er den i Stilhed aabnet?

Og dine unge Bryster,

De fyldige Granater,

Vil deres modne Kjærner,

De elskovshede Tanker,

Af Kjærnehuset flygte?

Og true de at sprænge

Den skjønne Sommerbolig?

- O flygt nu ikke for mig!

Jeg hørte dine Klager,

Jeg kjender dine Længsler -

Saa hør nu mine Bønner!

Iaften imod Midnat,

Naar Mørket slaaer en Kappe

Om dine spæde Lemmer,

Og kun de stille Stjerner

Dig lønligt vise Veien,




Da gaae til mine Telte!

- O, slaae ei ned dit Øie!

Ryst ikke med dit Hoved,

Min yndige Gazelle!

Om Munden, mens du smiler,

Jeg tydeligt kan læse

Det lille Digt af Hafiz,

Jeg sang for dig iforgaars.

Paa dine Læber seer jeg

Med ganske fine Skrifttegn:

Iaften imod Midnat,

Naar kun de stille Stjerner

Dig vise Veien lønligt,

Da hyller du i Mørket

De spæde Jomfrulemmer

Og gaaer til mine Telte.