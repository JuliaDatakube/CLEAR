Vuggevise.



Nu skal Du kjønt Dig putte ned

Og lukke Øjnenes Laage!

Imens Du sover, Du jo veed,

Din Moder vil over Dig vaage.

Du er den Første, som jeg bar

Til Livet med Angst og Smerte,

Derfor er Du en Skat, jeg har,

Den dyreste for mit Hjerte.



Nu skal Du sove fast og trygt

Og drømme Drømme saa smukke!

Der er en Jacobstige bygt

Fra Himmerig ned til din Vugge;

Ad den Guds Engle komme ned

Og lære Dig deres Lege,

Og vise Dig en Herlighed,

Som Barnet engang skal eje.



Nu skal Du sove godt og sundt

Og vinde Nemme og Kræfter,

Og trippe snart i Stuen rundt

Og nynne mig Sangene efter!






Og engang skal Du se Dig om

I Verden og Kundskabs Rige,

Men altid blive god og from,

Og altid min egen Pige.