HUNDEN VED STRANDEN.



Saa ti dog, Hund, med den evige Gjøen!



Hunden:



Ak, ser Du ej Skibet derude paa Søen?

Min Herre, Kaptejnen, har glemt mig iland,

nu maa jeg vel løbe og klage ved Strand.

- Saa løb den og jamred i Nætter og Dage,

den vilde ej Æde og Drikke tage.



Til fremmede Lande gik Skibets Vej;

den fattige Hund man ænsede ej.

Den døde af Kummer og fik sin Grav

i Tangen tæt ved det vaade Hav.

Mig synes, den havde saa vel fortjent

for sin Troskab et hædrende Gravmonument.