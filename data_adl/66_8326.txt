BILLEDET(1838)



Skal aldrig meer jeg dig gjensee

Paa denne skjønne Jord?

Skal aldrig meer jeg Trøst og Vee

Mig hente af dit Ord?

Skal aldrig, som naar from og mild

Din Stemme fordum klang,

Jeg meer i Taushed lytte til

Din Læbes søde Sang?



Du Sjæl i Alt hvad Øiet saae!

Mod hvem jeg stræbte hen,

Ei for din Herlighed at naae,

Kun for at elske den;

Kun for at elske, skjøndt med Lyst

Saa dog med evigt Savn,

Den Skat, jeg bærer i mit Bryst:

Dit Minde og dit Navn.



Men hvor jeg gik og hvor jeg stod,

Dit Billed fulgte mig:

Af Havets blanke Bølgeflod

Det yndigt hæved sig;

Det funkled fra den dunkle Nat

I gyldne Stjerners Krands,

Det vandred gjennem Skov og Krat

Hos mig i Maanens Glands.



Da gav saa huldt dets Læbe Svar

Naar jeg det talte til,

Da lyste klart dets Øiepar

Med overjordisk Ild,

Da bølged Haarets rige Flod

Omkring den hvide Kind,

Da vandred let den lette Fod

Med Aanders sagte Trin.



Tidt drog jeg da den fine Haand

Med Skjælven til min Mund,

Og hvisked med bevæget Aand:

Er du et Billed kun?






Er du kun Mindet, hvori boer

En Glæde, som forgik?

Var da eihendesdisse Ord

Og disse varme Blik?



O Liv i Drømme, rigt og fuldt,

Som saa jeg levet har!

O Liv, for Tanken dobbelt huldt,

Fordi du Minde var!

O fagre Billed! Mildt du seer

Paa mig foruden Ord:

Skal aldrig da vi mødes meer

Paa denne skjønne Jord?