SE, JEG MØDTE PAA EN GADE-



Se, jeg mødte paa en Gade

Døden ... aah saa skøn at se,

brune sommerlige Lokker,

en Skønjomfrus Hud, som Sne.

"Lad mig leve" bad jeg Døden

i mit unge Hjertes Vé!



"Leve blot et stille Foraar

nær din fine Jomfrusné!

Nær ved dine kyske Sider

lad mig kun et Foraar se

med de Kys, som en Veninde

bag et Forhæng godt tør se!"



Klædt i tusind søde Blonder

ligned hun en Blomstereng.

Bag sin Skal af Skønhed var hun

vinterfrossen, død og streng.

Jeg har bedt Umuligheden

rede mig en Brudeseng.



Jeg har bedt Umuligheden

om at smykke sig som Brud.



Jeg har bedt om Vaar hos Døden,

derfor skal jeg slettes ud.