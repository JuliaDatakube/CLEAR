VINTERBILLEDER.



Nu tager den Bonde Bælgvanter paa

og kryber i Faareskindstrøje,

i Lænker rasler de Bække blaa,

og Sneen hvirvler om Høje.



Fortvivlet strækker forladte Plov

af Mulden de rustrøde Arme;

nu voxer der Klimper ved Hjortens Klov,

hver Mus i Kjæret, hver Fugl i Skov

de bliver saa pilkende arme.



Der sidder en Krage i Faders Pil,

uroligt den vipper og vender;

den skriger under sit korte Hvil,

som gnedes et Søm mod en rusten Fil,

og Sulten i Øjnene brænder.



Om Grenen spænder hans krumme Taa,

saa Ledene synes at knage;

han dækker sig til med sin Vinge graa,

stort andet haver han ikke paa,

den stakkels frysende Krage.



Jeg sidder og ser paa hans haabløse Dont

igjennem den hvidfrosne Rude;

det gjør mig saa inderlig, blødende ondt

for den gamle fjedrede Vagabond,

hvem Himlene har stænget ude






Jeg henter hos Moder en liden Brad;

han spejder og Skrotten skulter,

"Kom ned og smag paa den gode Mad!

Naa, skab dig ikke, din gamle Rad!

Jeg skyder ej Krage, som sulter."



Men Bonden, han haver slet ingen Nød;

han tørrer i Vanten sin Næse,

sin Sok han varmer ved Ovnen rød;

i Saltkarret Sul og i Bænkkrogen Brød,

saa kan han ad Vinteren blæse.



Hans Hors hun gumler bag kornfyldt Lo

og æder lidt mer, end hun orker,

hans Køer kælver, hans Faar faar to;

i Halmbunken ligger hans hvide So

med udstrakte Lemmer og snorker.



Og Bonden nyder sin lunende Stald,

hans HorsmedHaaret han stryger;

til Faarene henter han Hø paa Hjald,

hans Høns han lokker med Kluk og Kald,

og Kalvenes Rygge de ryger.



Saa linner han langsomt Gavllugens Slaa

og ser over hvirvlende Ager;

retsindigt han vender den tunge Skraa;

der er som en Drøm i hans Øjnes Blaa,

naar Sneen om Vindfløjen jager.



Men Gamlingen grunder i Aftægtskrog

med Ørene gjemt under Huen;

han suger paa Piben saa livsensklog,

som tømtes et Dyb i hvert Drag han drog;

men Gløderne ta'r han fra Gruen.



Hans aldrende Mage ved Rokkens Hjul

saa lidet i Skumringen syner:

"Det bliver da vist enstrengeJul;

aa Gud ha' Lov for det rare Sul,

og for de velsignede Klyner!"

strenge, en Forstærkning afstreng;Klyne, store Mosetørv.






Hanbanker sindigt sin Pibe ud

mod Bordbenets knastrede Tapper,

imens fra Gruen et Skumringssprud

nu glimter i Kjedlernes Kobbertud

og nu i hans Sølverknapper.



Men dæmpet lyder den dumpe Piejl

fra Loen i Sne begravet;

snart ligger Gaarden med Tag og Tegl

paa Hedens knygende, hvide Spejl

som Øen i Verdenshavet.

21/1 1905.