Skadesløshed



I Mildhed mod hans Søn sig at foreene

Prometheus Genier og Guder bad:

Vi give Mæle, Tanke, Kunst og Qvad,

Saa raabte Smintheus, Hermes og Athene.



O store Zeus - Kronion, du alleene

Forsmaaer at træde i de Mildes Rad?

Velan, udbrød hans grumme Haan og Had,

Med Nød og Død jeg vil din Søn forlene.



Da dysser jeg, som sødt og tit bedrog,

Ham ind i Drøm, at Urnen snart skal springe,

Og han nyebaaren sig af Asken svinge.



Saa nynned' Phantasus og barnlig jog

En Sommerfugl med nysudvoxen Vinge,

Som paa Athenes Hielmbusk Sæde tog.