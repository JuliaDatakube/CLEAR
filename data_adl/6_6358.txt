[TJØRNEN.]



Hvor den flade Mark løfter sig tungt

I en langlig, kamløs Bølge,

Har Lyngen Fred.

Der er stride Blade med sære Former,

Der er vilde Blomster med stærke Farver,

Og over dem alle - alle løfter

En enlig Tjørn sin tunge Krone.

Der gaaer ingen Stier til Tjørnens Fod,

Vejene løbe den sky forbi i bratte Bugter;

Der er ingen Reder i Tjørnens Top,

Solens Straaler er bange for den,

Der hænger altid Dug i dens Grene.

Men naar graalig Taage gjør Maanen mat

Og Nattevinden bølger sukkende om Lande

Og brister ud i [sælsomme Skrig],

Naar den slaaer mod de tusinde Kirkegaardsdiger,

Da er der Liv af Død om den gamle Tjørn,

Da er der Gang af [sære] Skygger,

Da er der Nyn af døde Blomster

Og Klang af glemte sjunkne Klokker.






Og didhen Vinden da fra Tjørnen naaer

Der fødes Angst og [grumme] Drømme.

For Tjørnen er Gravtræ,

Dens Rødder rinde

Blandt døde Mænds Ben ...