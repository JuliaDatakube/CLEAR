Dend 5. Morgen-suk.

Far vel du hvile-søde Nat,

Op, klare Sool, giør Dagen glat,

Lad, hierte GUD, frembryde

Din Naade-Sool, dit Lyvs og Lyst

I Dag mit Hierte, Siæl og Bryst

Og ald mit Liv bepryde.

Skin i dit Huuß og Helligdom

Fryd Kongens Huuß, kast dennem om

Der Fred og Sandhed hade.

Udøes din Aands saa rige Trøst

I alle Christnes Saar og Brøst,

Og giør dem himmel-glade.

Driv mig og føer mig til alt got,

Fri mig fra Synd, fra Skam og Spot,

Og fra min Fiendis Vrede!

Lad alle mine i din Haand

Optegned leve, lad din Aand

Paa rætte Vey dem lede.

Skrid saa du Dag som aldrig meer

Mit Øye her i Tiden seer,

Fald hen i Nattens Skygge!

Jeg skrider frem til Himmerig,

Min GUD at see ævindelig,

Der paa min Troe skal bygge.