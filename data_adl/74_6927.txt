Paaske.



Vor faldne Slægt,

hvor trænger den til Frelse!

Vor onde Slægt,

hvor trænger den til Skjul!

Vor syge Slægt,

hvor trænger den til Helse!

Vor bange Slægt,

hvor trænger den til Jul!








Men efter Jul

vi til enPaasketrænge,

til Udgang fra

det mørke Dødens Land -

har Livets Sol

end skinnet nok saa længe,

vi veed, vi ender

paa en Skygge-Strand.



Højlovet Du,

som Gravens Steen har væltet,

og væltet Dødens Frygt

fra Støvets Børn!

Som med din Paaskesol

har Isen smeltet,

der knuged Roserne

paa Livets Tjørn!



Saa er der Land

bag Dødens dunkle Strømme,

saa er der Vej igjen

til Livsens Træ,

saa er der Haab

for vore bedste Drømme,

saa er der Gjensyn

i Guds Naades Læ!



Saa er ej Vaaren

blotderudelandet

med tusind Knopper,

tusind vaagne Frø -






saa har dog Christus

Fjenden overmandet,

saa er det dog at leve,

det at dø!



Opstandelse!

Du Foraarsbud som kvæger

med Solblink

fra en aldrig islagt Elv!

Du Hjerteblad

iTroensBlomsterbæger,

falm aldrig for mig,

naar jeg falmer selv!



Duft mig imøde

i min sidste Time,

med Hilsen

hist fra Josefs Urtegaard -

lad da kun over Baaren

Klokker kime,

de ringe dog kun ind

en evig Vaar!