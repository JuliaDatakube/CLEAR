Skrifte.

Om nu han kom, der kaldes Syndens Fyrsteog rørte ved din Arm, mens tavs du stodog om den Lyst din Tanke kredse lod,hvorefter alle dine Længsler tørste,

og saa’ paa dig med dette sære Blik,der lige til dit Inderste sig borerog alle dine dagsky Tanker sporerfor efter dem at rette sine Stik;

hvad om han saa’, at du led Sult derinde,hvordan din Attraa higed efter Brød,og derpaa snedig dig sin Bistand bødog tog dig med sig op paa Templets Tinde:

Der breder Livet sine gyldne Egne,der ligger solbelyst ved Bjærgets Fodden Nydelse, du hedest higed mod,med drømmeskønne Riger allevegne ...



Naar da han greb din Arm og peged vidtpaa alt, hvad skønt dit Øje kunde blænde,mens han med Ord, der i din Sjæl sig brænde,lokkende hvisked: „Alt skal være dit!“

Mon da du havde Magt og Mandemodat skue fast i disse hede Blikkeog kunde samle alt dit Hjærteblodtil Svar: „Vig fra mig, Satan, frist mig ikke!“

— og ikke syndberust faldt for hans Fod? —