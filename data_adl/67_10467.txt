PAAFUND!

("En Kres af unge Poeter lagde Hovedernepaa Siden og forkyndte et nyt digteriskGennembrud af Sjæl og Symbol ...... Deunge Digteres nye Paafund smilede hanover ...."

Sven Langes Kronik i Gaar omEdvard Brandes)



Et Tærningkast, et Paafund, hvis man vil,

har gjort, at vi i Verden bliver til.

Saa taal da med behersket Minespil

det nye Paafund, at vi her er til.



Men kald ej ned til Eders Skyggefest

fra dystre Tiders Nat en Marmorgæst,

der med Kommandostaven stramt holdt Stand,

. . . men blev et Navn, en Vilje og en Mand.



Hvor blev Sven Lange med sit Ungdoms Smil?

Veg, som en Sjæl, der søger sit Symbol

med nye Taarer i den nye Sol -

aah han har altsaa narret os April.



Rid, lille Flok, sid op, gør dygtig Blæst,

som om I ejed Poesiens Land,

paa Eders kjøbenhavnske Gyngehest

med Hale, Blødtot, Øjne og Forstand.