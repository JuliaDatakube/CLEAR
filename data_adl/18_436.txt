D. 17. JULI 1847

Mel. Kung Karl, deu unga hjelte.



I

Natur, din Sundhedskilde

Har ammet Konsten stor;

Al Videnskab og Snille

Kom fra den dunkle Jord.

Dig skyldes alle Kræfter,

Du gav os Lov og Skik -

Hvad Under, Manden hefter

Paa Dig sit Forskerblik!



II

Hvad Under, om han gjerne

Din Tanke vil forstaae,

Dybsindig som en Stjerne

Paa Nattehimlens Blaa!

Sit Mod, sin Kraft han samler -

Skjøndt ved din Storhed ør -

Med dristig Haand han famler,

Gudinde! i dit Slør.



III

Han blotter Marmorarmen,

Han leger med dit Haar,

Han føler under Barmen

Hvordan dit Hierte slaaer;

Fortro ham blot dit Indre,

Din Tankes høie Flugt!

Lad Stjerneøiet tindre

Forstaaeligt, som smukt!






IV

En sagte Hvidsken lyder

Fra dine Læber da:

Det Ord, din Taushed bryder.

Er skjønt, som BrudensJa-

Vi lægge tæt vort Øre,

Tæt ved dit fulde Bryst,

For Ordet ret at høre:

Frihed!saa lød din Røst.



V

Det Ord, som Bølgeskummet.

Det gaaer fra Kyst til Kyst,

Og stort, som Verdensrummet,

Det fylder Mandens Bryst.

Af Alt, hvad vi har lyttet.

Alt, hvad der bragtes ud:

Frihed!det var Udbyttet -

Frihed, Naturens Bud!



VI

Det klinger som en Gaade,

At evigt gruble paa!

Dog skulle vi den raade

Og løse vel forstaae.

Det straaler fra det Dunkle,

Fra Nattens Moderhjem -

Frihedens Dag vil funkle

Og bryde herligt frem!