Ved Afdækningen af J. F. SchouwsBrystbillede.



1.



For Ham er denne Mindesten,

Som, folkekjær og folkekaaret,

Til Daaben har vor Frihed baaret

Med Tanken klar og Viljen ren;

Hvis Røst var mild, hvis Ord var stærke;

Som fremmest under Danmarks Mærke

For det har kæmpet Aanders Kamp.



Her skal den staa nær Skolens Væg

Og nær ved Videnskabens Tempel,

Thi der fik Aanden Friheds Stempel,

Og der fik Ordet Sandheds Præg;

Men staa den skal, hvor Folket færdes,

Thi, skjønt hans Idræt var de Lærdes,

Hans Hjerte bo de dog blandt det.



2.



Kjend i disse milde,

Ædle, aabne Træk

Forskeren den stille,

Folkets Høvding kjæk!








Se paa Pandens Højning

Alvorsfuren lagt!

Se om Mundens Bøjning

Prentet Viljens Magt!



Staa skal denne Herme

Gjennem Tider trygt!

Alle den sig nærme

Skal med Ærefrygt!

Staa som den hans Minde

Skal i Folkets Bryst,

Straalende derinde

Lys og Haab og Trøst!