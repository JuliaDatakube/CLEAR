Hilsen til Upsala.(Juni 1856).



Mindernes Højsal, Fremtidens Vugge!

Lilje i Dalen med luende Ry!

Aandernes Thing, som Æthøje lukke!

Ungdommens Vigrid i Lindenes Ly!

Hid, for at yde

Hyldest din Ære,

Hilsen at byde,

Budskab at bære,

Drog vi af Axels mylrende Havn,

Hejsed vi Flag paa gyngende Stavn.






Brødre i Tankens fribaarne Stræben!

Brødre i Hjertets liflige Drøm!

Brødre i Ordets Velklang paa Læben!

Brødre i Sangens brusende Strøm!

Stemmen at høre,

Haanden at fatte,

Hjem med at føre

Mindernes Skatte,

Styrke hinanden i Haab og i Tro -

Derfor vi gjæste igjen Eders Bo.



Gid da vort Samlivs flygtige Dage,

Rige paa Ungdoms stormende Lyst,

Lade i Sjælene Spirer tilbage,

Spirer, som modnes til bugnende Høst!

Hjertets Kjærminde,

Venskabets Lilje,

Troskab i Sinde,

Samklang i Vilje -

Enhedens Rose purpurne rød

Stige af Upsaladagenes Skød!