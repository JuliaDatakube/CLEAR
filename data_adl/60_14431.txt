Norden.



1.



Aarene skride, Ungdomskraften svinder,

Snart er den slukt:

Da har vi høstet nok af Kampens Minder,

Lidt af dens Frugt;

Maalet, vi drømte om at naa saa fage,

Maalet, som vistes klart af Tankens Lyn,

Trækker sig tilbage

Da for vort Syn.



Men var det Sandhed, som vi stræbte efter,

Staar den ved Magt,

Og ej forgjæves af vor Ungdoms Kræfter

Offret er bragt;

Var vi end faa, og stod vi end alene,

Var det, vi vandt og virked, ikkun smaat,

Har vi baaret Stene

Dog til dens Slot.








A arene skride, uforkrænket skrider

Den gjennem dem,

Hærder sin Styrke og sin Magt udvider

Og trænger frem.

Tidernes Vexel bryder ej dens Bane,

Modgang og Modstand fremme kun dens Sejr,

Føre til dens Fane

Fjendernes Lejr.



Derfor, kun fremad for vor Ungdoms Haaben;

Thi den er sand!

Engang forvist den skal i Purpurkaaben

Styre vort Land!

Engang skal Nordens Pol af den forgyldes,

Engang den drager sammen Land og Hav,

Om den først opfyldes

Over vor Grav!






2.



Hel ofte Haabets Hymner klang

Fra disse Gildesborde,

Og Tankens Maal og Hjertets Trang-

Kom lydt og klart til Orde;

Men - vi er kun en lille Flok,

Og Verden har Filistre nok,

Som ærbart raabe Ve og Vok

Til vore vilde Drømme.



Naar skal da Visen, vi har lagt,

I Folkets Bryst faa Mæle?

Og naar skal Ordet, vi har sagt,

Dets Gjerninger besjæle?

Naar skal vor Tankes Morgensol

Staa op i Glands ved Nordens Pol

Og sprede fra dets Kongestol

Sin varme Straalefylde?



Vi veed det ej, - men Han, den Gud,

Som Havets Bølger skilte,

Og viste Vej af Ørknen ud

Til Maalet, som han stilte;

Som klarede Margretes Aand,

Og sprængte det forrustne Baand, -

Han har endnu det i sin Haand,

At hele, hvad Han delte.








O, der behøves kun et Lyn

Paa Verdens dunkle Himmel,

Saa faar paa een Gang Sands og Syn

Den tankeløse Vrimmel;

Saa brister Egennyttens Glar,

Og gammel Sandhed vor der klar,

Og gammelt Løsen finder Svar:

"Ur vägen Moskoviter!"



Lad derfor højt fra Gildesbord

Vor Sang og Tale lyde;

Thi Handling føde skal vort Ord,

En Fremtid Tonen bryde!

Vor Hu er Ild, vor Vilje Staal,

Og fast og vist vort Øjemaal;

Med Haab og Mod, med Tro og Taal

Vi Nordens Enhed bygge.






3.



Lad Fanen brede ud sin Dug

I Dagens klare Straaler!

Vi vil ej liste frem i Smug,

Vor Færd vel Lyset taaler;

En ærlig Kamp for Sandheds Sejr,

En daglig Storm paa Løgnens Lejr

Kan ingen Mand beskæmme,



Og lad dem le, for vi er faa

Og fattige paa Kræfter;

Jo nærmere vi Maalet naa,

Des fler der følger efter;

Og vindes det tilsidst engang,

Ja, saa forlange Alle Rang

Med denne Blænker-Kjæde.



Og lad dem kalde det en Fejl,

Vi unge er og kjække;

Det er jo Haabets fulde Sejl,

Som Vinger gi'r vor Snekke;

Med visnet Sjæl og bøjet Ryg,

Med Klogskabs pudrede Paryk

Vi kom ej langt fra Lande.








Lad derfor Fanen flagre frit,

Og Sangens Toner høres!

Formaa't vi har alt ej saa lidt,

Og mere skal der gjøres.

Alt spiller Sol paa Bjergetind,

Og Dæmringen i Folkesind

For Morgengryet svinder.



Og kan de trende Folk først se

Det Rette og det Sande,

Saa vil de og i Vel og Vee

Tilsammen trofast stande;

Er Folkeviljen klar og stærk,

Saa voxer af sig selv vort Værk

Trods alle Mørkets Magter.



4.



Lad Syden iklæde sig Farvernes Glands,

Og Druesaft sprudle frem af Jorden,

Og Citharen klinge til Gratiernes Dands, -

Vi vil dog leve, vi vil dø i Norden,



Lad stærkere Stammer slaa Nakken mod Sky,

Og brede sig vidt ud over Jorden

Til Aandernes Skærm og til Sangernes Ly, -

Vi vil dog leve, vi vil dø i Norden.








Lad Sindene skifte, som Vindene gaa,

Lad glemmes, hvad Folkerøst er vorden,

Lad mægtige Tanker fortrænges af smaa, -

Vi vil dog leve, vi vil dø for Norden.