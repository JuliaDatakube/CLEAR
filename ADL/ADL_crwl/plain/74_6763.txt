Areopagos.



HvorAthenensMure slippe

tætved Tempelhøjens Fod,

ligger der en øde Klippe,

skyllet tom af Tidens Flod:

Højnet i det hede Sand

som et Vrag paa nøgne Strand,

bar og uden Blomsterhækker,

Areopagossig strækker.



Hellas' gamle Dommersæde,

hvor i Nattens Højtidsstund

den Beskyldte maatte træde

paa sin Gjernings nøgne Grund!

End til Højens lave Tind

gaa de halvt forhugne Trin,

skaarne ud i Klippegangen:

Livets sidste Trin for Mangen.



Staden er i Søvnens Dvale,

vaagent er kun Straffens Staal,

gylden Taushed, Sølver-Tale

lægger Lod i Retfærds Skaal.

Men da Hellas' Retfærd svandt,

og da Vantro Taager spandt,

traadte op paa denne Svale

Taleren fra Tarsos' Dale.



Helt for alle Troens Helte,

stærkePaulos, det var Dig,






som om Natten virked Telte,

og om Dagen slumred ej;

spændte ud paa knudret Felt

Troens lyse Kongetelt,

det som svaler Hjertets Brande,

skygger syndefuret Pande.



Paulos taler - Øjet glider

mellem Gudestøtter ud -

om Vankundighedens Tider,

om »den ubekjendte Gud«;

af den gamle Domstol gror

det Forargelsernes Ord:

Der er En, som er opstanden,

Han er Dommer, ingen Anden!



Paulos taler, Spiren lægges

til en lille Menighed;

tidt i Storm hans Plantning knækkes,

kaster dog sit Frø i Fred.

Hellas gaar mod dybe Fald,

og først seent det rejses skal,

vidt dog over Hav og Fjelde

fløj Apostlens Ord med Vælde.



Men de gamle Afgudshære

fandt sig mangt et nytAthen:

Altre for den tomme Ære

rejstes uden Offersteen;

Kjødet og det kjære Selv

fik sig nye Tempelhvælv, -






dog fra dunkle Hjertekroge

blinker der en Kirkelaage.



Ja, i mange trætte Sjæle

end en lønlig Sti der gaar

som en Rest af Trappefjæle,

hugne ud i Barndoms Aar,

mod etAreopagos,

Tungens Nægtelse til Trods,

mod et stille Dommersæde,

hvor Erindringerne græde.



Paulosmed dit stærke, klare,

elvefriske Christusbud,

tal igjen til denne Skare

om den ubekjendte Gud!

Røst fra Areopagos,

tal til dem og tal til os!

Lær os tro, og lær os stride,

lær os elske, lær os lide!