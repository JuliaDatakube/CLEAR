Til VeemodighedenSonnet



Naar paa Bølgen Aftenrøden bæver,

Maanen følger Solens gyldne Fied,

Dvæler over Dødes Hvilested

Hvor Erindringen sit Hoved hæver;



Naar sig Mørkets sorte Belte væver

Rundt om Jorden til Usynlighed,

Og til Stiernebuens Herlighed

Haabet op paa bange Vinge svæver,



Møder du, Veemodighed, mit Hierte

Da med Himlens Bæger fuldt af Hæld

Og en Draabe fuld af jordisk Smerte.



Tak, o Himmelskyndige, som lærte

Mig at yde Dødeliges Gield

Ved Udødeliges Glædevæld.