DANSK TUNGE OG"EXOTISKE SYMPATIER"

(Replik til nogle Landsmænd,der har misforstaaet Sophus ClaussensUngdomsarbejder fra Paris og Syden)

Mødte jeg ikke i Frankrig

Skjaldenes Mester:* foragtet,

siden rejst til en Støtte,

fejret saa rigt som en Drøm,

lysende Aandskraft og brændende Ømhed.

Redded jeg ikke fra dette

af Fjender bagtalte "hensmuldrede Rige"**

det, som er kært og forstaas

- selv af danske - den gothiske Kraft?



Hvad der er dansk og islandsk

skal ej blot søges ved Hekla?

Er ikke Etnas Esse

Sted, hvor en Vølve kan spaa?

der, hvor Normannerne planted

Siciliens Rige paa Flaader.

Hvad er den nordiske Islæt,

hvad den exotiske Sæd?

Spørg den oldnordiske Spaakvind.

Ved du mer' eller hvad?



Slægt efter Slægt vil nu tyde

nordiske Sagn.

Nordvejs jeg styrede altid:

Ibsen med hele hans Folk,

Strindberg med Prosaens Rytme

* Paul Verlaine.

** skulde betyde Frankrig.






midt mellem Rune og Vid.

Nordvejs og sydpaa med Længsler

saa lange som levende Tale

som Trondhjem er langt fra Tarent.