Om Pottemagerens Ager.Under dend Melodie:Som en Hiort med Tørst befangen, etc.



1.

PEngene, som Judas slengte

I de onde Præsters Skiød,

Og dend Løn, hvorfor hand hengte,

Som hans fole Indvold brød,

Vil ey deres Hykler-Sind

I Guds Kiste legge ind,

Kirke-Blokken vil de spare,

Men ey Hierterne forvare.



2.

Uden Frygt de tør betale

Judas sin Forræder-Løn,

Deres Vrede dristig svale

Udi Blodet paa Guds Søn!

Kirkens Giemme dog ey maa

De Blod-Penges Smitte faa;






Men det kand de intet føle,

I Guds Blood sig selv at søle.



3.

Der paa deres Raad behager,

At de Penge gives skal

For en Pottemagers Ager,

Som for denne Priis er fal!

At og Pillegrime kand

Faa et ringe Hvile-Land,

Dennem vil de der begrave,

Som blant Guds Folk Lod ey have.



4.

O min JEsu, O mig fattes

Sands i disse dybe Ting!

Himlen kand mod dig ey skattes,

Og ey hele Verdens Ring

Fuld aff Perler, Sølff og Guld!

Dog kand nogle Fødders Muld

Mod dit Kiøb, O JEsu, settes!

Aldrig det aff mig forgiettes.



5.

Men Jeg vil begynd' at lære

Hos dend Pottemagers Grav,

At mit Leer, som Jeg mon bære,

Og dend Krop, som Gud mig gav,

Aldrig skal hoffmode sig,

Om hand kunde endelig

Udaff Guld og Perler braske,

Thi hand er dog Leer og Aske.



6.

Udaff Verdens Jord og Ager

Jeg med Adam tagen blev!






Gud, Du est min Pottemager,

Og din Forsyn Hiulet drev!

Dine Fingre danned mig

Allevegne underlig,

Saa mit Leerkar end mon bære

Dit aldmægtig Stempels Ære.



7.

Jeg vaar fremmed (Gud det bedre,)

Som Jeg daglig mindes vel,

Jeg, saa vel som mine Fædre,

Fremmed vaar fra Israel:

Men nu har vi Deel og Part

Blant Guds egen Børne-Art,

Nu har vi en Gravsted funden,

Som ved JEsu Blood er vunden.



8.

Fremmed' er vi alle Dage,

Pillegrim' udi vor Fær!

Naar vi engang skal affdrage

Vandre-Klædet, som vi bær,

Og i Graven legge ned

Ald vor Pragt og Herlighed,

Tak, O JEsu, vi maa eye

Ved dit Blood et roligt Leye.



9.

Det er nu mit Hiertes Glæde,

Mens Jeg boer i dette Leer,

Ved hvert Fied som Jeg mon træde,

At Jeg stunder meer og meer

Til dend sted, hvor Jeg en Vraa

Skal udi Guds Ager faa,

Hvor Jeg mig til Roe kand give,

Fuld aff Haab at faa til Live.






10.

JEsu, giør det for din Pine,

At hvor Jeg i Verden gaar,

Kand forsigteligen trine,

Tænke Graven oben staar!

Gid Jeg døer i salig Troe,

Naar Jeg skal blant Døde boe,

Og, naar Dommens Dag skal være,

Sank mit Leer til ævig Ære.