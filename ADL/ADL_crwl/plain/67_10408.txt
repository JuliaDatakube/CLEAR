FINIS FINALIS



Jeg mærker det som Liglugt - aa kom mig ikke nær

med en forfejlet Kvinde, der strækker Gevær.

Lad Manden friste Verden, forgaa af Sult og Frost,

men hun svarer ham sit Nej, og han dør paa sin Post.



Jeg bejled til den Lilje, der drev paa Vaarens Dam,

en lille, stenhaard Vilje drev mig derfra med Skam.

Der er saa faa af Blomster - ak denne Jord er fæl . ..

Men der var ej Tvivl i min og ej Tvivl i hendes Sjæl.



Vi dræbte alle Blomsterne og hver en Drøm om Lilje,

alt, hvad jeg nu kan huske, er en lille stenhaard Vilje.

Jeg har dog kendt en Anden - som hun - der holdt sig brav

og nu er ren som Blomsterne, der gror paa hendes Grav.