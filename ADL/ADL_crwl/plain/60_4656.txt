Til de svenske og norske Frivillige.



Her slaar Bøgen ud sin Skærm

Over Skovstjernens Smil og Konvallernes Duften,

Og en lystig Fuglesværm

Med sin skingrende Sang fylder Luften;

Fra den snebedækte Tjørn

Efter Vandreren Daahjorden nysgjerrig titter,

Og af kjønne Pigebørn

Er der fuldt op bag Klampenborgs Gitter:

Nede paa Sundets blanke Spejl

Sagtelig glide de hvide Sejl:

Alting aander Liv og Lyst

Paa den vaarmilde, blomstrende Kyst.






Hist, hvor Jyllands Bakkerad

Stiger trodsende op af de boblende Bølger,

Zittrer ængstligt hvert et Blad,

Og i Røgsky'r Naturen sig dølger;

Skytsets Torden ruller fort,

Nu en Bombe slaar ned, og et Hus staar i Flammer

Faldnes Dynger slæbes bort,

Gjennem Larmen skær Saaredes Jammer.

Frugten af flittig Bondes Sved

Trampes af fremmed Horde ned;

Der er Nød og Suk og Sorg,

Lige bitter i Hytte og Borg.



Her det var, i denne Lund,

At den tredelte Stamme slog Grenene sammen,

Da i hin Midsommerstund

Først vi mødtes i jublende Gammen:

Da blev uden Svig og Skrømt

Af Nationerne Fostbrødreløftet beseglet,

Da blev Haabets Bæger tømt,

Hvori Mindernes Solglands sig spejled.

Tregang' sig drejed Aarets Rund

Alt siden hin Midsommerstund,

Og nu vorder Løftet løst:

Tankens Vaar følger Gjerningens Høst.






Thi som Dug paa Nordens Fjeld

Drypped Blodet, der svam over Dannebods Dige,

Og der sprang af haarden Hel

Frem et Folkenes Liv uden Lige,

Og der lød et enigt Kor:

"Vi vil hjælpe og frelse den blødende Granden!

"Vi vil holde givet Ord!

"Vi vil kæmpe og dø med hinanden!"

Hil Eder, Brødre, som drog forud,

Bringende Trøstens og Sejrens Bud!

Hil i Løftets glade Lund!

Hil i Kampens alvorlige Stund!