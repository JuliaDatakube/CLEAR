Nr. 236.

Mel. Alleneste Gud i himmerig.



Min JEsum vil jeg, intet meer,

Mit hierte har hand inde,

Mit øye efter ham kun seer

Og alle mine sinde,

Al verden vil jeg glemme heel,

I hende kand jeg ingen deel

Min siel til baade finde.



2. Ney dertil er min aand for god,

Og sielen alt for dyre,

At hun sin lyst i verden lod

Og jordens sager styre,

Hun alt for fiin en brudgom har,

At giøre sig til verdens nar

For saadan skiden hyre.

Nr. 236. J1-7.

- - -

Nr. 236.Oversættelse. Mein JEsus liegt mir in dem sinn, forfatter?, Schr. s. 1041. Salmen bygger på Højsangen med brudgommen forstået om Jesus, bruden om sjælen. - 1, 1:vil] attrår. - 1, 2:har inde] besidder, ejer. - 1, 4:alle mine sinde] hele mit sind. - 1, 7:baade] gavn. - 2, 2:dyre] dyrebar. - 2, 3-4 udfolder, hvad der lå idertil(l. 1), nemlig at hun skulle ladesin lyst styre(tilfredsstille)i verdenog de jordiske anliggender (jordens sager). - 2, 6: til, at hun vil gøre sig til verdens nar dvs. lade sig narre af verden. - 2, 7:hyre] løn.






3. Ney uden dig er alting sort

Udi min sieles øye,

Hvad verden kalder høyt og stort,

Det kalder jeg kun møye,

Til himlen figer dag og nat

Mit hierte, der dig frit, min skat!

At kysse i det høye.



4. Min konges øye, som en soel,

Saa liflig ad mig vinker,

Jeg holder mig op til hans stoel,

Hans ansigt mod mig blinker,

Hand giver mig et favne-tag,

At verden efter denne dag

Alt mere ad mig stinker.



5. Du est min ven med liv og blod,

Min nærmeste forvandte,

Som mig ved korsets pine lod

Din kierlighed forpante,

Bort verdens venskab, din bedrift,

Udvortes smiil, indvortes gift

Af satans første plante.



6. Min brudgom, du mig elsket har,

I mine spæde aare,

Da jeg endnu din fiende var,

Du lodst dig for mig saare,

Giør saa forelsket mig igien,

At jeg til dig maa svømme hen

I kierlighedens taare.

3, 2:min]mit J1-2.4, 1:øye]øyne J1.4, 3:holder mig J1-7,måske trykfejl forhelder mig, orig.: Auf deinem hohen güldnen thron Ich mich in demuht lehne. 5, 1:est]er J6-7.6, 4:lodst]lod J6-7.

- - -

3, 5:figer] haster. - 4, 3:op til] nær til. - 4, 4:blinker] skinner, lyser. - 4, 6:at] så at. - 4, 7:ad mig stinker] er mig modbydelig, jfr. 1. Sam. 13, 4: »Israel stinker for Filisterne«. - 5, 2:forvandte] slægtning. - 5, 4:forpante] tilsikre ved

pant. - 5, 5:din bedrift] hvad du udøver. - 5, 7:af satans første plante] udvunden af Satans ypperste giftplante. - 6, 2:aare] år. - 6, 3-4: Rom. 5, 8. 10. - 6, 5:igien] til gengæld.






7. Ach vidste jeg dog den maneer,

Hvor skal jeg det begynde,

At faae dig til mig meer og meer

Ret heftig og i brynde,

At du maat sige, vend dig bort,

Du har mit hierte heftigt giort

Med dine øynes ynde.



8. Est du min brudgom, giør din bruud

Da til en laaset kilde,

Som vælder ey for andre ud,

Din kierlighed at spilde.

For andre er mit hierte ey,

For dig er her en aaben vey,

O kom, o gid du vilde.



9. Est du min brudgom, o saa lad

Mig ret din sødhed nyde,

Som duggen staaer paa rosen-blad,

Saa lad mig overgyde

Med dine vunders honning-dug,

Trods verdens lysters svine-trug,

I dig mig ret at fryde.



10. Du est min brudgom fra den stund,

Jeg saae dig først i live,

Da jeg dig hierte, haand og mund

Til ja-ord maatte give,

7, 5:maat]maatt' J7.8, 1:est du]estu J1-3,er du J6-7.9, 1:est du]estu J1-3,er du J6-7.10, 1:est]er J6-7.

- - -

7, 2:hvor] hvordan;begynde] sætte i værk. - 7, 3-4: at få dig gjort mere og mere lidenskabelig (heftig) og brændende (i brynde) i din kærlighed til mig. - 7, 5-7: Højs. 6, 5, hvor brudgommen siger til bruden: »Vend dine øjne fra mig; thi de gør mig heftig« (ældre oversættelser). - 7, 5:maat] 2. person af må. - 8, 2: Højs. 4, 12. - 8, 4:spilde] forspilde: så jeg mister din kærlighed. - 9, 6-7: for at jeg trods det, at verdens hæslige lyster vil lokke, ret kan glæde mig i livssamfundet med dig. - 10, 2:først i live] første gang i mit liv.






Ja amen lad det evig staae,

Og tryk dit eget segl derpaa,

At det skal amen blive.



11. Og efterdi du byder, at

Jeg alting skal forsage,

Og dig min eneste og skat

Allene favne-tage,

O giv mig da Rebekkæ mod,

Der slægt og venner efterlod,

Glad reyste til sin mage.



12. Al verden gaaer sin sikre gang,

Som vinden dem vil føye,

Men doms-dags qvalm vil blive trang

For deres hore-øye,

Saa fører mig min Isaak

Ind i sit herligheds gemak,

Mig evig at fornøye.



13, Hvor glad vil jeg da kysse dig,

Og ofte favne-tage,

Naar ingen synd kand ængste mig,

Og ingen sorg mig plage;

Naar alt det man for øyne seer,

Er nyt og sødt, og ad os leer

I himlens bryllups-dage.

11, 5:Rebekkæ]rebecca J1-3,Rebekka J4-7,formenlig trykfejl; digterens sædvane er at give de bibelske egennavne latinsk bøjning. 12, 3:doms-dags]dom-dags J1,jfr. nr. 250, 7, 1.

- - -

10, 5 tager ja-ordet fra trolovelsen (dåben) op med det endnu højtideligere bekræftelsesordamen; l. 6-7 beder om, at Jesus vil føje sin bekræftelse til, for at det hele kan blive urokkeligt:at det skal amen blive. Det hebraiske ord amen er af en stamme, der betyder at være fast; herudfra forstår man, hvad det vil sige, at noget »er amen«, jfr. nr. 283 (Nicolai Brorsons salme), v. 1, hvor det hedder:Amen er hans(Jesu)aand og ord,...Amen er hans daab og bord o. s. v.; i Joh. Åb. 3, 14 kaldes Jesus »Amen, det trofaste og sande vidne«; jfr. nr. 146, 7, 10. - 10, 6:segl] jfr. nr. 63, 14, 3-4. - 11, 1-2: Lk. 14, 33. - 11, 5-7: 1. Mos. 24, 58-61. - 12, 2:vinden] om medbør. - 12, 3:qvalm] tyk luft, røg; der tænkes måske på dommedags ildprøve, 1. Kor. 3, 13. - 12, 4:hore-øye] det bibelske, især gammeltestamentlige, billede af utroskab mod Herren som ægteskabsbrud, se f. eks. Hos. 1, 2. - 12, 5-7: 1. Mos. 24, 67. - 12, 5:min Isaak] Jesus som brudgom, svarende til Rebekka i v. 11;Isaakudtalt i 3 stavelser. - 12, 6:gemak] værelse.






14. Kom brudgom, see din bruud er klar

I al sin pynt og rede,

Kom, mig, som du trolovet har,

I brude-sal at lede,

Giør ende paa den sorg engang,

Hvi i min trængsels nat saa lang,

Hvor længe skal jeg svede?



15. Naar skal jeg høre dog din røst:

Kom hid, min bruud og due,

Som har foragtet verdens lyst

I aandens rene lue,

Jeg strekker mine arme ud,

Kom, favn mig, nu skal, milde bruud,

Dig ingen mere kue.



16. Hvem bringer mig det budskab: See!

Din brudgom er til stede,

Og alle fromme hierter lee

I JEsu høytids glæde?

Hvor vil jeg da, hvor vil, hvor vil

Jeg hastig, trøstig, lystig til

Min søde JEsum træde!