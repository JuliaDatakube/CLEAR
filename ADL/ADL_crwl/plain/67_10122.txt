JEG HAR GEMT PAA EN SANG



Jeg har gemt paa en Sang, som jeg aldrig fik sunget,

en Sang om en Svane - jeg vil ej dø betvunget.



Min Ledsagerinde, som gaar ved min Side,

hun tysser, som vil hun om intet vide.



Men ned langs en Dam under høje Plataner

hun leder mig hviskende: "Se her er Svaner,



de skønne Fugle om dem skal vi frede.

Der findes en ældgammel Svanerede"



At Danmark er Reden, det kan vi ane.

Min Ledsagerinde er selv en Svane.



Dog maa jeg et Hærskrig og Vaarfløjt give

og prøve, om Svanerne end er i Live.