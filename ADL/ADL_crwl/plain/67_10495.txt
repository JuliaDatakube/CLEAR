TIL ERIK KØLBY



Endskønt der i din Ungdoms Liv og Meninger

var døde Sider, som i denne Bog,

du troede paa Aandens Magt og slog,

saa du blev udelukt fra Folks Foreninger.



Med Slangens List og Uskyld som en Due

du krydsed en Borgmesters Rænkespil.

Man saa' dig oprejst fly en yppig Frue,

men bly for Frøknen Blikket sænke til.



Du var saa ny, at selv ej Svig var Svig.

Du gav i al din Færd, din lille Krig,

Udkast til lutter nye, danske Dyder



og blev, saa underligt det ogsaa lyder,

Bud om et Danmark, skabt til noget mer,

som omkom under lange Fødselsvér.