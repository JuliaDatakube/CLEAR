Nr. 185.

Mel. Fryd dig du Christi bruud.



Den ypperligste vey

For bruden, som vil ey

I verden gaae i blinde,

Men JEsu fodspor finde,

Er stierne-lys at prange

I kærlighedens gange.



2. Thi om du kunde end

Som høy oplyste mænd,

Ja som en engel tale,

Er kierlighed i dvale,

Overskrift:ogmangler i FJ1.

Nr. 185. FJ1-7.

- - -

Overskrift:almindelige] om kærlighed til alle;broderlige] om kærlighed til kristne brødre.

Nr. 185.Original. Salmen er en gendigtning af »Kærlighedens højsang« i det 13. kapitel af første Korinthierbrev. V. 1 er en indledning, som bygger på tanken i 1. Kor. 12, 31, der også hos Paulus danner indgangen, og i v. 12 er der som afslutning tilføjet en bøn, som Brorson har taget ud af sit eget hjerte. Salmens hovedstykke, v. 2-11, falder i 3 afsnit: 1) v. 2-6, der skildrer kærligheden som det uundværlige, uden hvilket alt andet er værdiløst, 2) v. 7-10, der beskriver selve kærlighedens væsen, 3) v. 11, der forgynder, at kærligheden varer evigt. I dette følger digteren Paulus' fremstilling. Kun ser han bort fra det henblik til de særlige nådegaver (tungetale, profeti o. s. v.), som gør sig gældende hos apostelen, og holder sig derfor i det 3. afsnit til hovedtanken med forbigåelse af sidetankerne i 1. Kor. 13, 8b-12. Hist og her går han ud over det bibelske grundlag. Det gælder 7, 4-6, hvor han indføjer tanken om kærlighedens vældige styrke, samt 8, 6 om, at kærligheden jager efter fred. Og så giver han - ganske som vi kender det fra hans oversættelser - en berigelse af billedsproget: i v. 1 ved sit yndlingsbillede af kristensjælen som bruden, her strålende udformet, i v. 2 ved ordene om den kærlighedsløse tro somey andet end boblerne paa vandet, i v. 3 ved en åndfuld uddybelse af Paulus' billedtale om »et lydende malm eller en klingende bjælde«; også i 4, 2; 5, 1-2; 6, 6; 10, 4; 11, 5-6 bringer han sine egne billeder. I 6, 2-3 udvider han skildringen af martyrdøden. Endelig har han på egen hånd skabt salmens poetiske højdepunkt i 10, 5-6; det hun om kærligheden, som fra v. 8 blot har været udslag af en sprogbrug, vi så tit møder hos ham, får her på een gang realitetsbetydning, idet han lader os se kærligheden som en dronning med ydmyghedens majestæt:Hun kand sit scepter bære, Dog hver mands skovisk være.- 1, 1:den ypperligste vey] gengivelse af et noget omstridt udtryk i den græske grundtekst til 1. Kor. 12, 31, indført i dansk bibel ved oversættelsen af 1732;vey] om livsførelsen. - 1, 4: 1. Pet. 2, 21. - 1, 5:prange] stråle. - 1, 6:gange] jfr. nr. 165, 10. - V. 2-3: 1. Kor. 13, 1.






Da er din troe ey andet,

End boblerne paa vandet.



3. Som bieldens stærke klang

Og liflig klokke-sang

Bevæger dem, som høre,

Har selv dog ingen øre,

Saa lidt din tale gavner,

Som kierligheden savner.



4. Og havde du forstand

Saa dyb, som havets vand,

Ja troe, at kunde fælde

De allerstørste fielde,

Det dog for intet skattes,

Hvor kierligheden fattes.



5. Ja var den deel du har,

Som verdens sand, saa svar,

Og du det give vilde

Til dem, som lide ilde,

Det ingen gavn dig giorte,

Naar kierlighed var borte.



6. Om nogen skiønt frembød

Sig til en blodig død,

Til øxe, baal og strikke,

Var kierlighed der ikke,

Hans pine var tilhaabe

Ey værd en regne-draabe.

3, 2:liflig]livlig FJ1-3.5, 5:giorte]giorde J4-7.6, 5:tilhaabe]tilhobe J4-7.

- - -

V. 4: 1. Kor. 13, 2. - 4, 3:fælde] bringe til at falde. - V. 5: 1. Kor. 13, 3 a. - 5, 1-2: var det, du ejer(den deel du har), så meget, at det i vægt svarede til al verdens sand;svar] tung; udtrykketverdens sandhar måske biklang af den tanke, at denne verdens gods i sig selv er noget ringe. - V. 6: 1. Kor. 13, 3 b. - 6, 1:skiønt] end. - 6, 3: Kunbaalsvarer til Paulus' ord (»dersom jeg giver mit legerne hen, at det skulle brændes«).






7. Den sande kierlighed

Af ingen vrede veed,

Vil gierne ringe være,

Kand dog de svage bære,

Er nidkier, sterk og vældig,

Dog taalig og lemfældig.



8. Uskikkeligheds stie

Gaaer kierlighed forbi,

Hun søger ey sit eget,

Forbittres ey, hvor meget

Man hende slaaer og plager,

Hun efter fred kun jager.



9. Hun glædes ikke, naar

Hun seer det ilde gaaer,

Men merker hun, hvorledes

GUds rige vidt udbredes,

At mange blive gode,

Da er hun vel til mode.



10. Hun haaber alle ting,

Hun taaler alle sting,

Hun troer, naar alle truer,

Hun slykker alle luer,

Hun kand sit scepter bære,

Dog hver mands skovisk være.

7, 6:taalig]taallig F. 10, 4:slykker]slukker J4-7.10, 6:dog]og J6-7;hver mands]hvermands FJ1.

- - -

V. 7: 1. Kor. 13, 4;ingen vredesvarer til »langmodig«,vil gierne ringe væretil »opblæses ikke«. - 7, 6:taalig] tålmodig. - V. 8: 1. Kor. 13, 5;uskikkelighedsvarer til »den haver sig ikke uskikkelig« i de ældre oversættelser (nu »gør intet usømmeligt«); i dem findes også »forbitres ikke« (nu »lader sig ikke ophidse«). - V. 9: 1. Kor. 13, 6; glæden over sandheden må være forstået om glæde ved sandhedens sejr, idet Guds rige udbredes. - V. 10: 1. Kor. 13, 7. - 10, 1:haaber alle ting] opgiver aldrig håbet om et menneske. - 10, 2:sting] stik. - 10, 3:troer, naar alle truer] Da der er tale om kærlighed til mennesker, kantroernæppe betyde tro til Gud; meningen må vel være, at selv når mennesker truer, har kærligheden tiltro til, at der bor noget bedre i dem. - 10, 4:slykker alle luer] vel ved at stifte fred og slukke hadets luer. - 10, 6:skovisk] jfr. 1. Kor. 4, 13: »vi ere blevne... alles skovisk« (ældre oversættelse).






11. Den sande kierlighed

Af ingen ende veed,

Naar troe og haab er omme,

At vi til himlen komme,

Skal kierligheden brænde

Først ret og uden ende.



12. O JEsu! lad mig saa

Din kierlighed forstaae,

At hvad jeg foretager,

Af kierligheden smager,

At alt mit liv maa være

Din kierlighed til ære.