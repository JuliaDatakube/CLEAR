HØJE NORD1869.Sat i Musik af Joseph Glæser.



Høje Nord, Friheds Hjem!

ej for Mørket til at true,

men for Solen til at lue

og for Liv til at gro frem.

Lad det bryde! lad det gjære!

stem ej Strømmen! taal dens Brag!

den vil bære

Grøde til en Sommerdag.



Høje Nord, Sangens Bo!

- ikke den, der dvalebinder, -

den, der tænder Glød paa Kinder,

først gjør fri og saa gjør fro.

Kald dit Kor fra Skovens Sale!

lær i Sky det Vinger slaa!

lær det dale

dybest ned til Bondevraa!



Høje Nord, Haabets Borg!

hvor det op i Mulmet vælder,

hvor utrættelig det melder

Vaarfryd efter Vintersorg.








Nyn det ind i Drenge kjække,

saa de le ad Jætters Larm!

lad det lægge

Lys i Tanken, Staal i Arm!



Høje Nord, Kæmpehal!

det er Tid, at Kraften kjendes,

det er Tid, at Sener spændes,

Tid til Stigen eller Fald.

Kald paa Heltene, der blunde!

saml i eet de skilte Raad!

og i Munde

læg os Ordet, som er Daad!