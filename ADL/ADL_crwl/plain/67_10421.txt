DEN HVIDE HURI



Den hvide Huri, hun gik til Messe

fin som en østerlandsk Sagn-Prinsesse,



bodfærdig kyssed hun Krucifixet,

i hvide Klæder for Altret hun knixed



hun blegned og ligned en Nonne næsten,

fordi hun elskede .. . elskede Præsten.



Et pynteligt Landsted med lyse Persienner

en Have med Sirtrær, hvor Solen brænder



var Damens Bolig ... hun var saa brun

med kridhvide Kinder - og svøbt i Dun



i Dun og Fjedre - en Sjæl i Nød

med Øjet sort, som hun frygted sin Død.