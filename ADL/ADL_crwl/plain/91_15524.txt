aningar



solen vandrar

ung, tyst och strålande

över klipporna, ejdrarna och husen,

lugnt, säkert -

sedan lägger hon sig

som en löftesrik gula

i havets morgonlovande vita -



tysta klippor

moderligt bekymrade ejdrar

och blinda hus

diskutera med havet

mina aningar,

om de kanske än

ändå skulle vara sanna -






båten driver,

mina armar ha domnat,

jag viskar

mot tjärdoftande botten:

jag tror på tystnaden

och morgondagen,

jag hatar det, som man vet -,

och jag väntar på

att livet skall lyfta

mig som en rödgul rova mot solen,

eller tyst gömma mig

under dimman som ett misstag -