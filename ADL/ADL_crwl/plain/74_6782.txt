H. N. Clausen.



Tak skal lyde ved din Grav,

Tak for Alt, hvad Du os gav!

For dit Aasyns Adelsbrev!

For hver Daad, din Manddom skrev!

For din Tænknings ranke Palme!

For din Tales blanke Malme!



For mange Aar tilbage,

da Juleklokken lød,






han laa i mange Dage

imellem Liv og Død;

han tro'de Timen rundet,

hans Kjære græd iløn,

hans Tunge den var bundet,

men Hjertet var i Bøn.



Og ydmyg han bekjendte

sin Intethed, sin Brøst,

og længselsfuld sig vendte

mod Naadens høje Kyst,

og spejded efter Broen

ved Strømmens mørke Bred,

og vidned:Christustroen,

den ene gav mig Fred!



Den stolte Verdens Gaade,

Forligelsen med Gud,

den Faderligheds Naade,

hvorom hans Søn gik Bud,

dengav ham Fred i Vaanden,

den løste Dødens Frygt,

den styrked ham i Aanden,

den gjorde Hjertet trygt.



Og tyve Vintre svunde,

og Palmedagen kom,

da gik han som i Blunde

til Hvile mild og from;

da lagde han paa Puden

sit hvide Sølverhaar,






da blev han nadverbuden

til Kongesønnens Gaard.



Bøn skal stige om din Grav

til den Gud, Du Hjertet gav,

Bøn, at som dit Liv gik ned

i den stille Uges Fred,

Du for Jesu Skyld maa stedes,

hvor hans Frelste paaskeglædes!