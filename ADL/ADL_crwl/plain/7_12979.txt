Om de Sovende DiscipleUnder forrige Melodie:



1.

SOver I? Hvor kand I sove

O I Siæle-Vegtere?

Hvor er eders Troe og love?

Sove I dog alle Tre?

Er det tiid at sove nu?

Nu Guds Søn i Siæl og Hu

Hart beængstet er og bange,

Som en Usel Dødsens Fange.






2.

Kand I ey en Time Vaage,

Siger JEsus, er det ræt

At dend Trygheds Søvne-Taage

Blinder Siæl og Øye slæt?

Lukker I da Hiertet til,

Og med Søvnen slukke vil

Ald dend Angist, Nød og møye

Som jeg maa uskyldig døye.



3.

Hvor tiit skal jeg eder vekke

Op aff Søvn og sikkerhed?

Kand min Jammer ikke stekke

Eders trygge Søvne-sved?

Ingen tænker paa min Nød,

Ingen ynkes for min Død,

Ingen vil min Sved afftørre

Om dend vaar ti gange større!



4.

Ene maa jeg Byrden bære,

Ene gaar jeg og forlat

Ene maa jeg Hiertet tære

Udi denne grumme Nat!

See, min Fader tier nu,

Som hand kom mig ey ihu!

Og min Moder kand ey vide

Ald dend Angest jeg maa lide.



5.

Ah! Hvordan kand I dog slumme

Og forsove ald min vee?

Som I Blinde vaar' og Dumme,

Kunde intet hør' og see!

Ey! Hvor Vaagne vaare I

xDer I saae mig Klædt udi






Himlens Herlighed og Ære,

Og paa Thabor prydet være.



6.

Men nu Dødsens angist tegner

Sig i hver min Øyesteen,

Nu, mit Blood paa Jorden regner,

Nu, min Siæl er fuld aff meen,

Nu vil ingen hos mig staa,

Ingen vil til Haande gaa,

Ingen vil sin Søvn forspilde,

Om jeg aldrig leed saa ilde.



7.

Peder, løffte-rige Peder,

Hvor er nu dit Ord og Haand

Sover du imens jeg sveder

Ængstet udi Siæl og Aand?

Satan vilde sigted dig,

Da jeg bad saa inderlig!

Der du vaarst i Havsens fare,

Holdt jeg Vagt, dit Liv at vare.



8.

Men hvordan du mig nu skriver

I dend lange Glemme-Bog,

Nu min Fader mig hendriver

Under Dødsens Jammer-Aag,

Det dit Hierte vidne maa!

Og det gaar i Verden saa,

At i Nød mand venner kiender,

De med Lykkens Hiul sig vender.



9.

Viste I dend store fare,

Viste i dend store Nød,






Saae i kun ulykkens snare

Som er lagt til Eders død,

O hvor fik i op at see

Vaage, raabe alle Tre,

Bede at i ikke alde

Udi Fristelse henfalde.



10.

Thi dend Judas, min Forræder,

Som har soldt mig for en slik,

I Nærværelsen hand træder,

Med et Mester-Skalke-nik!

Hand udi sin synd er glad!

Jeg i syndsens Bloode-bad

Maa for ham og alle lide,

Lidet agtes dog min qvide.



11.

O min JEsu, O jeg klager

Og bejamrer Hiertelig,

At mig sikkerhed indtager

Og saa tiit forblinder mig,

At om end jeg engang faar

Tanker om dit Blood og Saar,

Strax mit Kiød min Aand formummer,

Og jeg hen i synden slummer.



12.

Trende gange du kun minder

At Disciplene skal see,

Jeg Ti Tusind gange finder

Din advarsel meer' end de!

Ligger dog saa Lad og Blind

Sover digt i Lyster ind,

Vil ey Vaagne, see og høre,

Naar din Aand vil Hiertet røre.






13.

Vek mig dog og lad mig ikke

Slæt i Døden sove hen,

Løs du op min trygheds strikke,

Søde JEsu, Siæle-Ven,

Lad mit Øye stedse see

Paa din Pine, Nød og Vee,

Lad mig midt i Dødsens Taage

Paa dig tænke, Troe og Vaage.