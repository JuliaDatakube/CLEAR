I Gravcapellet



Hvor Richard Løvehjerte

Begravet, man os viste,

Du støtted i Capellet

Dig til hans Kobberkiste.



Fra dine unge Kinder

Var Sundhedsfylden veget,

Og deres Roser havde

En tidlig Kummer bleget.



Du støtted dig, som aned

Du, at den dæmringsfulde

Gravhvælving efterstræbte

Dit Hjerte med sin Kulde.



Som om den tappre Fyrste

Din Uskyld maatte kjende,

Og ridderlig mod Døden

For dig sin Bue spænde.



Men han er selv beseiret

Og fanget af din Fiende -

Tomt hænger nu hans Harnisk

Og stumt hans Horn derinde.