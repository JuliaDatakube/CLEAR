I EN UNG MUSIKERS STAMBOG



Til ingen Dødelig den Magt blev givet,

Som løser hver en Dissonants i Livet -

"Fremtids Musik" Du tidt vil faa at høre,

Just ikke saare lifligt for Dit Øre:

Brug da Din Kraft, forsøg om Du kan magt'en

Og - lad Dig aldrig bringe ud af Takten!

Vær ej forsagt, men heller ej forvoven,

Og stoel paa Dirigenten hist foroven,

Da vil med Himlens Hjelp selv Dødens Dvale

Dig blive til en jordisk blid Finale!