Vise paa den bedste Faders Fødseldag,den 29. August 1793.



Hvad er skjønt som Faders Navn,

der med Faders Aond forenes?

Den bedste Fader, Heibergs Svigerfader, Dispacheur Buntzen.






Ofte ved at virke Gavn

dette Hædersnavn fortjenes.

Alt som Skæbnen det tillader,

én er Fader for sin Ven,

én for Riger, én igjen

Enkers, faderløses Fader.



Tit af skjændigt Hykleri

man det ædle Navn misbruger

til den Mand, hvis Tyranni

Staters Blod og Fedme suger,

som sit Folk paa Halsen træder,

tærer Marven af sit Land;

mon man Fader kalde kan

den, der sine Børn opæder?



Rosen paa den godes Grav

af erkjendtlig Taare vandes,

medens Frygt den onde gav

tit et Marmor, som forbandes.

O, hvor fælt er Gravens Gjemme,

naar man Dyden Fjendskab so'r!

Men den gode Fader bor

i sin Grav, som var han hjemme.



Fader! du vort Selskabs Fryd!

evig dine Børn dig signe;

du har ledet os til Dyd,

gid vi dig i Dyder ligne!

Naar du en Gang os forlader,

dit Exempel savne vi;

derfor, Søstre! stemmer i:

Leve vores gode Fader!