Georg Aagaard.



Naar Stormen fælder den gamle Eg,

Som længe luded mod Jorden,

Men forhen skærmed de Stammer, der steg,

Mod Uvejrets Magt og mod Straalernes Leg

Som trofast Hyrde for Hjorden -

Da blandes i Smerten ved dens Forlis

Erindringens Glæde og Tak og Pris;

Opfyldt dens Skæbne er vorden.



Naar Lynet splintrer den ranke Bøg

Med Kronens løvrige Smykke,

Som gjcnlød af Menneskers Glæde og Spøg,

Af kvidrende Finke og kukkende Gjøg,

Og spredte saa klar en Skygge -

Da gaar gjennem Skovens Sal der et Suk,

Paa Blade og Blomster staar Sorgens Dug;

Da mørkner Tilværelsens Lykke.



Og saadant et Træ var Han, som sank,

Før Livets Middag var runden;

Hans Adel var ægte, lians Skjoldring blank,

Hans Hu som hans Tanke frejdig og frank,






Og ærlig - det var han til Grunden.

Enhver, som saa' ham i Øjet ind,

Fandt Barnets glade og rene Sind

Med Mandens Alvor forbunden.



Han havde det danske Hjertelag,

Saa sorgløst og varmt tillige;

Stod Danmarks Ære og Folkets Sag

Paa Spil - saa toned han Begges Flag

Og kunde sin Pligt ej svige;

Var Faren ovre, saa fo'r han i Mag,

Saa kjendte han ikke til Had og Nag,

Og saa lod han Fem være lige.



Faa Uger - og Vaarens jublende Bud

Hidbæres paa Fuglevingen;

Da axler vort Land sit blommede Skrud,

Da spirer alt Liv, da springe de ud,

De Skove omIselingen;

Men Øjet, det milde, som femti Aar

Fast saa dem grønnes, i Taarer staar, -

Der mangler et Træ i Ringen.



Det fejreste Træ, som op imod Sky

Bar Haabets og Fremtidens Farve,

Som loved de Ymper end længe Ly,

Det springer ej ud med Skoven paany,






Det er kun en livløs Larve;

Men der, hvor det stod, hvor Pladsen er tom,

Der aabner Guds Himmel sit lyse Rum;

Den monne forvist han arve.



Der skulle de samles, frie og fro,

Med hannem engang hans Kjære:

Det Haab, som med Kjærlighed og med Tro

Er voxet op i hans Fædrene-Bo,

Skal hjælpe dem Savnet at bære,

Skal lære i Livets bittreste Ve

At sukke ydmygt: "Guds Vilje ske!

Højlovet hans Navn skal være!"