VIMandens Klage



Fra Manddoms Høi, igiennem Alvors Flor,

Uforberedet, skuer jeg tilbage:

Ak! mine Ungdoms Glæder Afskeed tage

Og Minders Liigfærd følge deres Spor.



Tør jeg ei meer med alle Musers Chor

Naturens Dands for Jovis Blik ledsage?

Maae Tanken alt med grusom Hast bortdrage

Fra Skabningen Chariters Tryllegiord?






Du som min Barm ved Skjønheds Skiær optø'de

Og Himlens Glæde lokked' til mig ned,

Stands i dit sidste Suk, o Følsomhed!



Og du som døer med hver en Aftenrøde

I Ungdoms drømte Phantasopolis,

Stands, spraglet Letsind, stands Ephemeris!