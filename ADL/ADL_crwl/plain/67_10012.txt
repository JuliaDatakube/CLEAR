EFTERSKRIFTtil Allegorien om Vaaren og Træet



Hvad var vel dette Frugttræ, der blomstrer uden Frugt?

Jeg skrev det om en Kvinde i Ærbarhed og Tugt,

jeg skrev om en Veninde, der mangled Kærlighed,

en blomstersmykket Grav, som var fyldt med Dødens Lugt.



Jeg skrev det om en Kvinde i Ærbarhed og Tugt.

Jeg tænkte paa mit eget Folk, som mangler Kærlighed.

Jeg beder Vaar og Vinde: bring flere Blomster hid!

lad vor Veninde kende sin Besøgelses Tid!