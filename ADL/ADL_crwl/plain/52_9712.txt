Frugthandleren.



Han sad hver Dag paa den samme Plet,

Og solgte sin Frugt.

Paa Hovedet har han en Jæger-Kaskjet,

Lidt gammel og brugt.

Hans grønne Kjole var temmelig slidt,

Men snorebesat.

- Der var noget eget, forunderlig blidt

Ved den hele Krabat.



Han talte tidt om sin Ungdoms Vaar,

Og smilte tilfreds.

Da tjente han pan en adelig Gaard

I Sjælland etsteds.

Med Riflen paa Nakken, med Hund og med Hest

Han streifed' paa Jagt;

Opsporede Vildtet i Hagel og Blæst,

Og i Buskrene strakt.






Men falmet var Lokkernes friske Løv,

Og Armen var svag;

Og Riffelen hang, bedækt af Støv,

Paa den eensomme Knag.

Den adelig Herre forlængst var død,

Og Stammen var slukt;

Og Skytten fortjente det daglige Brød

Ved at falbyde Frugt.



- Jeg stod en Morgen, mens ud jeg saae

I den gryende Dag,

Og hørte de susende Storme slaae

Det rystede Tag.

Langs med Kanalen var Gaden tom;

Jeg øinede Faa,

Der trækkende Veiret besværligt kom

Og tidt maatte staae.



Vandhosen hang fra Himmelen alt

Som en kulsort Sky,

Mens enkelte, truende Draaber faldt

Saa tunge som Bly.

Men Stormen stemte sin Ryg mod den,

Og hvirvlede stærk

Skypompen ud over Byen igjen -

Et Øiebliks Værk.






Tungsindig længtes min Sjæl mod Syd;

Det iisned' i mig

Ved Veirhanens kjedelig knagende Lyd

Og Vindenes Skrig.

De evige Slag af Luge og Porl,

Som Vinden slog i,

Tog endelig reent fra Grunden bort

Min Philosophie.



Da faldt min ledige Tankes Flugt

Paa Skytten tilsidst,

Der pleied' daglig at falbyde Frugt

Ved Steenpillen hist.

Hvor lider han vel, det ydmyge Ktræ

Han vover vist ei

At gaae i Blæst med de stive Knæ

Den vanlige Vei.



Jeg saae, ved Stranden var Stenen tom,

Hans

daglige Hjem.

Men hist om Hjørnet den Gamle kom

Og slæbte sig frem.

Mens Vinden greb i hans graanende Lok

Og standsed' hans Fod,

Han støtted' sig paa sin knortede Stok

Og stemte imod.






Han har en Kurv og et Bord og gik

Til Steenpillen hen,

Og reiste sin portative Boutik,

Og pusted' igjen.

Men, da han var færdig vel med Alt

Og satte sig ned,

Da suste Vinden - og Bordet faldt

Og Frugterne med.



Han løb, han hasked' med usikker Fod

Og samled' dem ind.

Men Alderen stritter kun slet imod

Den susende Vind.

Dog var den gamle Krabat ei seen;

Han skyndte sig godt,

Indtil en eneste Gravensteen

Manquerede blot.



Ved Slæbestedet, Ved Skraaningens Rand,

Den yderligt laae.

Med Skum og Hast det skvulpende Vand

Slog op derpaa.

Jeg saae med Skræk, at han gik derned;

- Han standsede træt;

Mens Vinden suste, han holdt sig ved

Et svaiende Brædt.






Han bøied' sig nedad - der feilede lidt Han var den saa nær!

Da svimled' det for hans Syn med Eet

Og han tabte sit Veir.

Men da han greb efter Æblet endda,

Han syntes confüs,

Der laae et andet et Skridt derfra,

Og han svimled' paany.



I Angst han snapped' det svaiende Brædt

Og holdt sig saa sast;

Men Vinden Vristed' hans Haand fra det

Ved et eneste Kast.

Han var en gammel, skrøbelig Mand;

Med blegnende Kind

Han gled og sank i den dybe Strand

For den susende Vind.



- Man trak han op, men foruden Liv;

Han laae ved min Dør,

Lidt mere bleg og lidt mere stiv,

Men ellers som før.

Den Arme! Jeg synes at see saa tidt

Den ædle Profil,

Hans Ansigt, endnu saa forunderlig blidt,

Og det døende Smiil!