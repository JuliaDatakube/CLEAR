Tungsind.



Ofte man hører

Af dem, der flokkes

Om en Sangers Lyra,

En Dadel, en Klage:

»En Sky har lagt sig

Om eders Begeistring.

Den Verden, I bygge

I den drømmende Hjerne,

Ligner en eensom,

En traurig Regndag.

I har glemt de glade,

De modige Rhythmer,

Og solgt eders Sjæl

Til en feig Forsagthed.«






O, taler ikke saa!

Skjelner imellem

Den Forsagtes Kummer

Og et ædelt Hjertes

Dybsindige Sorg.

Lidt har den tilfælleds

Med en traurig Regndag.

Den ligner Natten,

Den tause, den grundende,

Hvis Stjerner i et Chor

Af mystiske Ord

Tale om den blundende,

Lydløse Jord.



See, hvor uroligt

De glimre, Stjernerne!

Lyder der ikke,

I eensformig Tact,

Fra dem en afbrudt,

Hviskende Tale?

Kan I forstaae dem?

»Dernede ruller

»I Drømme den hvilende

»Jordens Halvpart.

»Slægter af ham,

»Der i Tidens Ophav






»Blev til ved et aldrig

»Udgrundet Dyb

»Af evige Planer,

»Slægter af ham

»Slumre dernede.

»Under dem sove

»I Lag paa hverandre

»Forgangne Verdener.

»Over dem drage,

»I Luften, i Skyen,

»Fordærvelsens Aander.

»Som hine gik under,

»Saa skal den forgaae

»Den Verden, de bygge,

»Enten den reises

»Af Steen og Kalk,

»Eller den bygges

»I drømmende Hjerner.

»- Eet er det Evige!

»Eet uforkrænkeligt!

»Eet, fra hvis Straaler

»Vexlende Tider

»Alle nedstamme,

»Er under Vexlingen evig det samme!«






Saaledes de Synge

I Natten, Stjernerne.



Men for Ham, den Evige,

Altings Ophav,

Der er under Altings

Vexling den samme,

Dybt jeg bøier

For ham mit Aasyn,

Taber mig ydmyg

I hans Almagts Straaler,

Bringer mit inderste

Bæsen som Offer

Til ham, hvis hellige

Ord mig forundte

En udødelig Deel

I hans egen Guddom.

Men gjennem min Sjæl

Farer utalte

Verdeners Suk;

Farer min egen

Andeel i disse



Min Sjæls Afmagt,

Mine Tankers Brøst,

Et heelt, forkrænkeligt








Livs Erindring.

Paa et sorgfuldt Hjerte

Mit Offer jeg lægger.

Med Sorgens Kaabe

Mit Hoved jeg dækker.