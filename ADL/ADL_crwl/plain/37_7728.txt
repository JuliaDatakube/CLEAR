EN MORGEN VAR DIN GRAV



En Morgen var din Grav

hel vinterhvid, bedækket

med nattegammel Sne.

Rosen bøjed sig lav,

men i den Sne, som tækked

din Grav, var under Morgendis

Smaafugles Trip i Tusindvis

at se.



O du, som under Vintersne

gravlagt i Dybet sover,

ræk mig din Skyggehaand,

lær mig, som du at se

fra Himmelhøjder over

hver Sti, hvor jeg er flakket vild,

sænk om min Vandren modermild

din Aand!