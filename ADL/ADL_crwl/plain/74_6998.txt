Ved Universitetets Fest den 28. Maj 1892i Anledning afDeres MajestæterKongens og Dronningens Guldbryllup.


Første Afdeling.



De Klokker ringe med Højtidsklang

over Danevang,

og Flaget spiler sin Vinge!

Hvad sjeldent times os Støvets Kuld,

at Myrthekransen er bleven Guld,

hvad aldrig meldtes paa Thinge:

det spørges idag fra Kongens Slot,

det times vor kjære Dronning og Drot -

der er Guldbryllupsfest

paa Borgen!





Lad drages Dig i Minde,

vor ejegode Drot,

de længst henrundne Dage

paa Sjette Fredriks Slot:

den sønneløse Konge

bar paa en stille Bøn,

han ønsked i sit Hjerte,

at Du var hans Søn!









en, atDuskulde vorde

hans tredje Eftermand,

og bære Danmarks Krone,

meer gammel end han,

det maatte vel tykkes ham

et Eventyr kun -

dog blev det en Saga

paa Virkeligheds Grund!



Og Du, vor ædle Dronning,

der hilstes som Brud

i Ottende Christians Dage,

da Skoven sprang ud -

hvor Kjerterne lyste,

og Dansen gik som bedst,

med Ungdom og med Ynde

Du smykked hans Fest.



Men, atDuskulde vorde

en Stam-Moder huld

til Verdens-Rigers

mange, høj fyrstelige Kuld,

det maatte vel tykkes ham

et Eventyr kun -

dog er det en Saga

paa Virkeligheds Grund!





Ja, Kong Christian, Danmarks Rige

blev med Troskabs Ret din Deel!









Tvende Krige har Du fristet,

dyre Skatte har vi mistet -

men din Ære, den er heel!

Frygtløs Rytter-Sablen svang Du!

Rank i Skanserne Du stod!

Og til Agt Soldaten tvang Du

ved dit ridderlige Mod.



Dog, fordi Du Gudsfrygt kjender,

har tilvisse Frygt Du kjendt:

Kongehjertets dybe Sørgen,

Kongeviljens bange Spørgen,

om nu Roret ret var vendt?

Derfor under Lys og Skygge,

om vor Folkefriheds Pagt

Kongens Retsind var vor trygge,

altid faste Skjoldevagt!





Kronens Guld - og Troskabs Guld

sjeldent saaes i samme Skakter!

Held os - her har gode Magter

lejret dem i samme Muld,

- derfor Verden Eder agter!



Kongens Hjem blev Lykkens Hjem,

under Flaget: Pligt og Ære!

mild Du gik blandt dine Kjære,

delte Sol og Regn med dem,

- derfor var der godt at være!









Men fra Fruerstuens Favn

Tonebølger lod sig høre -

dog, o Dronning, var dit Øre

lydt for meer: for Smaafolks Savn -

Hjertets Strenge lod sig røre!



Skjønt blev Eders Hjem at see -

Kjærlighed var Arneflammen!

Løvrig skygged Moderstammen

Sønner tre og Døttre tre -

og saa vel de kunde sammen!





De Sex sig tumled paa Bernstorffs Grund

lig unge Foler der græsse;

dér leged de Borgerbørn en Stund

som andre Prins og Prinsesse;

dér leged de Saltogbrød og Skjul -

men Tiden snurred sit rappe Hjul

og Morgenen veg,

og Solen steg,

Livsmodet fik anden Adresse.



Nu sidder den Ældste i Kongens Raad,

skal Danemarks Krone bære;

den Yngste styrer sin lille Baad,

ham lyster til Sø's at være.

Den tredie Søn var og Kadet,

og svang sig i Vantet frisk og let,

men bytted sin Dolk

hos Hellas' Folk

med et Spir - og bar det med Ære.









Og Døttrenes første Rosenskud

blev plantet ved Themsens Strande;

den yngste sidder som Fyrstebrud

ved Traun-Søs stillere Vande.

Ung Dagmar bytted sit Salt-og-Brød

med det som Ruslands Czarewna nød -

men Alle som Een

holdt varm og reen

sin Troskab mod Danmarks Strande.





Fredensborg! i høstlig Glans

end Du sanke, end Du samle

om de kongelige Gamle

Børn og Børnebørn i Krans,

mange Smaafolks Leg og Dans -

under Fredens lyse Stander,

under Kjærlighedens Banner,

og det fælles Stammelands!



Lad derude mangen Gang

Esrom-Søens blanke Vove

hos de store stille Skove

stemme op med sagte Klang

fjernt fra Glans og Magt og Rang

høje Fyrsters og Fyrstinders

søde, rene Barne-Minders

uforglemmelige Sang!







De Klokker ringe med gylden Klang

over Danevang,

og Flaget spiler sin Vinge -

og Folket flokkes i alle Lag,

og fejrer med Fryd Eders Højtidsdag,

har kjærlig Hilsen at bringe!

Og her i vort gamle Vidskabs-Hjem

vi blandes i Folke-Bruset,

og træde medTakfor Tronen frem,

ønske med dem

Gudsfred over Kongehuset!


Anden Afdeling.



Vort Land, som nu i de tusind Aar

har mangen Vaar

holdt Guldbryllups-Fest med Solen,

med Gyldenkransen om Skovens Haar,

med Guldblink i Brudekjolen -

end er Du ej for gammel og mat

til Maj i Hat,

naar Brudgommen kaster sin Graahjelm brat

og straaler fra Kongestolen.





Vel har vi kun en liden Fløj af vore Fædres Borg,

og Døren har vi ondt ved at lukke;

vel har vi dybt i Hjertet saa tung en Folkesorg,

kan høre bag Muren Brødre sukke!









Dog end vi har en Riddersal med Billeders Glans,

et Højenloft af herlige Minder!

og end vi har en Abildgaard med Frugter i Krans,

hvor Modersmaalets Sangkilde rinder!



Gud give Dig vort Danmark som hist vor Bøgelund,

en Vaar, der med Frodighed kommer,

med Opvæxt af det Bedste i Folkehjertets Bund,

med Løvspring, der bliver til Sommer!



Men Bønnen stiger i samme Stund fra Hjertens Grund

for vort kjære Kongepars Lykke,

som fæsted hinanden med Haand og Mund

og fulgtes det lange Stykke!

Vor Gud, som gav dem en Sommer blid

og Høst med Frugt og Kjerne,

han give dem Fred i Alder hvid,

velsigne deres December-Tid

med Lys fra Bethlehems Stjerne!