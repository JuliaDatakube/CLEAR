Dend siette Morgen-sang.



1.

Nu rinder Solen op

Af Øster-lide,

Forgylder Klippens Top

Og Biergets side,

Vær glad, min Siæl, og lad din stemme klinge,

Stiig op fra Jordens Boo,

Og med din Tak og Troo

Til Himlen svinge.



2.

Vtallig saa som Sand,

Og uden maade,

Som Hafsens dybe Vand

Er HERrens Naade,

Som hand mit Hoved daglig overgyder:

Hver Morgen i min skaal

En Naade uden Maal

Til mig nedflyder.



3.

En Orm er jeg oc svag,

Ja fød til Møye,

Dog har min Gud behag,

At hand sit Øye

Til Vare-tægt vil paa mig Arme sette,

At jeg hver Morgen skal

Udi hans Naadis Val

Min Troo oprette.








4.

Hand har i denne Nat

Med Engle-skare

Mit Huus og Hiem omsat.

At ingen Fare

Har rammet mig og min' i nogen maade:

Men jeg er frelst og fri

Fra dødsens mørke sti,

Og Siæle-vaade.



5.

Jeg har min Førlighed,

Og mine Lemmer

Af ingen smerte veed

Som dennem klemmer,

Og HErreris Aand i mig sit vidne giver

At jeg Guds kiere Søn,

Formedelst Christi Bøn,

Fremdelis bliver.



6.

Min Siæl, vær frisk og glad

Lad sorgen fare,

Dit Legems Blomster-blad

Skal Gud bevare:

Hand skal i Dag mig give Kraft og styrke

Jeg i mit Kald og stand

Min Gud og Fader kand

Tilbørlig dyrke.

5,2 Og]1677O1674








7.

Gud legge Haand i Haand

Med mig, og give

Sin gode Hellig Aand

Mit Kald at drive!

Velsigne mig, o Gud, udaf det høye!

Gid jeg hver dag og tiid

I Gud og i min Fliid

Mig lader nøye.



8.

Lad Synden mig i dag

Ey slet forblinde,

At jeg min Guds behag

Kand ræt besinde:

Men om min Food gaar vild og sig mon støde

Da vend, O Gud, mig om,

Og gak ey strax til Dom

For svagheds Brøde.



9.

Du best min Tarv og Trang

O HErre kiender,

Til med er Lykkens gang

I dine Hænder,

Og hvad mig tiener best i alle maade

Du det tilforne seer!

Min Siæl hvad viltu meer?

Lad Gud kun raade.

7,5 mig, o] mig, O1677-86mig jo1674








10.

For mine Børn og sæd

Om jeg vil sørge,

Om ieg hver Tjme græd,

Og vilde spørge:

Hvor skulde de sit Brød og Lykke tage?

Gud lever jo endnu!

Hand kommer dem ihu,

De skal ey klage.



11.

Skal jeg paa Jord og Land

For Brødet svede:

Skal jeg paa vilden Strand

Mit Brød oplede:

Skal jeg mit Sverd for Gud og Brød omspende:

Dog er jeg vis oppaa

Min Gud skal med mig gaa,

Min Tarv at sende.



12.

Gud lad mig denne dag

I Dyd opstige,

Lad Siælen faa en smag

Paa Himmerige:

Lad mig min Hu til Verden aldrig bøye,

Men i min dybe suk

Og knæfalds ydmyg Buk

Til Gud ophøye.








13.

O Gud bær Omhu for

Din Kirkis goode,

Giv hende glade Koor,

Sæt dend paa foode:

Lad Anti-Christen dog med ald omstødis

Og hans skinhellig Pak

Med deris falske snak,

I grund forødis.



14.

Lad KONGEN glæde sig

I Gud allene,

Og hvad hand beder dig

Du ey formeene:

Giv KONGENS Huus mangfoldig Ær' og Lykke,

Og sæt ham paa din Haand,

Med kierlighedsens Baand,

Som gylden smykke.



15.

Lad Landet deyligt staa

Af Frugt og Grøde,

Lad Sandhed fremgang faa

Og Rætten møde:

Gud give mig min deel med alle andre,

Indtil jeg hos min Grav

Nedlegge skal min stav

Og heden vandre.

15,1 deyligt] deylig1677








16.

Saa skal jeg gode Nat

Med Glæde sige,

Min Gud mig tager fat,

Naar jeg skal stige

Ned udi Dødsens Dal og Gravens giemme

Da faar jeg trøst og raad:

Da endis suk og Graad

Med Engle-stemme.