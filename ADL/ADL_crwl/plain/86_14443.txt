Liljekonval.



Liljekonval med de hvide Kar,

Røgelseskar med den ømmeste Duft,

faste og skære, som om de var

skabt af Marmor og Luft.

Liljekonval! Dig vil jeg kaare,

Blomst for Smil og den milde Taare.



Liljekonval! Din Duft, din Ynde

lader mig Vej til mit Hjerte finde.

Er som at høre en Kvinde

mildt og drømmende nynne.





Er som at høre den kæreste Kvinde

nynne en lille vemodig Sang.

Er som et gammelt Minde

om det, der var en Gang.



Er som et gammelt, gyldent Minde

om svunden og halvglemt Glæde.

Slynger sig sagtelig om Sinde,

og giver mig Lyst til at græde.