JENN HJEMM.



Æ Blaanner de drywer,

og æ Swaanner de flywer,

og æ Fowl de flokkes i æ Kjâr;

æ Blaad de salder,

og æ Hawl de raider,

og æ Blæst den tar i æ Dar.

Men a sejjer ind ved æ Skyw

og tarer æ Dog af mi Rud;

for nær en æ gammel, og æ Knoger er styw,

er ind saa laant bejer end ud.



Æ Suel den skjenner,

og æ Skyg den gjenner,

og æ Kokk de gaaler saa glaad;

æ Plejl den pikker,

og æ Klokk den dikker,og æ Ugl - hun sejjer o æ Laad.

Men a skawalhold mæ i Rumm,

for ind er det mjest af mi Gled;

nær føst det slaar ind med aa bus af Nordowst,

saa blywer æ Brokk i hans Red.

Jenn hjemm, ene hjemme;æ Blaaner, Skyerne;Fowl, Fugle;salder, aftager;ralder, rasler;sejjer, sidder;æ Skyw, Bordskiven;nær, naar;æ Knoger, Lemmerne;laant, langt;æ Kokk, Hanerne;bus, storme (om Vinden);Brok, Grævling.






Æ Gord blywer gammel,

æ Laad krykker sammel,

og æ Sals haar en Klink i si Dar;

æ Tækki er røwn,

æ Fløj den er fløwn,

og æ Gowl den hwæler te Nard.

Men hvad vil ett hæld og forfald,

om Naadens Visdom ska raad!

Faar a wal end aalle æ Kukmand aa hør,

a høt ham da føst baag æ Laad.



Ja, her haar a sungen,

og her haar a sprungen,

og her haar a hat mi Kon Gled;

og her haar a sowed,

og her haar a plowed,

saa snaar æ Tiddaws war tered;

og her haar a gavn med mi Maag,

og her haar a funden mi Fød,

og her haar a tavn mod det bette Krumm Hjem,

ilav mi Forælder de død.



Mi Faar saatt Snaare,

mi Muer hun kaare

imell hun gik med æ Ryw;

men da de bløw kroged,

og æ Øwnsyen doged,

de so som no a, ved æ Sky w;

de listed sæ ud te æ Hjørn;

der kund de saa knøw sto og kig;

no legger de inden æ Kjerregordstett

ledt nurden den søndele Dig.

Gord, Gaard;krykker sammel, synker sammen;æ Sals, Stuehuset;Tækki, Taget;røwn, revet;Fløj, Vindfløj;hwæler, helder;Nard, Nord;Kukmand, Gjøg;Kon, Smule;Maag, Mage;bette Krumm, bitte Smule;kaare, kartede:doged, dugged;so, sad.






Æ Vief hun skriger,

o æ Blæst den stiger,

og æ Popler haar tront med aa swing;

æ Regn den pilrer,

og æ Vildgjæs hwilrer,

og æ Ugl hun letter o æ Ving.

Ja, Ungdom og Gled de er henn,

og Sommerens Daw de er drøwn,

og den der ett mir faar en Lærki aa hør,

han tinker paa dem, der er fløwn.

1/8 1902.