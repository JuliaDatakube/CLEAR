EN LILLE VISE



Mit Hjærte var som pure Guld,

en Pige aabned kun dets Skrin

og holdt det flink og omsigtsfuld

saa blankt, som Pigen selv var fin.



Men da mit Skrin i Baglaas smak,

mit Hjærte sig forvirred - ak!

en Gift Metallet overtrak

saa det blev grønt og irret - ak!



Nu findes der ej Hjælp - hvor tungt, -

før man en Dirk faar varlig fat,

før én, som aander varmt og ungt,

vil pudse paa det Dag og Nat