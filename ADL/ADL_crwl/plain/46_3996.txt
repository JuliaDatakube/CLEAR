Hiertets Philosophie



Skiøn er den svulmende Sommer med Lysets omstyrtede Urne

Medens en Eegeløvkrands kiøler dens luende Kind,

Skiøn er den svulmende Sommer og lig den signede Qvinde

Som ved Lucinas Fod naadig Bønhørelse fandt.

Ah! men skiønnere dog er Aarets smilende Ungdom,

Skabelsens Billed' den er, Skabelsens aarlige Fest,

Lig den rødmende Møe, hvis Belte ingen opløste

Og hvem i Anelser kun Nydelsen nærmede sig.

Kun det Vordende er i Skabningen Gudernes Yndling,

Naar det Vordende er raaber Kronion:forgaae!

Thi kun et Øieblik han det Fuldbragte, hans Lige, forunded';

Fra Fuldkommenheds Top støder Forandring det ned.

Det er Gudernes Drift naar du det Vordende elsker,

Halvt er meere end Heelt, nøisomme Hierte for dig:

Om det Heele Fornuft opreiser Lovenes Skranker,

Phantasien i Baand blunder ved Dronningens Fod,

Men den Hulde som blev til Legeveninde dig givet

Flaggrer gøglende rundt om den forskiønnede Deel.

Blændværk og Drømmesyn ja! fra spraglede Vinger hun drysser

Og et Aandedrags Stød Skabningen blæser omkuld,

Men i Ustadigheds Favn sank Glæden jo ned fra Olympen,

Er ei dens Evighed, flaggrende Hierte, dens Død?

Barmen er Glædens Hiem, i Følelsers hellige Mørke

Guddommen lagde den hen, Eenfoldens lønlige Skat:

Vov atbegribehvad ei du mægter i Ord at udaande,

Skatten svinder - du har, Daare! kun Mindet igien.

See hvor den stolte Fornuft, som praler med evige Aner,

Grunder sit frydløse Værk midt i Æonernes Strøm:

Uforandret og eens, den giennem Omskiftelser skrider

Og i Forvandlingens Skiød griber den styrende Lov,

Holder saa høit i sit Favn, høit over Omveltningens Hvirvler

Det fuldførte Begreb, evigt, men frydløst og dødt.

Phantasie nu fortvivlet sig under sit Pallads begraver,

Medens den golde Forstand, stiæler, o Hierte! fra dig;

Glæden, den kielne, den spæde, ved Sandhedens Nordlys bortdaaner






Ak! og dens Sommerfuglkrop knuses i Tankernes Form.

Fryd er fri som en Gud og foragter Begrebernes Lænker,

Svøbt i Ukiendelighed, stiger den Himmelske ned:

Lig Sylfidernes Chor som svæver paa Stiernernes Straaler

Og med blussende Kind frygter det dristige Lys,

Saa den olympiske her aarvaagen Bevidsthed forbigaaer,

Kun i Uvidenheds Nat daler den himmelske Giæst.

Derfor kald ikke en Drøm hvad dig henrykker og tryller,

Skiøndt du vel ikke veed noget om hvad og hvorfor:

Hvad du føler, det er saa vist som Lilliens Vellugt,

Det er din Eiendom meer end hvad udenfor er.

Troer du at Viisdommens Rækværk kan rumme det endløse Heele

Og at Tankens Præg kun er Tilværelsens Pandt?

Ligemeget hvordan, naar Harpen kun bæver til Vellyd,

Om ved en Spillers Greb eller en Vestenvinds Spøg.

Var Endymion ei en Giæst ved Gudernes Taffel

Skiøndt han ved Nattens Barm, Tiggerens Billede, laae?

Salig uvidende, Hiertet ei Drømme og Sandhed adskiller,

Var i Olympen han ei, saa var Olympen i ham.

Men du frygter maaskee at Drømmen igien skal opløses:

Nu saa slumrer du ind, drømmer og trylles paa nye.

Alderen vaager kun ved Fornuftens stadige Lampe,

Glædeløs tæller den kun Tankernes samlede Skat,

Vare de kun noget meer end Skuepenge for Skabet

Og paa det store Torv ikke en ubekiendt Mynt!

Ungdoms Letsind, o du, som flagrer med spraglede Vinger

Rundt om Nydelsens Kalk, salige Letsind, vær min!

Hvad er Socrates's Vid, hvad Phocions Tale og Seier

Mod dit Libellespøg, Døgnets misundede Søn?

Hvad er skiønnere, hvad? end hiint usmittede Nøie

Som ved Naturens Barm yndigt udfolder sit Smiil?

Meget Himmelen gav, skiøndt Jorden det ikke beundrer

Og i Taarer er ak! Dyden kun frygtelig-skiøn.

SandhedogMenneskeværd, de store Navne! jeg hædrer,

Men Naturen mig bød elske et smilende Liv:






Sidder ei Sorgen dybt ved Kundskabsbrønden, dens Nymphe?

Er det ei hende som tungt krandser Opofrelsens Helt?

Vov, o Menneske! ei at fordre Templer og Altre,

Zeus er hellig og god, derfor vær skyldfri og glad!

EenfoldogUskyld, de søde, tilbedede Navne! jeg elsker,

Hvor de dvæle, der er Glæden en tøvende Giæst,

Hvor de dvæle der staaer vel ikke den gabende Trængsel,

Ingen Mindesteen der taler til seeneste Slægt,

Men der hviler, Kronion! dit altomfattende Øie

Og du giver et Smiil - Jordkloden ruller i Fred.