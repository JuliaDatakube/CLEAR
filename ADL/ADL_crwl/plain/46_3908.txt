Epistel til Henrietteden 25de September 1797



Med røde Straaler om det blonde Haar

Steeg denne Morgen til mit Leie ned

Og vækked' mig med sagte Rystelser.

»End blunder Du og ingen Aning Dig,

Med mystisk Vellystbæven Dig bebuder

Min Gjenkomst? Op og Festen hellighold!

Med Dandsens Svimmel ei og heller ikke

Med dithyrambisk Fryd, Dit fulde Bæger






Høitløftende; men ømt og inderligt,

Dybt i Dit indre Hiem, Bevidsthed, Du

Med kaarne Tanker Festen helligholde.

Thi Aarets Kreds idag ved Solens Gang

Sig sextengange lukked', siden jeg

Paa Fanny's Skiød den spæde Engel saae

Og ved et Undersyn fortryllet, rød

Paa Biergets Top for Dalen længe tøved:

See! Pallas i forhøiet Herlighed

Ned fra Olympen sprang, med Musers Chor

Og trefold Charis til indbudet Følge,

Og alle fletted' om det skiønne Noers

Indvi'de Vugge mystisk Runddands, mens

Piatoners Amor sig som braadløs Bie

Paa Mundens halvtudsprungne Ferskenblomst

Betydningsfuld med al sin Honning satte.«

Saa Solens spæde Søn formaned' mig

Og modnedes til Hemisphærens Dag.

O hulde Pige, lyt til mig! Saa sandt,

Saa inderligt og frit kun sielden een

Og denne Sieldne selv kun sieldent raader.

Thi, ak desværre! har den gode Tone

Forjaget Venskab og Fortrolighed.

I Etikettens gyldne Buur vi nu

Liig Snakkefugle sidde og bedøve,

Med sielløs Høfligheds halvlærte Floskler

Naturens Stemme overstemmende,

Vort frosne Hierte, mens vort Liv og Færd

Indkrymper sig til Forestilling af

Vor Afguds, Levemaadens, Ritual.

Thi lyt til mig!

Hvad Tasso om Rinaldo

Saa yndigt fabler, giør Natur og Kunst

I Dig, o hulde Pige, sandt. Du iler

Forud for Tiden, som Din Moder bag

Dens Ilen tøver. Pallas rækker Dig






Sin Straalehaand og aabner for sin Lærling,

For sin udkaarne Lærling Tankens Stoa,

Og ved det Gode, ved det Skiønne slaaer

Med ædel Uroe Din indvi'de Barm.

Du Tankens Rulle, Kunstens Blok og Tavle,

Naturens Mesterværk ei gaaer forbi,

Thi Hebe og Athene favne sig

Høit over Dine Lokkeringes Guld.

Den blide Ynde uden hvilken vi

Det Skiønne vel beundre, dog ei elske;

Og Munterhed som paa urokket Hæl

I Hvirvler dreier sig; og Vittighed

Med liflig Honning og med hvæsset Braad,

Lig Kubens Sønner; Spøgets Genius

Som giennem Satyrmaskens vide Mund

Det runde Hoved skalkeagtigt stikker,

Samt Lattrens ekkolige Nymphe, som

I Barmen boer - see! dette Følge gav

Dig Skiebnens Bud og skulde ei tillige

Til Frænde Lykken have givet Dig?

O aldrig knække Sorgens tunge Haand

De Roser Dine Kinder blomstre med!

Dit Øies Maidag aldrig skiule sig

Bag Graadens Regnskye! Aldrig Klagens Røst

Vanhellige de friske Læber hvor

Med Spøg og Ynde moden Sandhed troner!

Dog aander Frygt mig fierntfra koldt imod

Og bange Varsel mig igiennembæver,

Thi hvo er nu omstunder lykkelig?

Ja, hvo kan være det? Hvis ikke han,

Blant Aander en Alcid, staaer frem til Kamp

Mod Aandeverdnens Antheus, dette Olds

Almægtige og trædske Genius

Og seirende i Favnen knuser ham.

Langt større Udyr end i thrasisk Ørk

I Sæders aabne Rige strøife om






Som skrække Glæden fra vort Arnested

Og Søvnen fra vort Leies Ederduun.

Sirenen Forfang1)fra Naturens Skiød

Med giftig Sledskhed lokker os og giver

For ægte Mynt os Regnepenninge.

Thi siig, er Dronning, Frue og Grevinde

Ei Spillemærker, Regnepenninge

Mod Ægtefælle, Moder og Veninde,

De store Værdigheder som Natur

Med himmelsk Stempel, af ublandet Guld,

For hiin den store Kienders valgte Samling,

For Evigheden, dybt og skiønt udpræged?

Men ak! ved hiin Sirenes Røst forførte,

Til Menings Dukkeskab og Modeboe

Hvor Phantasie som Tærne tiener, hvor

Capriccio lig Proteus sig forvandler,

Vi følge, Hiorden lig. Her, udenfor

Naturens Grændse, tusinde Grottesker

Vi undrende begloe, mens Efterlignelsen

Paa dens Procustes-Seng omformer

Og snart forfuskede til Parodier

Paa Skabrens Værk, af Vanmagt ravende,

Paa Verdens Skueplads indfører os.

Kun ved din Barm, Natur, lig Antheus, vi

I Seener og i Kiendsler Styrke føle,

I Menings Favn vi qvalte daane hen.

Paa Verdens malte Scene Glæden blev

Til Uformuenhed at føle, ak!

Hvor fattige paa egen Fryd vi ere.

Vi klynge os ved alt hvad fremmet er

Og kunne endelig ei staae allene.

Vi rave. Ei af Drukkenskab, thi vi

Ei nød, af indre Tomhed rave vi,

Den Skrantende, ei Faunen lig.

Du ei fortørnes vil, o hulde Pige, at

1)Forfængelighed.






Jeg troer at turde byde Dig idag

Til Gave denne Oldemoderviisdom,

Saa hedder den maaske hos mange - thi

Ved Gud! jeg intet bedre kiender. Og ei sandt?

Ung eller gammel, ligemeget, hvis

Kun sand, og troe mig, mig som Skiebnen gav

Til faver Ungdom end Erfarenheds

Maaske for tidlig modne Frugt og som

Tilstæde var i Sorgens dybe Løn,

I Taarer og i Sukke sandt det er.

Du ei fortørnes vil, thi andre Glæder

Dig, foretrukne Pige, sig tilbyde

Som ei paa Livets Halvvei Afskeed tage

Og Væmmelsens Harpyer vinke frem,

De Styxens Fostre, som selv Mindets Krands

Af tøvende Forglemmigei besmitte.

Af indre Kiendslers Følge, tændte an

Ved Skiønt og Sandt, ved Godt og Stort, Du tør

O Hulde, vente Fryd og Fred, Dig værdig.

Natur og Viisdom, Kunst og Videnskab,

Din Mages Elskov, Modrens søde Pligter,

Og Venskabs Arm og eget Arnested

Som Bluefærd, Samdragt og Penelopeia's

Med Dyd og Tænksomhed forvandte Syssel

Hver Dag med friske Krandse pryde tør.

See! paa hvor mange Veie Glæden vinker

Dig op i sin olympisk-rene Æter.

Lad Kjedsomhed, krum under Perlers Last,

Camelen lig som bar dem giennem Ørknen,

Hist i chorintisk Marmorcolonnade

Fra Pille tung til Pille ravende,

Vidtgabende sig støtte og omsonst,

Udstrakt paa gallisk Naals dødfødte Vaar,

I Fortids Bulder og misundte Skrine

Straatækket Hyttes jevne Lykke søge!

Lad graadig Stolthed her med alle Zoner






I peruanisk Guld og indisk Steen

Betynge Taflet som et Offerbord

Og hidse Guden som den ofrer til,

Forslugenheden hidse paa sit Bytte.

Styrt, Teppe, ned for Skuepladsen, hvor

Hiin snørte Afgud, Levemaade,

Samt Stolthed, Avind, Daarskab, Kiedsomhed

Og Forfang lure stivt paa Lykkens Fangst

I deres gyldne Net! - -

Dog, hulde Pige,

Paa hiint australisk-stille Hav som holder

De søgte Fredensøer i dets Favn,

Tør Faren true, og som Forfang her

I Verdens vildtoprørte Farvand, hist

En skiønnere Sirene, Sværmerie,

Saa mangt et Tog til Fredensøer stansed'

Tillad mig ved Din lette Gondels Roer

En liden Varsel til Pilot at stille.

Hvor fuld af Trang og mystisk Længsel træder

Hver Yngling og hver Pige frem i Verden!

Den unge Kraft med Brudgomsuroe stræber

At favne Daaden; Hiertet, Psyche ligt,

Ukiendte Glæders Brudgomskomme venter.

Strax Phantasien til Bedrag er rede

Og stiller mellem Skabningen og os

Med magisk Snedighed sit Basrelief.

Som før Pygmalion med Elskovs Luer

Sin Kunstes døde Marmor-Datter rundt

Omringede, til Stenen ved hans Barm

At vige, aande, føle, elske lærte,

Saa vi, kun omvendt, sande Væsener

Forvandle ak! til Kunstens Idealer.

En Grandison er hver en Yngling, hver

En Pige er en himmelsk Clementine.

Vi leve høit, lig Irus, naar en Drøm

Om Giestebud hans mugne Straae omflagrer.






Det er saa tungt, saa tungt at skilles fra

De himmelske Phantomer som i Hoved

Og Hierte vi udklækkede og satte

Paa Jorden, deres lave Piedestal,

Til vore dyrkede Idoler hen.

Det er saa tungt og dog det være skal,

Thi langsomt skridende ved Tidens Haand,

Fornuft Skilsmissen byder og antænder

Med Sandheds Fakkel Phantasiens Rige.

Med aaben Favn, i Taarer bristende,

End eengang vore Yndlinge vi skue

Og drages videre, beklemte, bange

Som om vi ginge til vor Grav. Vor Grav?

Ja vel, som om vi ginge til vor Grav,

Thi Verden nu os synes en uhyre,

En almeen Grav, hvor vi kun Spøgelser

Af alt hvad os saa sødt fortrylled, see.

Mens Attraae og Begier saa yppigt knopped

I Hiertet, varmet og befrugtet af

De himmelske Phantomers Trylleskin,

Hiint blev saa stort og stolt, at derimod

Det Virkelige lavt og lidet, blev.

Snart Giestebudets Drøm undveeg og paa

Det mugne Straae hvorpaa, hvortil han fødtes,

Den Daarede som Tigger sig erkiendte:

En Tigger, som hvad Jorden i sit Eie

Ei har, begierer, Bedlamsborgen lig

Som Kongen om en Sol til Gave bad.

Hvor mangen vreed, o Gud! hvor mangen vrider

De ømme Hænder end, naar Midnat Nag

Og Qval udruende, de sorte Vinger

Om fredløst Leie hvælver, ak! fordi

En Grusom Skiebne ved hans Tinding hæfted'

Det tryllende Bedrag! Snart Søvnen veeg

Med Fryd og Fred! I Gravens Taushed kun

Skal den Forladte finde dem igien!






O hulde Pige, Dig din Skiebne vil

For denne navnløs-grumme Qval betrygge.

Den lille Genius som ved Din Side

Igiennem Satyrmaskens vide Mund

Saa skielmsk det runde Hoved stikker, skal forjage

Med Latter og med Spøg hiint Sværmeri,

Som stolt med Stierner krandset, lækker sig

Til Taffel med Olympierne sætter

Og Sandhed skal med sindig Sielefred

Og ædru Glæde ved Din Side staae.