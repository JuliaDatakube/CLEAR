Rødhætten. En Capriccio.

(Jremsagt paa det kongelige Theater af afd. Skuespiller Winslom d.19. Jebr. 1832)



Der er et gammelt Sagn, der melder om

En lille rød og høist mærkværdig Hætte,

Der øieblikkeligt, saasnart den kom

Paa unge Pigers Hoved, kunde sætte

En rose d'amour

I Sikkerhed mod unge Herrers Cour.



I vore Dage

Det vilde lidt af Hedenskabet smage,

Ifald et ungt og yndigt Blod

Med røde Huer

Beskyttede sig mod

Den Fare, der Uskyldigheden truer.

I vore Dage veed Enhver,

Hun være Pige, være Kone,

Der er, som Værn om hendes Uskylds Throne,

En bedre Trolddom hende nær.






Mod Smigrerier eier hun et Øre,

Der kjender hvad det tør og hvad det ei tør høre.

Blot med et Øiekast

Afvæbner hun den tøilesløse Last.

Ja, det er vist og fast,

At man i vore Tider

Kan være retiree saa meget som man gider.



Nei, det er andre Sager,

Der uutildags et Fruentimmer plager.

Der er en værre Nød,

Mod hvilken unge Koner (thi jeg sigter

Især til bisses Rettighed og Pligter)

Med Grund endnu tør ønske sig en rød,

Forhexet, lille Hætte der kan være

Til Bistand for dem selv og Qvindekjønnets Ære.



Alt ofte har jeg speculeret paa,

Hvorledes somme,

Særdeles skikkelige, næsten fromme,

Ved Frygtsomhed bekjendte Piger faae,

Saa snart de blive gifte, denne Stemme,

Dev dominerer Mandens, denne Magt,

Hvorunder Manden krymper sig forsagt,

Hiin Enevolds-Regjering hjemme,

Hiin Kraft, der i Pantoffelen blev lagt.






Hvo lærer da en Due

Med en Commandorøst; at true?

Hvorledes bringes han,

Der er Naturens Mesterstykke, Manden,

(Jeg veed for Pokker dog, at man

Hos En og Anden

Af Mesterstykkerne har fundet Been i Panden)

Hvorledes bringes han i saadan Grad

Til nu at vise sig saa rød og feig og flad?

Ja, han, havis Mod ei Grændse kjender,

Han lyder tvende fine, bløde Hænder!

Hvis det gaaer til foruden Hexerie,

Saa troer jeg, paa min Ære,

At, trods den nyeste Theologie,

Den Ondes Magt er blot og har Chimaire.



Da Sagen rigtig er interesant,

Har jeg studeert og svedt i Bøger rodet,

Indtil Bekræftelse jeg fandt

Paa Det, jeg havde længe alt formodet.

Ja, mine Herrer! det er næsken vist,

Hiin Magt, der gaves Konen,

I Kraft af hvilken hun tilsidst

Alene fylder ud den hele Plads paa Thronen,

Hiin Magt, mod hvilken vi udruste os omsonst,

Den er en Virkning af - den sorte Kunst!






Og for den rene Sandhed at berette,

Den stikker i en rød, forhexet, lille Hætte.



Jeg sad en Dag

Og bladred' i min Bedstefa'ers Papirer,

Hvori der meldtes snart om Dommens Dag,

Snart om Arabiens Emirer,

Snart om det Kunnersdorfer Slag.

Snart traf jeg paa en grumme lærd Beretning,

»At gjøre Guld af alle Slags Metal,«

Der havde været ganske klar, ifald

Et Punktum havde haft en Eftersætning.

Omsider blandt Endeel, hvortil jeg kom,

Om Kjøbenhavns Beleiring og dens Glorie,

Jeg traf et Manuscript, der handled' om

Min Oldemoders Giftemaals-Historie.



Paa hendes Bryllupsdag - saaledes lyder

Historien - kom hendes Amme Mette

Og sagde: »A-« (jeg haaber, man kan gjette,

Hvorfra hun skrev sig, fra de kjære Iyder)

»A har, mit Barn, i lang Tid gjemt

En Gave, som a har for dig bestemt,

Som du maa itt' forsmaae.« - »Lad see, min Mette!

Hvad er det da du har?« - »Det er en Hætte«






- Var Ammens Svar, hun kaldte saa

Et Hovedtøi med røde Strimler paa

Og lutter røde Baand - »men denne her, mit Barn!

Hvis den sin Lige har, a være vil et Skarn.

See bare paa den! A har saaet den fra

En Kone fra den samme By som a.

Hun fik den fra en Mand, der havde flakket

Omkring i Egnen med Zigeunerpakket.

Naar nu du bliver gift, saa sæt kun Hætten paa,

Og a vil døe paa, alle Nykker,

Der nu og da en Ægteherre trykker,

Vil strax forgaae.

Ved Hjælp af den du bringer

Din Mand til Alt, og gjør ham snart saa tam,

At Du kan vinde ham

Omkring en Finger.«



Min Oldemoder, der fra første Færd

Ei havde fundet Hovedtøiet

Den lange Tale værd,

Var allermindst med Slutningen fornøiet

»Aa, skam dig, Mette!« - brød hun ivrigt ud -

»Er det at tale til en Brud?

Omkring en Finger? Troer du, jeg

Tyrannisere vil min søde Nicolai?






Nei, han skal justement regjere.

Han er min Herre, han er Alt,

Og jeg vil Intet høre mere!

- »Nei, Barn, nu bli'er det altfor galt!

Du kan jo brug'en

Naar selv du synes, saa engang om Ugen.«

- »Nei, nei!« - »Th jo! Kom nu!« - »Jeg

siger Nei!



Nu skal du gaae din Vei!«

- »Jaja! A veed, du har dit eget Ho'de.

Gjør hvad du vil! See Tiden an.

For min Part a har brugt den mod min Mand.

Og er du klog, saa brug den, naar du kan.

- A lægger Hætten her i din Commode.«



Med disse Ord gik Mette, der var kort

For Hovedet, foruden Afsked bort.



Min Didemo'er blev gift. I fjorten Dage

- Ja, tænk, i fjorten! - lod

Gud Hymen hende selv og hendes Ægtemage

Al mulig Enighed og Lykke smage;.

Men paa den femtende forstod

Tyrannen, der er alt det Ondes Rod,

Den slemme Kjedsomhed, vor unge Brud at plage.






Historien fortæller ei bestemt,

Hvorfor min Oldemoder

Just den Dag kjeded' sig saa slemt.

Kanskee hun havde det en Smule for - beqvemt,

For megen Overflod af Livets Goder.

Thi Sligt er farligt. Naar man har det godt,

Man væmmes ved den megen Leven flot.

Hvis man i Spil bestandig vandt,

Jeg troer, man fandt

Omsider Spillet ennuyant.

Men jeg har aldrig seet;, at Nogen gaber,

Fordi han taber.



Min Oldemoder følte da som sagt

I høi Grad Kjedsomhedens Magt.

Hun maatte gjøre hvad hun vilde,

Det hjalp til Intet; hun befandt sig ilde.

Hun vilde sye, men Traaden sprang.

Hun proved' paa at more sig med Sang,

Men Stemmen skranter,

Naar der skal synges uden Auscultanter.

Hun greb en Bog, men havde knap begyndt,

Hun fandt dens Indhold ubarmhjertig tyndt.

Tilsidst beslutted' hun at eftersee sin - Pynt.






Her gik det bedre. Phantasten finder,

At her til Klædningstykker, som: en Hat,

Et Shawl en Balbragt knytter sig en Skat

Af lutter dyrebare Minder.

Er Livbaand og en Strimmel

Kan indeslutte Mindet om en Himmel.

Fra Fjedren af en Paradisfugl taler

Et lille paradis, naar Phantasten maler.



Min Oldemoder fik da fat

Paa Kjole, Shawl og Baand og Hat.

Snart søger hun et Stykke frem, og snart

Hun griber til et andet i en Fart.

Saaledes, ved at lede, ved at rode,

Hun kom (kanskee ved Fandens Spil)

Omsider til

Den ulyksalige Commode,

Og fandt, som man formodentlig kan gjætte,

Den næsten glemte, lille, røde Hætte.



Beundrende hun holdt den i sin Haand.

De fine Blonder, denne rige Masse

Af dunkelrøde Baand! -

I Hast hun proved', om den vilde passe.

Guddommeligt! Et vist coquet

Og fiffigt Sving ved den behaged' hende ret.






Har man en Pynt, hvorover man sig glæder,

Man ønsker tidt

At see den - Herregud! - Beundret lidt,

Og faae at vide grundigt, om den klæder.

Min Oldemoder fik da Lyst at gaae

I Selskab med sin smukke Kappe paa.



Men nu - o Himmel! Blodet allerede

Er drevet op i hendes Kind -

Det falder hende nu først ind,

At Nicolai - og hun blev hvid af Vrede -

Han skulde være hjemme Klokken fem,

Og den var sex, og han - Var ikke kommen hjem!



»Naa, han skal faae! Han la'er mig vente!

- Saa brød hun ud - han veed, jeg sidder her,

Og han - nu morer han sig med Fru Kjær . . .

Aa, det er skammeligt! Jeg la'er ham hente« . .



Her blev hun afbrudt. Hendes Ægtemage

I Stuen traadte hurtigt ind.

»Min Allerkjæreste, han sagde, maa

I Aften paa Comedie gaae.«

- »Jeg maa? Hvem siger, at jeg maa?« - »Min

Søde,

Gjensvared' Manden, kan jo nok forstaae,






At jeg vil ingenlunde nøde.

Men Tingen er, at vi skal møde

I Logen hos Etatsraad Kjær. Du skal,

Naar Stykket er forbi, hos dem paa Bal.

- »Jeg skal? Hvem siger, at jeg skal?« - »Nu ja,

Da jeg har lovet det paa dine Vegne,

Saa vil jeg nødig gaae; derfra.«

- »I Mænd - var Konens Svar - er rigtigt egne.

Hvor har du dine Sandser?

Det er jo ikke dig, men mig, der dandser.«

- »Saa gaae da bare paa Comedie«

Blev Manden ved.

»Nei, svared' hun? jeg er desuden kjed

Af denne lange, traurige Tragedie.«

- »Men det er jo et Lystspil vi skal see«

Lød after Mandens Stemme.

- »Ja, det er godt nok. Jeg vil blive hjemme.

Jo, jeg er sikkert oplagt til at lee.

Her maa jeg sidde muttersene.

Du bliver ude - saa skal man ha'e Lyst . . .

Ens Mand, man tænker, er Ens Trøst,

Og saa« - Her hulked' næsten hendes Røst

Oa havde kunnet røre Stene.



Og Ægtemanden? Nu, han - taug.

Maaskee ham rørte hendes Stemme;






Maaskee han - hvad veed jeg - men han blev

hjemme.

Han alt var skrevet ind i det berømte Laug.



Min Oldemoder, der var kommet efter

Sit eget dominerende Talent,

Og ved en afgjort Seier blev bekjendt

Med Hættens fast vidunderlige Kræfter,

Fandt snart sin Regning ved at bruge

Dens hemmelige Hjælp engang hver Uge.



Et Aar gik hen, paa den Maneer i Fred,

Og med en deilig Dreng min Oldemo'er kom ned.

En Barselseng, man veed, tyranniserer,

Den fører med sig mangt despotisk Bud.

Fra dette Tidspunkt sig især daterer

Den Overiegenhed, en Hustru øver ud.

En Mands Anseelse, man finder,

I Barselstuen mærkeligt forsvinder,

Imens det er en afgjort Sag,

At Konens Vaabenkræfter Dag for Dag

Endog Ved Hjælpetropper bli'er formerede.

Thi Doctor, Jordemoder, Barnet, Ammen

Er' lutter allierede,

Der, naar det kniber, holde med Madamen.






Om nu min Oldemoders Mand

Med meer Courage stod paa Retten,

Der tilkom ham; om han holdt bedre Stand,

Derom jeg intet Afgjort melde kan.

Om hende derimod fortæller man,

At hun fra nu af hver Dag gik med Hætten.



Saavidt Historien. Om den er sand,

Maa staae derhen. Om vore Koner gaae

Med saa miraculøse Kapper paa,

Det veed jeg ei. Men - Kapper er moderne,

Og - hvad der ofte har mig stødt -

De unge Koner pryde tidt og gjerne

En Kappe med forbistret meget Rødt.

Det er et Factum, kan man vel forstaae,

Jeg ganske løseligt vil pege paa.



Men I, hvem Himlen har bestemt til Smykke

For Mandens Liv!

I, der i Stilhed skabe Lykke

Og inden Husets snævre Vægge bygge

Et Held, der kun kan bygges af en Viv,

I undres dog ei over, at vi prøve,

I Hexerie

At finde Grunden til den Magt, I øve.

Ak nei, det er tilgiveligt! Naar I






Blot med et Smiil beherske vore Tanker,

Og med et Øiekast formaae at sætte Skranker

For al en Mands Philosophie,

Saa er det ei forunderligt, om vi

I dette Smiil, i dette Øie,

I denne Magt, hvorunder vi os bøie,

Fandt Noget, der er nærveb - Hexerie.