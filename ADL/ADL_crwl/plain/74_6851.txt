Uglen og Smaafuglene.



Uglen.



Jeg er Visdommens Fugl!

Jeg veed paa en Prik, hvordan Verden blev til,

- det er Kræfternes Spil,

og jeg kanbevisedet om jeg vil!

Menneskelivet

(det er nu givet)



er en rindende Elv,

som uden Kilde har gjort sig selv!

og naarviover Gravene tude,

saa er den Historie ude!

Nødvendighed er det Heles Tap,

og Ondt og Godt, det er hip som hap,

ganske som Gassen

Maskinprodukter - af Hjernemassen!

- Og hvad ej man kan see,

det er fix Idee - hvem vover at lee?

Bliv mig fra Livet, I luftige Kram,

Vee Jer, kunde jeg blot see Jer -

I skulde baade faae Last og Skam!






Har I ej den fjerneste

Respekt for Videnskaben - veed I da ej, atjeg

erFremskridtet, just det moderneste!



Smaafuglene.



Jo, det er netop derfor, vi maa Dig drille;

var Du ej saamoderne, taug vi stille.

Vi kjender dog lidt til en anden Ugle,

en af de rette Vidskabs-Fugle,

som øged i Ydmyghed Tankens Styrke

og fik Magt til at skue klart i Mørke.

Hun bygged i Kirkens Taarn sin Bo,

men Kirken selv lod hun kjønt i Ro;

og har hun sin Jagt derudenfor,

hun hyler dog aldrig ad »Fadervor«,

har ingen Lyst til at slukke med Vingen

Altarlysene - det er Tingen!



Uglen.



I Fjanter,

det erJer, der er lyssky Obskuranter,

mine Øjne er noget bedre end jeres

og jeres Vorherres!



Smaafuglene.



Kom enelig ej i Lidenskab,

moderneste Fru »Videnskab«!

Kunde Dubevise, at Alt var Løgne,






at Intet er til

af Lysets Verden og Lysets Spil,

fordiejdet kan sees med Ugle-Øjne, -

da spared Du vist din Vredes Ild!