Hvad Tiden fordrer.



Det raabes ud fra hver en Kant:

Gjør blot hvad Tiden fordrer!

Og det er saamænd vist og sandt,

at den har mange Ordrer!






Den vil, at Du i Dragt og Snit

skal lystre Modens Luner,

og gjøre Alt en fransk Visit,

hvad selv den udbasuner.



Den byder Dig en Lobescows

af allehaande Stumper,

med Politikens skarpe Sauce

og Videnskabens Klumper.



Den kræver baade ret og vrangt,

og tidt i sælsom Blanding -

og snart for lidt og snart for mangt

til Livets Blomstervanding.



Den vender Ryg mod gamle Maal:

blot fremad, Fod i Hose!

selv om det høje Fremad-Skraal

Dig lokker i en Mose!



Den hvisker os i Øret yr,

af alle Livsens Kræfter:

Du er igrunden kun et Dyr -

saa lev og dø derefter!



- Men om Du ved en aaben Grav

blandt Kors og muldne Stene

har vejet TidenstusindKrav

mod Frelser-Røstensene -






og om med Golgatha i Hu

Du Døgnet Ryggen vendte,

og laante Jesus Øre Du,

til Hjertet i Dig brændte, -



da har Du lært at vælge frit

blandt Alt hvadTidenfordrer!

da kræverEvighedenSit,

og den har høje Ordrer.