TIL ELSKOV



Første Elskov! Unge Sjæles Møde

I det henryktdrukne Øiekast!

Er du aldrig Hvile? altid Hast?

Kan et Hjerte ikkun eengang gløde?



Vender aldrig meer din Magt tilbage,

Naar med Qvaler svandt din første Lyst?

Er ei længer reent for dig et Bryst,

Som din Duft beruste fordums Dage?



Er det friske, nysudsprungne Hjerte

Kun den dyre Blomst, du leger med?

O, saa fly! far troløs kun afsted.

Korte Fryd, som koster evig Smerte!



Men saa grum kan din Natur ei være;

See, det er mit Haab, en salig Ild,

Mere høi og stærk, kun mindre vild.

Skal jeg atter til dit Alter bære.



Barnets Sind kan vende fromt tilbage,

Høi Uskyldighed i Manddoms Aar,

Og hvor grønnes en saa sjelden Vaar,

Kan ei savnes varme, lyse Dage.