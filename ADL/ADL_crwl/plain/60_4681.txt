Joachim Frederik Schouw.



Hvil Du sødt i Danmarks Jord!

Du har elsket det saa saare,

Og dets Folk taknemligt snor

Sine Krandse om din Baare.

Vi vil føle dybt dit Savn

Paa vor Fremtids dunkle Veje,

Og vi gjemme vil dit Navn

Blandt de kjæreste, vi eje.



I Naturens Helligdom,

Blandt de tause Planters Skare

Vanked helst din Tanke om,

Dvæled helst dit Blik, det klare;

I dit eget Væsens Bund

Spejled Planten sig fortrolig;

Derfor var din Sjæl saa sund

Og saa ren og fri og rolig.



Derfor stod i Livets Dyst

Du saa fast og uforskrækket;

Derfor har din milde Røst

Hjerter ramt og Aander vækket;






Derfor lyste vidt dit Blik

Som en sikker Ledestjerne,

Mens Du lig en Heros gik,

Gjenopvakt fra Tider fjerne.



Algodheds Gud, Du vil modtage

Hans Sjæl i Evighedens Fryd!

Beskyt det Værk, han lod tilbage.

Hans Mindes Lys, hans Gravhøjs Pryd!

Velsign, o Gud, vort Fædreland,

Det bede vi, det bederHan!