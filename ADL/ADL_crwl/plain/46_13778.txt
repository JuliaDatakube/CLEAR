IVTil min Genius



Naar du Vingen om min Isse slaaer,

Løsnet ud af Tidens Kreds jeg springer,

Egenvældes Tryllesepter svinger

Og ved Skiebnens brustne Urne staaer.



Hvad prophetisk reene Hierte spaaer

Og hvad Sagnets Æolsharpe klinger,

Meer end Sagn og Spaadom jeg fuldbringer

Rundt om mig til stolt-indbildte Kaar.



Lad mig saa i evig Svimmel hænge!

Bind for evig under mine Fied

Tidens Bølger med Arions Strenge!



End indsvøb mig i Usynlighed,

At ei Guderne af Avind slænge

Tordnen i min skiønn're Verden ned!