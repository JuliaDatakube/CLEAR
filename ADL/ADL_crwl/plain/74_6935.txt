»Frejas Hal«.



Her er saa frisk paa Skrænten

afGjorslevBøgeskov,

hvor hvide Maager kredse

om deres vaade Rov!

Den høje, ranke Strandbøg

af Graner hegnet ind -

og saa kun Hav og Himmel,

og saltmættet Vind!



Jeg mindes, da det stormed

ved Allehelgens Tid,

da Østersøen vælted

sin Bølge gram og hvid;

da Havet som en Løve

med Fraaden om sit Gab






dybt bored ind i Skrænten

sin grumme Rovdyrs-Labb!



Saamangen hvidgraa Stamme

laa knækket som en Vaand,

ret som de faldne Søjler,

der kredse Parthenon -

med Kronen halvt nedgravet

i Sand og Steen og Støv,

med Tang og Muslingskaller

mellem det brune Løv.



Men nu har Tiden læget

hvad Havet har forbrudt,

og Millioner Solblink

i Voverne slaa Smut;

og atter Skrænten knejser

med Krat og Bøgegrønt -

røde Sejl derude -

Alt frisk og underskjønt!



Hvadvolder vel denFriskhed,

som trodser lac Leman?

Er Alpesøens Bredning

for Øjet mere trang?

Tidt skjule sig dens Bjerge

som Svenske-Kysten her -

dog kommer ej i Friskhed

den Øresundet nær!






Jeg troer: det Pust af Frihed,

som kun enHav-Armhar,

at det er Verdenshavet,

som denne Fure skar!

Gik jeg ombord i Skuden,

der styrer hist mod Nord -

kunde jeg frit omsejle

den hele runde Jord!



- Du Havets stærke Aande,

omsus min bange Sjæl,

naar Tanken stænges inde

af Gravens mørke Fjæl!

Sig mig, mit Liv hernede

med al dets Vee og Lyst,

er Evighedens Hav-Arm

med Vej fra Kyst til Kyst!