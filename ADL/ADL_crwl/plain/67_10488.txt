VINTERGÆK



For en Vintergæk

spilder Narre Blæk.

Det er bedst at sé den

bag en stille Hæk . . .



Man skal agte paa den,

nøje skal man kende den.

Ingen Magt i Verden

vil formaa at genne den.



Thi den gror saa skjult

under visne Buske,

svær at finde,

siden let at huske.



Jomfrumund skal kysses

under Angst og Skræk,

Gækker skal man søge,

førend Sne gaar væk ...



det er Gækkevisdom

af en gammel Gæk.