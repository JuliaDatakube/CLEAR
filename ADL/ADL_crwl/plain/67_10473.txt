KOM, MIN BLODVARME PIGELIL, . . .



Kom, min blodvarme Pigelil,

kom, min elskede rene!

foran en fablende Mørkningsild

sidder jeg syg og alene.



Kandu ej komme? men kunde jeg blot

i Tanken dit Billed fange!

det gjorde i denne Tomhed saa godt;

jeg føler mig utryg og bange.



Nu bliver det Nat. Mine trætte Laag

hedt over Øjnene glider.

Jeg synes i Drømme, en slimet Snog

efter mit Hjærte bider.