DE MANGE SKØNNE



De mange Skønne de slutted

omkring mig en tæt Enceinte.

Hver Skikkelse var som en Højsang,

hvert Ansigt en vittig Pointe.



Men da du paa spankende Fødder

gik frem, tog min Puls til at banke

og Sjælen at sanke de ranke Ord,

som rimer sig let med det slanke.



Min Sjæl er falden i Tanker,

som Manden, der læner sit Øre

op til en høj Telegrafstang:

den sidste Depeche at høre.