Paa et aftalt Samlingssted



Alt Dagen sig i Purpurfolder dølger

Ved Havets ventende, forgyldte Bryst,

Og Maanen rødmende, lig Bruden, følger,

Velkommen hilst ved Nattergalens Røst.



Saa sagdeHun: »Naar Dagens Konge svinder

Og Maanen smiler Fred og Slummer ned,

Da vaagner Kjerlighed og du mig finder

Ved Klagepilen hist ved Bækkens Bred.«



Saa loved'Hun -og Hun kan ikke svige,

Med Sandhed Spøg paa hendes Læbe boer:

Saa vist som Solen atter vil fremstige,

Hun kommer og indløser dette Ord.



Hun kommer - Hør det fra Din Stjernebue

Du, Himlens Gud, og see mig lykkelig!

Modtag, Dig tændtes ingen Offerlue

Saa skjøn som det, mit Blik der takker Dig!



Modtag, mens rundt omkring Naturen tier

Sødtblundende, med sagtnet Aandedrag,

Modtag til Stjernekorets Harmonier

En Hymne i hvert saligt Hjerteslag!



Saa salige kun de Udødelige

Forsamles hist ved Glædens første Væld,

Hvi tør da her, i Nattens øde Rige,

En Dødelig indaande Himlens Hæld?



O du, som luttred', løfted' dette Hjerte,

Hvis engleblide Smil, mit andet Bliv,

Mig Jordens Ynde, Himlens Mildhed lærte,

Blidt overstraalende mit mørke Liv;






O du, som mig i Gratiernes Kjæde

Sødt fængslede til skjønne Sjeles Fryd!

Hvis hellig stille Daad og rene Glæde

Omgav med dobbelt Ynde Pligt og Dyd;



O du - men jeg forgjeves stræber

At fatte Dig, Din Ynde og mit Held:

O lad til Offer da paa Dine Læber

Mig i et Kys udstrømme Livets Væld!