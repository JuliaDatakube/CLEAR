MAHMUD



I

Paa denne Tid, da Kongevælde

Tidt stævnes ind for Dommerskranken,

Vil jeg et Træk af den fortælle.

Der falder mig, just nu, i Tanken.



II

Et tusind Aar og noget mere

Efterat Jesus Christ fik Livet,

Blev det Kong Mahmud at regjere

Blandt Persiens høie Bjerge givet.



III

Han undertvang Chorasans Lande;

Tolvgange paa sin Heltebane

Han seirende, ved Ganges Vande,

Opplantede Prophetens Fane.



IV

Nu sad den Gamle under Teltet,

Træt af de lange Høitidsfeste,

Med Skjæget sølverhvidt til Beltet,

Og tænkte paa sit Riges Bedste.



V

Foran det fyrstelige Sæde

Stod Skaalen, fyldt med Aprikoser,

En Krukke med Bjergkildens Væde,

Og rundtom dufted Irans Roser.






VI

En Slave vifted fra hans Pande

Guldvingede Insecters Sværme;

En anden stænked Ambra-Vande,

For Solen holdt en tredie Skjerme.



VII

Han bladed i Ferdussis Skrifter -

Nær var han slumret ind omsider -

Dog pludselig han Farve skifter.

Og Haanden hen mod Dolken glider.



VIII

"Hvad - raaber han - hvad seer mit Øie?

En ukjendt Skabning hid sig vover?

Mon foran Slottets gyldne Fløie

Min kongelige Livvagt sover?



IX

Dog - nærm dig kun - jeg seer, du vender

Dig logrende imod din Herre:

Armodens Blik i dig jeg kjender.

Og vil dig ei Adgangen spærre."



X

En fattig Mand, pjaltet og støvet.

Faldt ham tilfode med sin Klage,

Og bad om Hjelp, som han behøved.

Den Forurettede og Svage.



XI

"Af dine Hoffolk - lød hans Stemme -

O store Hersker! maa du vide,






Indfinder sig hos mig derhjemme

En ung Person ved Nattetide.



XII

Mig kaster han med Haan paa Døren;

Min Kone, skjøn som Maanens Straale,

Ei finder Tid at undflye, førend

Hun maa hans Kys og Favntag taale.



XIII

Hans Navn jeg ikke veed og kjender;

Men han er smuk, kostbare Ringe

Har han i Øren og paa Hænder;

Hans Skjæg er sort som Ravnens Vinge.



XIV

Jeg gyser i min lave Hytte,

Naar Mørket falder paa mod Aften

Hvo skal mig Svageste beskytte?

Kun du, o Mægtige, har Kraften.



XV

Jeg tør ham ikke efterstræbe -

Til Daggry i mit Huus han bliver.

Imens jeg bider i min Læbe

Og Haaret af mit Hoved river.



XVI

O Hersker! er det med dit Minde,

At slig en Gjerning mod mig øves?

Og maa din Billighed ei finde,

At Tugt og Revselse behøves?"






XVII

"Gak bort! - bød Sultan Mahmuds Stemme

Gak bort! og lad mig atter vide,

Naar han indfinder sig derhjemme.

Forstyrreren ved Nattetide." -



XVIII

Som ham befalet, bringer snarlig

Den Arme Budskab. Kongen svøber

Sig i sin Kaabe, skrider varlig

Forbi sin Vagt, der ei ham røber.



XXI

Alene vandre de til Huset

De lange Gader, krumme Veie,

Igjennem Dyndet, over Gruset,

Til Arbeidsmandens usle Eie.



XX

"Træd varsomt, Konge, gjennem Døren!

Den er saa lav! Her er mit Kammer -

Det var saa luunt, saa roligt, førend -"

"Ti! - byder Kongen - med din Jammer!



XXI

See dette dragne Sværd! det pleier

At gjøre Fyldest, hvor det kommer;

Lad ham ei glæde sig ved Seier,

I Natten nærmer sig hans Dommer!" -



XXII

En Lampe brændte kun - den slukker

Kong Mahmud selv, og med sin Klinge






I Mørket kun eet Hug han hugger -

Og Niddinghovedet maa springe.



XXIII

"Nu bring mig Lys! - han raaber - haster!

At jeg kan see, hvem jeg har fældet -"

Ved Synet han paa Knæ sig kaster.

Af Tak til Himlen overvældet.



XXIV

Derpaa han lader Vand sig bringe.

Og sætter Karret flux til Munden,

Og kan saa lidt sin Tørst betvinge.

At heelt han tømmer det til Bunden.



XXV

"Vel maa du dig til Steen forvandle -

Kong Mahmud taler nu til Manden -

At du har seet mig saadan handle.

Og drikke som en Hest af Spanden.



XXVI

Men du maa vide, siden sidste

Besøg, har jeg ei Øiet lukket.

Fra Timen, jeg din Skjændsel vidste.

Har jeg ei spiist, eiheller drukket.



XXVII

Saa stor Misgjerning var der øvet.

At det med Grund lod mig formode.

Kun mine egne Sønner prøved

Paa Sligt - det fuldt og fast jeg troede.






XXVIII

Og for at ei Barmhjertigheden



Saa slukked Lyset jeg i Vreden,

Og Blodet - hvis det var - lod stænke!



XXIX

Taksigelse jeg Allah bragte

Paa mine Knæe og Lov istemmed.

Dengang jeg saae, den, jeg nedlagde.

Var ei min Søn, men var en Fremmed."