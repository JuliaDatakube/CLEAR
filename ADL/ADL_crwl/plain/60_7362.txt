Ved "Landsoldatens" Afdækning.



1.



Det var i Nattens mørke Time

De Kæmper herfra drog ud;

Men højt paa Himmelen Solen stod,

Da kom de med Sejersbud.

Det donned over Strand, det lysned over Land, og aldrig det glemmes.



Dengang de løfted det tunge Værge,

Var Danmarks Skæbne saa strid;

Dengang de svunge den Bøgegren,

Det fejred Skærsommer blid.

Det donned over Strand o. s. v.



Hvordan de kæmped, hvordan de sejred,

Og Hvo der i Striden faldt,

Hver mandig Gjerning, hvert Offer skjønt,

- Det er nu en Saga Alt.

Det donned o. s. v.



Den Saga bærer saa godt et Vidne

Om Hjertet i menig Mand;

Thi han beviste hin Julinat,

Hvor højt han elsked sit Land.

Det donned o. s. v.








Det var ikke Andres Bud og Bønner,

Der drev ham i Slaget frem;

Det var ham selv, der søgte sit Maal

Og hentede Sejren hjem.

Det donned o. s. v.



Det var ham selv, som vilde hævne

Al Danmarks Smerte og Nød,

Ham selv, der fejede Marken ren

Og trodsede Saar og Død.

Det donned over Strand, det lysned over Land og aldrig det glemmes.



Men Folket, for hvem han stred og blødte,

Det skænker ham nu hans Løn;

Det rejser som Sejersmonument

Et Billede af sin Søn.

Det melder over Strand, det sjunger over Land hans Hæder og Ære.






2.



Se, her skal Han nu staa,

Mens Tiderne forgaa,

Saalænge danske Hjerter

For Danmarks Ære slaa,

Just som han stod og gik,

I al sin Dragt og Skik,

Med Alvor i sin Mine

Og med Glæden i sit Blik;

Saa mandig i sit Legem, som barnlig i sin Sjæl,

Med Løvet over Hoved og Byttet under Hæl,

En Sejerherre stolt -den tappre Landsoldat!

Hurra, Hurra, Hurre!



Og som han her staar skabt

I Skjønhed og i Kraft,

I Ungdom, der ej ældes,

I Liv, der ej gaar tabt,

Den Stamme sund og prud,

Af hvilken han sprang ud,

Skal trives og skal skyde

Mange tusind nye Skud.

Af hver en Dreng, som stammer vort Sprog paa Moderskød,

Af hver en Knøs, som lærer at stræbe for sit Brød,

Der voxer op engang entapper Landsoldat.

Hurra, Hurra, Hurra!








Og det er Danmarks Trøst,

Naar bange gaar dets Bryst,

Fordi en Fare drager

Sig sammen om dets Kyst,

At har det Sønner faa,

Saa kan det stole paa,

At hver og een har Vilje

Til for Moderen at slaa.

Er Dronning Thyras Gjerde i Grus end sunket hen,

Af blanke Bajonetter det rejses kan igjen:

Vort Dannevirke er -den tappre Landsoldat,

Hurra, Hurra, Hurra!