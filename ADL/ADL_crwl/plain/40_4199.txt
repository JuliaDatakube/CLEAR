Krigssange. I. Udmarsch

(for jydske Dragonregiment.)



Tilhest! tilhest nu Du jydske Dragon!

Og muntert i Marken lad springe!

Snart til Musikken af Flint og Kanon

I Krigeres Dands Du Dig svinge!

Din trofaste Hest og dit skarpe Sværd -

Med dem gaaer Du trøstig i Ledingsfærd.



Ej Danmarks Fiender for første Gang

Skal kjende de jydske Dragoner;

Dem før de fejed fra blodige Vang

Til Takten af danske Kanoner.

Stout kæmped de Fædre. Vi kæmpe som de,

Og sejrende Fiendernes Rygge skal see.



Farvel! Farvel nu o Fædreneland!

For Dig udi Kampen vi drage.

For fiendtligt Staal og for Mord og for Brand

Hvil trygt I som blive tilbage!

Brug Leen herhjemme med frydelig Sang!

Vi meje med Sablen paa dampende Vang.

Illustrationerne vises ikke af hensyn til rettighederne.






Farvel! Farvel nu Du Pige saa kjer!

Og græd dog kun ikke for længe!

Thi Den som frygter for fiendtlige Sværd,

Ej kjender de jotiske Drenge.

Gjem kjerlig Erindring i trofaste Barm!

Vi komme tilbage og ta'er Jer i Arm.



Tilhest! tilhest! og i Marken snart!

Med lynende Klinge mod Fienden!

Vi ham skal jage i flyvende Fart -

Som Avnerne splittes af Vinden.

Hvor Sejren sig haver til Danskerne vendt: