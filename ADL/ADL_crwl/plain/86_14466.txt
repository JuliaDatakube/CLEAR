Morgen.



Ah, det er Morgen!

Vor Sol er kommen;

nu stiger bag Skoven

dens kærlige Øje

og øser kongelig

over Jorden

sit Godhedsvæld.

Ah! Hvilke Strømme

af friskeste Sødme

risler gennem Luften,





gennem Blomster og Løv,

sitrer i alle de sarteste Farver.

Nu funkler i Glæde

hver Draabe af Dug

— og tindrer med alle Livsens Farver.



Og gennem mit Sind

strømmer der Sødme,

og alle hvide Liljer,

og alle skønne Blomster

i min friske Sjæl,

de aabner deres Kroner

og smiler og dufter,

og i de dunkle Skove

titter Solstraaler ned.

Og alle Sjælens Kilder,

de pludrer og synger

nu sødmesvulmende,





og de tindrer,

i alle Livsens Farver.



— Ja, hvilket Spil af Lys

og af Farver i min Sjæl.

Alle Livsens Farver!