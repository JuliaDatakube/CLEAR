For Kjøbenhavns Universitet.4. Juni 1879.



Indgangs-Kor.



Frostnatten ruged over Aandens Sletter,

Lunden var tom;

smaat det dog lakked ad de lyse Nætter,

Løvspringet kom.








Frejdig Columbus stirred over Havet,

Guttenberg bladed i sin første Bog,

mangen Yngling staved

Sokrates' Sprog.



Trangt var herhjemme, langvejs maatte fare

higende Svend;

Svalen fandt Tag, men Aandens Trækfuglskare

savned det end.

Fik da KongChristianpaa de danske Sletter

stensat og hegnet Kilderne de smaa:

Vore lyse Nætter

Fredsværket saa'.



Kor.



Da flokked sig de Unge tæt

paa hjemmegjorte Bænke;

begyndte med kanonisk Ret,

men lærte selv at tænke.

Og hvem der holdt sit Doktor-Maal

bar Voxlys til vor Frue, -

til snart det Wittenbergske Baal

beskjæmmed Kjertens Lue.



den kutteklædte Visdom faldt,

da Klostermuren raved;

og friske Pust med mere Salt

strøg ind fra Verdenshavet.

Og Vedel varmed ved sit Bryst

de frosne Sangens Fugle;

og Tycho prajed Stjernen tyst,

som bort sig vilde smugle.








Og Slægt paa Slægt i Stammens Bark

blev gode Navne skaaret;

og saaet blev mangen Kundskabsmark,

som siden rigt har baaret,

Oldkyndighed og Medicin

fik hver sin lærde Ole;

den tredje Ole paa Latin

tog Lyset selv i Skole.



Og kom der et Magister-Hold

det unge Kuld til Skade,

som med Athenes Spyd og Skjold

drev ørkesløs Parade,

saa var der og en Holberg, som

for deres Øre dundred, -

til Sangens høje Musa kom,

og vied vort Aarhundred.



Da gaar i Land en Vikinghær

paa Sjølunds fagre Sletter,

og Ildgranatens røde Skjær

gjørnude lyse Nætter;

med Kirken Skolen staar i Glød,

og Fruespiret falder, -

da følges i Fostbroder-Død,

de høje Lysets Haller.



Men lynramt Eg skød friske Skud

og øged sine Grene,

ja, strakte over Havet ud

sin Arm mod Norges Stene!








Og endnu flokke Danmarks Børn

sig under Templets Buer,

og vinget end Højskolens Ørn

»mod Himmellyset skuer!«



Solo.



See hist ved Lampen

gaar kjækt i Kampen

hver Aandens Helt;

for Jern og Plade

kun skrevne Blade,

og Tag for Telt!

Men Viddets Ganger

han tumler bold,

og Spyd han fanger

i Sandheds Skjold.



Og Øjet flammer;

i stille Kammer

gaar Gny og Brag:

Mens Skrifter tydes,

med Aander brydes

han Slag i Slag!

Skal ej med Skamme

han fly den Dyst,

maa Pilen ramme

hver Dødnings Bryst.



Men Spørgsmaal klirre,

og Tvivl forvirre

hans klare Syn, -








da som fra Himlen

slaar ned i Vrimlen

et Tankelyn!

Den dunkle Gaade

sin Løsning fandt,

han kan den raade, -

sin Sejr han vandt!



Kvartet.



Tak være Alle, som ærlig stred,

med Alvor, Taalmod og Mod!

Gjennem deres Navne

er Kredsløb af Folkets Blod:

Adelsmænd af gammel Æt!

Søn af Skipper og Præst!

ringest Pilt fra Ploven

gjorde det stundum bedst.



Tak være Hver, som har tøjlet kjækt

sin Tankes stridige Spand,

Aandens Vande dæmmet

til Gavn for vort gamle Land!

Fik ej Folkets bedste Liv,

Barnets, Sangerens Drøm,

Plovens og Hjulets Verden,

Kræfter af samme Strøm!



Slutnings-Kor.



Tiderne rulled, og Slægter svandt, -

Du, vor Moder, haardt maatte bløde!

Men hvad for Alverden vor Forskning vandt,








hvad stort og herligt, hvad skjønt og sandt,

skal farve Kinderne røde!

Det groer i Tænkningens Dybder tyst,

det dirrer fra Luftens Strenge,

blinker fra Stjernens og Lysets Kyst

langt ud over Bøgens Vænge!

- Maatte da vidnes om hundred Aar:

Kong Christians Gaard

graaner af Ælde, men gjemmer Vaar!