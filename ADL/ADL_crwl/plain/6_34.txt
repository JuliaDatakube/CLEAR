HADDINGEPISK DIGTNING






FØRSTE SANG.(Haddings Fødsel).



Midt i Lejreskovens Tykning

Laa en faldefærdig Hytte.

Fra dens Glug en rødlig Lysning

Straaled, dæmpet, ud i Natten,

Lod de nære Stammer skimtes

Og gav Stjerneglands til lette

Snefnug, som fra Skyen faldt.



Underlige Skygger mange

Dvælte ved den lave Hytte,

Sad i Fjederham paa Taget,

Hang som Snoge ned fra Grene,

Kredsede som høje Kjæmper,

Ludskede som store Ulve,

Lydløst, rundt om Hyttens Grund.



I hvert Vingeslag, hver Bugtning,

I hvert Hovedkast, hvert Fodtrin,

Rørte sig en mægtig Længsel

Nu af Spændings Tynge tystned,

Men i al sin Tavshed Forbud

Paa et Kampgny stærkt, der vilde

Runge, flugs naar Timen kom.






Den var kommen; ud fra Hytten

Lød et Barneskrig, der hilset,

Favnet, baaret af et Dødssuk

Spredte Nattens dumpe Stilhed;

Thi paa Stand et rædsomt Bulder,

Susen, Hvin og Brag sig løfted'

Op fra Skoven over Ø.



Alle Nattens sære Skygger

Hvirvlede imod hverandre,

Brødes mellem Jord og Himmel,

Slog med Snefogs haarde Svøbe,

Flygtede paa Stormens Vinger,

Skjulte sig i mørke Skyer,

Styrted' atter frem til Kamp.



Rev de hvasse Lyn fra Himlen,

Løsned store Klippeblokke,

Rejste Havets mørke Vande,

Slynged Alt imod hinanden.

Stævned frem som stærke Kjemper,

Flyed' saa som luftig Taage:

Boltred' sig af Ham i Ham.



Mens nu vide over Lande

Kampen raste, klang fra Hytten

Vemodsfuldt en dæmpet Sang.

Den, der sang, man nævnte Brage,

Den, han sang for, var en lille

Nyfødt Dreng i Malmskjoldsvugge,

Moderen laa død paa Straa.






Sangen tav og Kampens Bulder

Løste sig i spredte Lyde,

Der sig efterhaanden tabte

Hen mod alle Verdens Kanter.

Og igjen sig over Lande

Lagde Tavshed dyb der talte

Om Afgjørelsernes Fred.



Skjalden tog paa sine Arme

Barnet, bar det ud i Natten,

Og da fine Snefnug lagde

Sig som Krone paa dets Isse

Vatnede han det i Sneen,

Trykked ømt det til sit Hjerte

Og gav Hadding det til Navn.



Frem da over Skovens Tykning

Tren en stor og vældig Jette,

Tog fra Brages Favn den Lille

Og forsvandt i Nattens Mørke.

Ene Skjalden stod tilbage,

Stirred for sig frem i Mulmet,

Tænkte paa sit sjungne Kvad.


ANDEN SANG.



Jættemø de Runedrag

Læser paa Baalets Tunge,

Lytter til hvad Storm og Hav

Udenfor Hulen sjunge.






Jættemø er mod i Hu,

Læbernes Buer dirre,

Barmen gynger højt og tungt,

Øjnene sælsomt stirre.



Forsen stærk sin klare Strøm

Ned over Døren slynger,

Til dens dumpe Tonefald

Sagtelig Pigen sjunger.



"Langeligen jeg længes

Alt imod Lysets Væld,

Norner vilde jeg stænges

Skulde i mørke Fjeld.

Aldrig ser jeg dets Herlighed,

Haabløs lever min Kjerlighed.

Langeligen jeg længes."



"Sol, saa venlig du vækker

Livet i Mark og Lund.

Straaledrikken du rækker

Kjerlig hver Blomstermund.

Alt til Livslyst opflammer du,

Mig kun til Døde lammer du.

Langeligen jeg længes."



"Modig vil jeg dog stige

Op i din Straaleflod.

Vorder jeg Klippers Lige,

Løn jeg faar for mit Mod.

Skjønt i Blomster fra Fensal [?]

Frigjur favner min Længsel dig.

Langeligen jeg længes.quot;