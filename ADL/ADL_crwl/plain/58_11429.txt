TIL HAVET.



Hellige Hav, seer jeg dig atter?

Du, som i min Barndom






Med brede Bølger Strandbredden slog,

Ei langt fra Hytten,

Hvor jeg Oldtidens Drømme

Tit giendrømte;

Og, naar Sælhunde sig

Soled' paa Kystens beskvulpede Steen,

Havfruer saae,

Og den tangklædte Havmand,

Der ved sin Sangs lokkende Vise

Den under Øe vandrende Jomfru

Maned i Dybet.



Aar adskilte mig

Ægir, mægtige Hersker fra dig!

Og jeg saae kun yndigt dit Alfebarn,

Naar sig en Bæk

Giennem Blomsterne giød,

Eller naar en Flod

De lystige Stæder forbidrog;

Eller naar om Vintren

Den dunkle Dal du

Med Lilier bedækte;

Og naar med Straaler din Iis,

Som en Bras af Demanter,

Funkled i Træernes

Løvløse Grene.



Grulig og fæl

Kalder dig Ørkens Søn,

Kalder dig Klippens Søn;

O men Øens, men Kystens Søn

Elsker dig trofast,

Som en Schweitzer, en Skotte sit Field.






Og hellige Taarer græder han høit,

Naar din smilende brede mørkblaa Flade,

Efter lang Tids Forløb,

Møder hans Øie.



Frygtelig vel

Est du, o Hav!

Under dit straalende Himmelspeil

Lurer den kolde Død;

Og naar du ryster din Manke,

Knækkes den stærkeste Treemast.

Som et skrøbeligt Spaanværk

I Barnets Haand.

Gysen betog

Den modige Skipper,

Naar Søvandet kogte,

Naar Skyen nedsank,

Og i susende Rør,

Med hvæsende Vandsnoge,

Himmel og Jord

Forbittrede mødtes.

Naar da Lynet af rasende Vandhose knittred,

Sprætted Skibet

Med matte Vinger,

En Spurv i Hvirvelvind;

Roret faldt ud af Styrmandens Haand,

Og hans Blod blev til Iis i hans Aarer.



Hvo maaler dit Dyb?

Hvor takkede, røde Steenskove

Til Øer voxe,

Som i Fremtiden bære Urter og Græs,

Menneskets Dyder og Menneskets Laster.






Hvor Kæmpeslangen lurer,

Hvis Kam ikkun Skipperen

Stykkeviis saae,

Hvorom Oldtidens Skialde

Ved Harperne drømte.



Men munter og godhiertig est du dog, Brushoved!

Naar kun Lunet er godt;

Da frygte vi ei meer

Dine giøglende Nøkker.

I klapprende Toug

Klavrer Matrosen da kiæk,

Og møder hver Storm

Med Spøg og Skiærts,

I bælmørke Nat,

I knagende Raa,

Forvoven i Mers

Over Stangen henslængt,

Over Afgrunden gynget,

Reb i Seilene faaer han.



Da dig Skibet forlyster,

Efter dine Fisk, og din svømmende Fugl

Kunstigen dannet,

Som Bølgen befolker.

Og den alfare Vei

Du da Mennesket aabner,

Fra Pol til Pol

Fra Strand og til Strand.

Snart mens i Nordhavet Touget

Med Iis du ombarker;

Snart mens du Tiæren paa Planken

Under Linien koger.






Og som Staldbroder tro

Blæser da Passaten af fulde Kiæver,

En hielpsom Cherub,

Og forener den ny med den gamle Jord.