1.



Goliath drog fra Gath,

For at legge Saul i Skat,

Stamped' mod Field og Flod

Med sin Alen-lange Fod.

To Mand høj, fiir Mand drøj,

Op paa Socho Top han fløj.

Skioldet var, som han bar,

Synes mig, Kameel for svar.

Nr. 322 - XXXIX.2, 18: Originalen har spørgsmålstegn efterKue,trykfejl.

- - -

2, 17-18: Du står dog ikke længere under slangens (djævelens) herredømme; hans hoved er jo knust, 1. Mos. 3, 15.Kue] underkuelse. - 2, 20:paa sin egen Grund] om de mennesker, der selv giver sig ind under djævelens magt. - 2, 22:fort] bort.

Nr. 323 - XXXX.Original. Grundlag er 1. Sam. 17. Ved sin djærve, nærmest lystige tone indtager visen en egen plads inden for Brorsons digtning. Georg Brandes skriver (Saml. Skr. XII, 1902, s. 241): »Brorson kan blive folkelig i sin Fortællekunst, naar han nærmer sig den egentlige Folkevisetone og ganske glemmer sin snørklede Rokokostil, f. Eks. Goliath drog fra Gath... Grundtvig har ikke naaet en mere folkelig Stil og har aldrig naaet denne Versbehandlingens Kunst, denne Sikkerhed i Rimenes Stilling og Slag. Hvor morsom denne Tone: David kom, saa sig om, Hvad vil denne store Vom?«. - 1, 1:Gath] by i Filisterlandet. - 1, 6:Socho Top] Soko var en by, beliggende på en høj et stykke vest for Bethlehem; »Filisterne samlede sig i Soko«, 1. Sam. 17, 1;fløj] for. - 1, 8:svar] tung.






Han tog paa: O I Smaae

Bedre bag jer Stude laae,

End gaae her i Gevæhr,

De Philisters Helt saa nær.

Har I Lyst, Mod i Bryst,

Til at vove Kiempe-Dyst?

Hid en Mand! at vi kand

Trækkes om hverandres Land.

To Gang' tre Uger, see!

Har I drukket nu min Spee.

Saul og hver i hans Hær

Ryster jo, som Løv paa Træer.

Seer du vel, Israel,

Du est de Philisters Træl.