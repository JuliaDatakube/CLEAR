En spøg, skrevet af Tycho Brahe sammen med hans søster Sophie på Anders Skels gård.



Juno er svag for rigdom, men forkaster ikke kærlighed,

Calliope fremsynger sine vers i higen efter kærlighed,

Urania, der gransker himlen, grubler over kærlighed.

Hvem skulle tro en lille en som Amor helt alene

kunne besejre tre så mægtige gudinder?

og når gudinder bøjer sig for kærligheden, må også I give efter for den, dødelige.



I Erik Langes navn fra T.B. til hans søster Sophie

Kære Sophie, din egen Erik sender denne hilsen,

men, åh, hvor ville han ønske det var sig selv han sendte.

Han sukker og han stønner over ikke at kunne sende kroppen

og derved skilles ånden uophørligt fra sin krop.

Min ånd forlader mig, fordi jeg elsker - fordi jeg lever i en andens krop.

Ved kærligheden mon hvad det vil sige at leve sådan?

Jeg skyder skylden først på vinden så på sejl og ror,

samt at du tog herfra, og at jeg ingen breve får tilbage.