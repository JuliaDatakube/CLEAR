»Røde Kors«.


I.



GrummeKrig!Dit Lyn, din Torden

slaar en Ungskov ned -

tom er dog den Drøm paa Jorden

om en evig Fred.

Folke-Had sin Sejd vil galdre,

Kjedlen sprude Damp -

indtil nye Verdensaldre

fødes gjennem Kamp.







Krig - den onde Kvind, som lønner

Mod med Død og Graad -

blev dog Moder til de Sønner:

Manddomskraft og Daad!

avled dog et Kuld af Helte,

som ej glemmes vil -

og fik Hjerter til at smelte

som i Offer-Ild.



Og i blodbestænkte Lejre

er en fredlyst Plet -

dér skal Broderskabet sejre

mellem Adams Ætt!

Hvor en saaret Rytter stønned

hos sit døde Hors,

ved Sedan, paa Balkan skjønned

han paa»Røde Kors«.



Lægedom for Ven og Fjende -

det er Korsets Skrift!

Hjælp til Bruddet at forbinde,

Hjælp mod Blodets Gift.

Danmark, Du som selv laa saaret

efter Kampens Brag,

ogsaa Du har fremad baaret

Røde Korsets Sag!



Længst om Land ad stille Veje

»Søstre«kom og gik;

kyndig Hjælp og kjærlig Pleje

Tak og Tillid fik.







Dvæl i vore Bøgesale

dyrekjøbte Fred!

Men, skal Kampens Hane gale -

»Korset«følger med!


II.



Rul frem din Baare,Røde Kors,

mod mangt et brustent Fadervors

forpinte Klagelyd!

Blandt Kuglers Hvin, Granaters Brag

lad kjendes Duens Vingeslag

i baade Nord og Syd!

Rul Haab og Lise trøstig hen,

mod Fjende snart og snart mod Ven -

men kommer Fredens Stund igjen,

tag den som bedste Fryd!



Dit Vaabenmærke fik Du fra

vor Frelsers Kors paa Golgatha,

fra Ham, Alverdens Fred!

fra Ham, der gav det store Bud,

det Spejl af en barmhjertig Gud:

Dræb Had med Kjærlighed!

Han hjælpe os paa blodig Jord

at gaa iSamaritensSpor,

og elske meer end blot med Ord -

med Lægedom og Fred!