AFTENEN: ET FRAGMENT (1778)



SKIUL din Straale! - Skaan mit Hierte

For det sidste Spor af Lyst!

Frydens Glimt i Skyer af Smerte

Knuse kun mit svage Bryst!

Dette Nu, hvori du smiler

Dræber dig - du Jordens Ven!

Mørket haster - Døden iler -

Ingen Almagt standser den,

Skiul dig snart - o! skiul din Glæde -

Bland den ey med Skrækkens Skye,

Svøbt i Mørket vil jeg græde

Til min Elsktes Fiender flye,

I et grundløst Mulm forsvinde

Hvert et Glimt, som trøster mig,

Medynksløse Virvelvinde

Døve mine Klageskrig!