Dæmonen



Dem Verdienste seine Kronen!

Untergang der Lugenbrut!



Nei! længer jeg det ikke bære kan!

Forlad mig, himmelske Langmodighed!

Og du, ædruelige Maadehold!

En hellig, ivrende Fortørnelse

Ved Smintheus's Bue, Dragen Pythons Død,

Retfærdig Haan, som straffer Overmod,

Ved Kogg'ret, opfyldt med forgiftede

Ulægelige Saar og Smerters Brand,

Indvier mig. Det værste Udyr som

I Sæders Rige sniger om og lig

Erinnyen, med tusind Slangebid

Anfalder, Lasten ei, men Værd og Dyd,

Dæmonen Avind moden er til Hævn.

Far hen igjen, til Plagers Hjem far hen!

Og lægg din giftopblæste Scorpion

Som æder af din egen Barm, lægg den

Til Arimans1), din Faders, Hjerte hen!

1)I Zoroasters System er ArimanMørketsogdet Ondes, Oromasdes eller Ormuds derimodLysetsogdet GodesPrincip Anquet Zend-Avesta








Da Oromasdes, Lysets rene Væld,

Naturen skabte og hun faver stod

Med Yndens Blomst ved Barmen, i sin Haand

Den søde Frugt, du sprang af Arimans

Fortvivlte Bryst, hvor Hovmod avled' dig

Med Afmagt, og i Raserie anfaldt

Din Fader først med tusind Slangesting.



Blandt alle Laster som nedværdige

Jordklodens Gjest og slette Seglet ud

Hvormed han Skab'rens Faderhaand forlod,

Blandt alle Laster, alle, Avind er

Den fæleste. Ve over Barmen, hvor

Det Bedres Afskye og Forfølgelse

Sit Sæde tog! thi den er gold og død,

En lybisk Ørk, dens Aande Samum er.

O Avindsyge! Lysets Apostat!

Som sværger evigt Had Fortjenesten,

Og fnyser Hævn og Undergang mod alt

Du af dig selv ei skabe kan, endskjønt

Du det beundre maae, det Onde du

I Templer fatter ind og stiller hen

Paa græsselige Altre, faldne Aand!

Med Uforsonlighed, din Guddom troe,

Forfølger Oromasdes's Billed' du

I Alnaturen og besmitter det

Med Harmens Fraade og med Løgnens Dunst.

Hvo raaber Brand, naar den oprundne Dag,

Oplysning, falder ned i Lastens Kløft,

Paa Dumheds Pande, Ladheds Svaneduun?

Hvo skriger Oprør, naar det jordede

Aarhundred's Spøgelse, det Levendes

Idol og Fetisch end, fra Alteret

Nedstyrter og stavnbunden Vedtægt for

Fribaaren Hensigt hylende forgaaer?

Hvo slæbte Offer hen for Foden af






Iberisk Inquisitor, som modtog

Med Hæder og med Guld hver Sykophant

Og slagted' Mennesker for Livets Gud?

(Dog Tanken ei, thi den udødelig,

Og i Triumph paa Alba's faldne Sværd

Og Torquemada's Fakkel skuer ned)

O Dæmon Avind! du med Giftens Kalk

Belønned' hiin udødelige Mund,

Hvor Viisdoms Lægedom sig blandede

Med Suada's Honning; du paa Skaaret, som

Forvarsled' Fædrelandets Fald, indgrov

De store Navne, som i Sagnets Boe,

De svundne Tiders Ekkogrotte, end

Gjenlyde, blandede med Nutids Priis.



Ve den! som herlig gaaer sit Old forud,

Et bedre Sekels hastende Herold.

Ve den! som dyrker dig, o Mennesk'hed!

Ved Nattens Lampe, Dagens Heltefærd,

Og ikke Mennesket; thi ak! hans Krands

Groer kun hos Efterslægten paa hans Grav,

Hans Old med Haan og Had belønner ham,

Fra Forum svandt hans Ære, og hans Fryd

Fra slukket Arne, thi han fredløs er.

Vil du, o Bruno! være lykkelig?

Til Søvnen tab din Nat, din Dag til Fjas,

Som slidte Penning, Mængden kun vær lig,

Da skal dit Arne lue overalt

Og overalt din Slægt omfavne dig.

Vær mindre, hvis det mueligt er, og de

Skal bære dig, du Usling! i Triumph.

Men vover du at være meer end de,

Og lyne gjennem de Beklumnes Sjel

Opdagelsen af egen Uværd, da

Rust dig til Kampen mod Gjenvordighed,

Og giv Anviisningen paa Arnefryd






Og Borgerfred, Natur og Stat igjen.

Thi Avind skrider sagte i dit Spor,

Et Uveir bag den lysoprundne Dag,

Og ve! den Nat han skygger af paa dig,

Er grumme Bødlers Tegn. Brat Tigeren

Forfølgelse fremstyrter af sin Kløft,

Ildaandende, med spændte Klø'r, imens

Bagvaskelsen paa Ondskabs fulde Torv

Dit Billed' brænder, og den trædske Løgn,

I Pagt med Aben Spot, opstiller det,

Vanskabt til Larve og til Grotteværk,

Paa Markedet, hvor Tankeløshed stivt

Med tvende svolne Øine der begloer

Og Latteren i Siden holder sig.



Dog - du udkaarne, store Genius

Naturen adlede ved herligt Kald;

Med hvem, ved rigere Nærværelse,

Hun inderligere forened' sig;

Du gyldne Kar, som til sin høie Rand

Med hiin den første Eenhed fyldte dig,

Vær stærk og strid og overvind som Helt!

Flygt ei til Dorskheds Hynde, ikke til

Navnløsheds Skygger! Grund dit store Værk,

Det være eensomt Forsken eller Daad,

Og Du Spinoza eller Washington,

Grund og fuldend det!

Verden med Foragt

Dig brændemærke - den er ikke stor

Som til at synes liden ei har Mod;

Og æsker den din Graad, saa yd

Den villigen: Gjenvordighed

Din Høikraft styrker, og ved Taarers Væld

En himmelsk Nymphe, Taalmod, møder dig.

Foragt, (det du tør vove) Oldets Fryd

Og Oldets Ære: i din egen Barm






Er skabende Henrykkelse, og al

Den Dyrkelse forud, som Tiderne

I Omgang om din Grav skal yde dig.

Thi Phantasien vækker Slægterne

Før Fødselen, og stille leder dem

Med Harpeslag og Krands, et Offertog,

Forbi din drukne Aand, som i et Nu

Guddommelig et Æon fatter ind.



Saaledes, i en høi're Sphære, du

Dit Værk fuldender og nedkaster det

I Tidens Flod; det staaer, dog Avind ei:

Uhyret fly'r til Helvede igjen,

Omvinder ikke Fordoms Krykkepar

Med stiaalne Laurbærblade, kroner ei

Den vingeløse Middelmaadighed,

Det Kryb, som graver sig i Jorden ind.