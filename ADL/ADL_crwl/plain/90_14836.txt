Skærsommer.

Ja, denne Luft er som Olympens linde,lysdirrende Æther, en Himmel der aldrig skyggesaf Skyer og aldrig vækker hvirvlende Vinde,ej heller graanes af Sne eller tynges at Væde.Af Solskinssøjler en gylden Højsal hyggestil stedse salige Guders Sæde ...

Et højt, et endeløst Hav af Luftmed Strømme strygende mygt om den badendes Lemmer,— krydret af Engenes Em og Hyldens Duft.

Og om mig hvisker tusend blide Stemmeraf Fuglekvit og raslende Bladesus,mens Solen skænker sin stærke Sommerdriki Aakandebægre og byder mig den til Rus.



Saa vide som Solguld over Jorden spredes,spirer et Flor af Markens Blomster mangemed vældende Duft, der stiger som sagte Sangeog milde hviskende Bønner, der bange bedes.

Der ofres tusend Hekatomber som Røgelsebud,der rygende stiger mod Solen, den mægtige Fader,og et takkende Smil hver Menneskemund forladerog bæres mod ham, den luestraalende Gud.

* * *

Jeg vælger Plads bag Grottens vaade Stene.Foroven vipper Birkenes Buegrene.De tegner paa den sollyse Vej deres Skyggeranker,der smutter i Leg som mine egne Tanker.

Der er ej anden Travlhed end den vævreKorsedderkops, der spinder sine Traadefra Sten til Sten, saa, silkeglimtende vaade;under dens vimse Løb de gynge og bævre.

Paa Plænen blusser de blandede Bedes Flor,de tyrkiske Roser højest blandt alle gløde.Der daler et Blad fra Valmuens purpurrødekrøllede Silkeblomst ned mod den muldsorte Jord.



Og Sommerdagen skrider mig tavs forbimed fagre Kvindefødders gyngende Gang.Jorden toner derunder i Elskov og Sang.Blomsterne juble paa Sommergudindens Sti.

Thi nu er Vaaren voxet til moden Kvindemed Bryster i svulmende Magt og brændende Blod,rede at give sig hen med vildeste Elskovsmod,— og Kvindens Løndom ligger i Blikket inde.

Jeg elsker at følge i hendes spæde Spor,se hende lydløst over Skovbunden glide,finfodet, hoftefyldig; se hendes Arme hvidevarsomt bøje Løvets Hænder til Side;... se hendes smalle Nakkes gyldene Lødtone frem under opstrøget ravgult Haar ...

... følge i hendes Spor ...elskovsgreben se hende som hun gaar ...uden at aande højt, uden at vove et Ord.