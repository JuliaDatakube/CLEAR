FAMILIEN POLONIUS




FØRSTE DEELPRÆLIMINARIER


FØRSTE BREVFra en Lieutenant til Redactionen af den flyvende Post


Til LæserenIdet jeg indrykker nedenstaaende, fra en aldeles ubekjendt Haand meddeelte Brev, beder jeg den anonyme Forfatter tilgive, at jeg udelader Indledningen, deels da samme ikke vedkommer den egenlige Materie, deels da de deri Indeholdte smigrende Yttringer, ihvor personlig behagelige de end maatte være mig, ikke synes at burde finde Plads i nærværende Blade. At jeg imidlertid gjemmer dem i et erkjendtligt Hjerte, derom kan jeg ikke bedre overbevise deres Forfatter, end ved ufortøvet at efterkomme hans Ønske, gjennem den flyvende Post at bringe hans Sag for Vedkommendes Øine. At jeg iøvrigt ikke har tilladt mig mindste Forandring i Henseende enten til Form eller til Materie, vil han selv bedst overbevise sig om. Ønskende hans, efter min Overbeviisning, sanddrue og trohjertede Ord al mulig Held og Lykke, lader jeg ham selv tale sin Sag, fra det Sted af, hvor Beretningen om hans besynderlige Historie begynder. Den 12. Januar 1827.

Redacteuren.




De vil, Høistærede, ved at gjennemlæse disse Blade, selv indsee, baade hvor vigtigt det er mig at gjøre Rede for mig i den her omhandlede Sag, som ogsaa hvor aldeles al anden Vei hertil er mig spærret, da jeg vælger denne, hvor jeg ikke kan undgaae at indlemme Publicum i mit Hjertes Hemmeligheder, hvilket (uagtet jeg troer mit Slør, som Anonym, uigjenneintrængeligt) dog er mig meget ubehageligt. En Lykke for Deres Læsere og et stort Uheld for mig synes mig imidlertid den Omstændighed, at jeg selv indseer, at intet Menneske uden Latter kan læse den Tildragelse, der gjør mig ulykkelig; ja jeg tilstaaer, at jeg selv maa smile, idet jeg herved begynder den med at spørge Dem, om De har læst Adresseavisen Nr. l, for dette Aar, og deri lagt Mærke til et Avertissement, aftrykt med udmærkede, hæslige, ildespaaende Bogstaver, og lydende som følger:"SvartilLieutenanten, som under 16de December sidstleden har tilsendt enJomfruet Brev, er forseglet indlagt paa. Fodpostcontoret, hvor han uden Betaling kan afhente det."

At disse Linier maae forekomme Enhver varselfulde, er ligefrem, men saa Meget er vistnok ogsaa sikkert, at hvor forskjellige Gisninger Læserne end maae falde paa i denne Anledning, vil dog ingen Uindviet gjætte den sande Sammenhæng, som jeg herved beder om Tilladelse til, saa kortelig som det staaer i min Magt, at turde fortælle, ikke blot Dem, Høistærede, men mod min Villie ogsaa Deres Læsere.

Jeg er eneste Søn af en Godseier i en fra Hovedstaden langtbortliggende Provinds, født paa hans eensomt beliggende Herregaard, og opdragen der af en retskaffen og duelig Hovmester. Min Fortrolighed til denne mig stedse uforglemmelige Mand, hvis Selskab var mig interessantere end nogen Andens, Stedets eensomme Beliggenhed og andre tilfældige Omstændigheder gjorde, at jeg blev voxen, uden






at have havt synderlig Omgang med mine Jevnaarige, og kjendte ikke Mere af Verden end min Faders Gods og de faa Familier, der af og til besøgte os, og hvori intet tiltrækkende Væsen befandt sig. Lyst til at flyve lidt ud i Verden vaagnede imidlertid hos mig, især efter at en Fætter fra Hovedstaden., en ung, vittig, dannet Verdensmand, til hvis Fuldkommenheder jeg med Beundring hævede mine Øine, i nogen Tid havde opholdt sig hos os. Min Fader føiede derfor ogsaa min Tilbøielighed, og tillod mig i Selskab med denne unge Mand at gjøre en Reise i Tydskland, men først da jeg et Aars Tid efter var kommen tilbage, og havde opnaaet min myndige Alder, gav han efter for det Ønske, jeg længe havde næret, at søge Tjeneste som Militair, og jeg var saa lykkelig at blive ansat som Lieutenant ved et Regiment i en nærliggende Stad. I den Tid, jeg tilbragte i dette nye Liv mellem mine Kammerater, blev jeg imidlertid ofte greben af den Følelse, at jeg var mere skikket til et reflecterende end til et i Livets Gang rask indgribende, handlende Menneske. Jeg har aldrig kunnet rive mig løs fra en vis Tilbøielighed til Ideer, som ikke ret ville passe i det daglige Liv. Af alt Dette blev jeg snart udreven paa den skrækkeligste Maade, nemlig ved min Moders pludselige Død. Jeg fik, paa min Faders Begjæring, Permission for at tilbringe hele denne Vinter hos ham, men kun meget kort opfyldte jeg den sønlige Pligt at trøste ham i vor fælleds Sorg. Han fulgte sin tro Hustru i Graven efter faa Ugers Forløb. - Jeg følte mig meget ulykkelig. Den eensomme Borg forekom mig utaaielig, min Permission var langtfra endnu ikke udløben, heller ikke var jeg stemt til at ønske mig tilbage i mine Krigskammeraters muntre Kreds. Yderst velkommen var mig derfor Godsets gamle Inspecteur, da han en Morgen kom til mig, og forestillede mig, hvor nyttigt det vilde være, om jeg foretog mig en Reise til Hovedstaden, for der at fornye min Faders gamle Forbindelser, arrangere adskillige pecuniaire Anliggender, og






i Særdeleshed for at udvirke, at en Mand, der havde en betydelig Capital staaende i Godset, vilde lade samme staae uopsagt endnu i visse Aar, da det Modsatte vilde være af onde Følger for de Forbedringer, han foreslog mig som nødvendige. Med Glæde greb jeg dette Forslag, og ankom afvigte November til mit Fædrelands Hovedstad, hvis Pragt og Skjønhed fortryllede mig. Min omtalte Fætter, min eneste Ven og Bekjendt i denne fremmede Verden, forskaffede mig et Logis i det Huns, han beboede, og hos denne min nye Mentor hentede jeg Raad i alle mulige Begivenheder. Hos ham erkyndigede jeg mig nu ogsaa om de Folk, med hvilke jeg havde Forretninger, og glemte naturligviis ikke den ovenomtalte Capitalist, som jeg, i Mangel af at kunne sige hans virkelige Navn, vil kalde Hr. Polonius. - "Det er", sagde han, "en meget skikkelig Mand, der først i sine ældre Dage traadte ind i den hellige Ægtestand med en ganske ung Kone. Han har ogsaa til Belønning opnaaet den misundelsesværdige Lykke, at faae en heel Rede fuld af Børn. Jeg har i de sidste Aar ikke været i hans Huus. Det behager mig ikke der, jeg veed ikke selv hvorfor. Hans Kone holdes ellers for meget smuk af Mange, skjøndt ikke af mig, thi jeg er ingen Elsker af enfyldig Skabning, men vil nok bede om en smækker Lilievand forminDeel." Ved at nedskrive Ord til andet denne min Fætters Tale, kan jeg ikke undlade at anføre en Yttring af min gamle Hovmester, at det nemlig sjelden eEer aldrig ere de vel overtænkte, med Hensigt udtalte Ord, men de løselig henkastede, ofte i et letsindigt Øieblik let henflyvende Mundsveir, der som en god eller ond Aand gribe ind i Skjæbnens Hjul.

Jeg gik nu ufortøvet til Hr. Polonius' Huus. En Tjener, som lukkede mig op, underrettede mig om at Herren var bortreist, og først ventedes hjem i næste Maaned. Imidlertid kom et ungt Fruentimmer gjennem Gangen og nærmede sig den Dør, hvorved jeg stod, og bad mig, med en høflig






Bevægelse, meer end med Ord, at træde ind. Ifølge min Vens laconiske Beskrivelse, erkjendte jeg strax i hende Fruen i Huset. Hun bar et lidet Barn paa Armen, og havde to andre, fra tre til fem Aar, ved Siden. Hun var mere stor end lille, temmelig fyldig, men ogsaa imineØine overmaade smuk, ja meer end smuk; thi med en Forundring, der betog mig al Samling, saa jeg slet ikke hørte, hvad hun egenlig sagde til mig, saae jeg for mine legemlige Øine, virkeligt og lyslevende, det Ideal, der fra min Barndom havde beskjæftiget min Phantasie. De maa vide, min Herre, hvad der for Dem, som en Digter, vist ikke vil synes latterligt, at der i min Moders Cabinet hang en meget skjøn Copie af den bekjendteMadonna della Sedia, og at dette Billede fra min Barndom havde saaledes fængslet mine Øine og mit Hjerte, at al den Skjønhed, jeg i Kunsten eller Naturen siden har faaet at see, ikke har været istand til at fordunkle denne min første Kjærlighed, og herfra udleder jeg ogsaa, at en ganske ung Moder med sit Barn paa Armen er for mig det Elskværdigste i Skabningen, og denne Periode af det qvindelige Liv den skjønneste. Den unge Dame, der nu stod for mig, lignede min Madonna mere, end Alt hvad jeg hidtil havde seet. Dette friske, jomfruelige Ansigt, forenet med denne moderlige Fyldighed, dette Udtryk af Blufærdighed, forenet med en Moders og Huusmoders stille Værdighed, Alting indtil det glatte Haar over den hvide Pande, og det brogede Shawl, der halv indhyllede baade hende og Barnet, bidrog til hendes Lighed med mit Ideal. Af vor korte, af enkelte Repliker bestaaende Samtale vil jeg Intet anføre; kun maa jeg tilføie, at hun udtrykte sig med en Anstand, der syntes mig at passe til hendes Udseende. Jeg havde ikke naaet mit Værelse, førend jeg havde tilstaaet for mig selv, at jeg var inderlig forelsket; men denne Kjærlighed for et Ideal, for en af sine Børn omgiven Moder, var (her tager jeg igjen min Tilflugt til Deres Følelse som Digter) af en saa aandelig Natur, at






den Ikke burde kaldes Kjærlighed, men snarere Tilbedelse. Et Helgenskln omgav denne min Madonnas Hoved.

Imidlertid vilde Ulykken, at min Forvalter fik det fortvivlede Indfald, med en beqvem Skibsleilighed og gunstig Vind at sende mig nogle Producter fra mit Gods: noget sjeldent Vildt, nogle udsøgte, skjønne Frugter og deslige. Jeg troede nu, ikke at kunne gjøre bedre, end paa Riddermaneer at lægge dette Jagtbytte og disse hesperiske Æbler for min Gudindes Fødder. Det kunde jeg nu ogsaa gjerne have gjort; men nu indskjød mig den Onde (thi kun fra denne Arvefiende kan slige Indskydelser komme) at ledsage disse Foræringer med nogle Linier, hvori min ovenomtalte Tilbedelse just ikke udtalte sig, men dog lod sig ane. - Faa Dage efter modtog jeg en meget høflig Billet, hvori Fru Polonius, beklagende sin Mands Fraværelse, udbad sig mit Selskab ved en ganske liden, kun af mine egne Gaver bestaaende Souper. Beruset af Glæde iilte jeg til den bestemte Time derhen. Den samme Tjener lukkede mig ind, den samme Salsdør aabnede sig for mig. Jeg traadte ind og - O Høistærede! ingen Lignelser, ingen Ord formaae at beskrive min Bestyrtelse. En forhen useet, meget før og fyldig, overmaade ziirlig pyntet, ikke ung, men endnu smuk Dame kom mig imøde, og modtog mig som Fruen i Huset, beklagede, at hendes Mand endnu ikke var kommen hjem, nævnede, at kun hendes Børn havde havt den Ære at see mig, o. s. v., hvorved et Lys begyndte at opgaae for mig, der betog mig Syn og Hørelse. Om Theebordet sad endnu et Par Damer og Herrer, og - o Himmel! - i en Krog af Stuen sad ved et lille Bord, mellem nogle større Børn end dem, jeg ved mit første Besøg havde seet, min Tilbedede i en simpel, barnlig Dragt, med Bøger ved Siden, skrivende - som det lod til - en Stiil- eller Skriveøvelse, ganske stille, ubemærket, uden at Nogen værdigede hende mindste Opmærksomhed. Ved den første Pause, som snart indfandt sig i Theebords-Conversationen,






reiste jeg mig, og gik hen, for at tale til hende; men hun forundte mig neppe et Øiekast, og svarede kun i afmaalte, enkelte Ord. Fruen af Huset kaldte mig ogsaa strax tilbage, og sagde: "De er altfor god, det er ikke Brug her i Huset, at Børnene tage Deel i Samtalen." - "Børnene!" udraabte jeg: "dertil regner De dog ikke Deres Frøken Datter?" - "Jo det gjør jeg tilvisse! det er kun en lille Pige, som endnu ikke har begyndt at gaae til Præsten." - Jeg troede at drømme. - En af de fremmede Damer begyndte nu: "Hvor gammel er vel nu Lydia? Skal hun staae til Confirmation til Paaske?" - "Jo, hun skulde vel, hun bliver rigtignok sytten Aar til Februar, men jo længere de kunne være Børn, jo bedre, synes mig, det er." - Theen med Tilbehør blev nu baaren om, medens Herrerne gik op og ned i Salen. Lydia nærmede sig, tog Presenteerbakken, og bar den omkring. Baade Damer og Herrer behandlede hende med den største Nonchalance. - "Lille Lydia! bring mig en Skammel", raabte en Dame. "Kom hid til mig, min Tøs!" sagde en anden. Herrerne sagde Du til hende, og En af dem fordristede sig endogsaa -horribile dictu -til at kysse hendes Rosenkind. - Jeg forbigaaer med Taushed det Øvrige af denne marterfulde Aften, det usigelig kjedsommelige Aftenbord, hvorpaa mine - af mit ganske Hjerte til Bloksbjerg ønskede - Foræringer paraderede, og hvor min Sundhed blev drukken, uden at Nogen tænkte paa at byde min Elskede en Draabe, for at deeltage i Toasten og derved krydre mig det bedske Bæger. Hun sad ved Bord-Enden mellem sine to ældste Brødre, eller rettere sagt, hun sad der ikke, men opvartede ved Bordet tilligemed Tjeneren, og intet Menneske viste hende derved mere Opmærksomhed end ham. Det Allerbesynderligste var, at hun selv aldeles ikke syntes at føle de Ydmygelser, som gjennemborede mit Hjerte. Den hele følgende Nat lukkede jeg ikke et Øie. Mit skjønne Ideal var tilintetgjort. Den unge Moder, der fortryllede






mig, var bleven til en junonisk Figur af en Pige, der med Vold og Magt skulde passere for et Barn. Ganske aabenhjertigt, som det sømmer sig en Mand af Ære, tilstaaer jeg mine Følelser. Jeg kunde ikke komme til mig selv af Forundring over denne nye kjøbenhavnske Mode, at lade Døttre uconfirmerede, indtil de have opnaaet den Alder, da deres Mødre og Bedstemødre ofte vare Hustruer og Mødre, hvilket deres Udseende ogsaa tidt kan forføre Fremmede til at ansee dem for. "Hvor bliver nu", sagde jeg til mig selv, "det yndige Skuespil af disse halv udsprungne Roser, denne opvoxende Ungdom, der paa Overgangen fra Barn til Voxen begynder sit Liv i Verden med at indvie det i Herrens Tempel, og modtager Religionens Lærdomme i et af jordiske Sorger og Lidenskaber uberørt Hjerte?" - Jeg vil ikke trætte Dem med mine Betragtninger, jeg kunde skrive en heel Bog om det Urimelige, ja Umoralske i denne Mode, men jeg vil holde mig til min egen flaue Historie, og blot sige Dem, at efter nogle Dages piinlige Stemning maatte dog hiin Aftens ubehagelige Indtryk vige for Tanken om Lydias Skjønhed og Yndighed. Den Glæde, jeg dog følte over at vide hende fri og ugift, og altsaa turde haabe at see denne Madonna som min egen unge Kone, forvandlede pludselig min sværmeriske Tilbedelse til en lidenskabelig Kjærlighed, saameget mere som den Fornedrelsestilstand, hvori jeg havde seet hende, indgav mig en brændende Længsel efter at omgive hende med Ære og udvortes Glands. Jeg besluttede at anholde om hende hos hendes Forældre; dog meente jeg i alle Tilfælde først at burde henvende mig til hende selv. Jeg erindrede mig den kolde Modtagelse, jeg hiin Aften havde mødt hos hende, og besluttede derfor skriftlig at underrette hende om mine Hensigter. Jeg berørte kun kortelig min Feiltagelse, og stræbte ialfald at undvige Vidtløftighed, som jeg troede overflødig.

Med mit Brev i Lommen aflagde jeg nu et Par Besøg hos






Fru Polonius, uden dog nogensinde at kunne finde Leiligtied til at afgive det. Første Juledag var jeg endelig saa lykkelig at møde Lydia i den samme Gang, hvor jeg først havde seet hende. Jeg tog Mod til mig og leverede hende Brevet, som hun modtog, uden at sige et eneste Ord. Nu forløb en lang Uge, uden at jeg hørte det Mindste fra det Poloniske Huus. Helligdagene med deres Ferier berøvede mig Haabet om at møde hende paa hendes Skoleveie, og hjemme var jeg kjed af at see hende sidde uden Mæle og Bevægelse. Endelig hørte jeg, at Herr Polonius var kommen tilbage, og vilde just gaae til ham samme Formiddag, som det før omtalte Avertissementiden mig uforglemmelige Adresseavis førte mig med flyvende Fart til Fodpostcontoret, hvor jeg modtog et Brev fra Herr Polonius, hvori han i de haardeste Udtryk bebreidede mig, i hans Fraværelse at have indsneget mig i hans Huus for at forføre hans Kone og et uskyldigt Barn, der endnu ikke er confirmeret; beder mig, aldrig at sætte min Fod inden hans Døre, og for at afbryde al Forbindelse med mig, opsiger mig den Capital, han har staaende i mit Gods.

Jeg vil skaane Dem, Høistærede, for Beskrivelsen af det Raseri, som overfaldt mig ved Læsningen af disse Linier, og de overilede Beslutninger, det indgav mig. Til Lykke traf min Fætter mig i denne Paroxysme. For første Gang betroede jeg ham mit Eventyr, og uagtet det var ham en ny Kilde tilBonmotsog satiriske Indfald, lykkedes det dog hans Koldblodighed, hans klare Forstand og broderlige Venskab at føre mig til Fornuft, og berolige mig. "Det Hele er dog kun en Misforstaaelse", sagde han. "Jeg kjender Herr Polonius, det er virkelig en brav Mand; man har ført ham bag Lyset. Jeg staaer mig jo sagtens ilde der i Huset, men jeg vil dog strax gaae derhen, og see at tale fornuftigt med Manden". Han var virkelig saa god at gaae derhen, men blev ikke indladt. Om Aftenen gik han paany, men havde samme Skjæbne. Vi bleve nu enige om at jeg skuide






skrive til Polonius; hvilket jeg næste Morgen iværksatte, men fik inden Middag mit Brev ubrudt tilbage. Samme Eftermiddag skrev jeg til hans Frue, og brugte den Forsigtighed at lade min Fætters Tjener skrive Udskriften paa Brevet. Neppe en Time efter fik jeg det, revet i tusinde Stykker, tilbage i en Convolut. Næste Morgen, da min Fætter og jeg sad sammen, bankede det paa Døren, og en lille Dreng bragte mig en Billet, til min Forundring fra Lydia, af følgende Indhold:

"Ved Hjelp af en Veninde sender jeg Dem paa tredie Haand dette Brev, for at sige Dem, at De ikke maa troe, at jeg er Skyld i det uhøflige Brev, thi jeg har ikke viist Deres Brev til Nogen, men min Moder har fundet det i mine Gjemmer. Forresten troer jeg ikke paa Deres Kjærlighed, siden De har kunnet see mig med saa ufordeelagtige Øine, at De har anseet mig, der er et ungt Barn, for min egen og mine mange Søskendes Moder."

Disse Linier syntes mig dog at indeholde en Trøst, og gjorde mig en Forklaring dobbelt vigtig. Men hvorledes? Her vare gode Raad dyre. Min Fætter bar den ominøse Adresseavis hos sig, som en Curiositet. Medens jeg læste Lydias Billet, sad han og studerede i Avisen; med Eet udbrød han: "I Sandhed! det er klart, at en Ægteskabsdjævel har svævet over dette Nr. l af Adresseavisen. Paa første Side klager en tydsk Turteldue overden Verletzer frommer Herzen, overdie Wunden, die nie heilen in zarter Brust, og Dette synes at være en passende Prolog til det Sørgespil i tre Acter, som denne Adresseavis opfører. I den første Act klager en ulykkelig Ægtemand over, at hans Kone ulovligen er bortgaaet fra ham og tre smaa Børn; i den anden advarer en Ægteherre mod at betroe hans Kone Noget, under nogetsomhelst Foregivende, da den Fuldmagt, han selv har givet hende, ingen Lovskraft har; og nu kommer i den tredie den græsselige Catastrophe med den ulykkelige Lieutenant, der






har begaaet den uhørte Misgjeming at sende et Brev til en Jomfru. Du skulde", vedblev han, "sætte din Historie i Adresseavisen, der lader til paa sine gamle Dage at være bleven enPostillon d´amour. Apropos afPostillon d'amour: med Kjøbenhavns flyvende Post kunde Du flyve lige ind i Huset, thi dette Blad holder Herr Polonius, det har jeg erfaret i denne Morgenstund, da jeg var henne for at tegne mig blandt dets Subscribenter". - Atter dennegang gjorde hans let henkastede Ord Udslaget. Jeg besluttede at gjøre det, og har anvendt denne Nat for at sætte min Beslutning iværk. Jeg haaber, at Sandheden, der har sit eget Præg, vil tale min Sag, først hos Dem, Høistærede, saa at De føier mig i min indstændige Begjæring og indrykker Dette i Deres Blad, og derpaa hos Herr og Fru Polonius og hos min elskede Lydia. Disse Personer, der ene kunne vide, af hvem og til hvem her tales, beder jeg upartisk at overveie mine Ord. Jeg anholder herved formelig om min Lydias Haand hos hende selv og hendes Forældre. Om faa Dage vil jeg reise til mit Gods, og ikke komme til Kjøbenhavn førend efter Paaske, naar Lydia er confirmeret, saameget mere som jeg ikke har mindste Lyst til at see hende staae paa Kirkegulvet som et Confirmationsbarn. Jeg beder hendes Forældre tillade, at vi da ufortøvet maae holde Bryllup, at jeg kan føre min unge Kone til mit Fædrenegods. Jeg forlanger ingen Medgift, intet Udstyr; jeg behøver ingen af Delene, og for end ydermere at fjerne hver Mistanke om Egennytte, modtager jeg herved uden Indvending Herr Polonius' Opsigelse af hans Capital, og har allerede fundet en anden Udvei, saa hans Penge til rette Tid skulle være til hans Ordre. Forresten lover jeg ham alle de Pligters Opfyldelse, som en Fader kan fordre af den Mand, til hvem han giver sin Datter, og som hans yngre Børn kan fordre af den ældre Broder, om hans talrige Familie nogensinde skulde behøve en trofast Støtte.






Og nu maa jeg ende dette Brev, som jeg begyndte det, med at anbefale min Sag til den flyvende Post, eller rettere dens Redacteur, og underskriver mig for denne Gang, om end ikke med mit virkelige Navn, saa dog i min virkelige Egenskab af Deres ganske hengivne og forbundne Ven.

P.S. Endnu een Bøn har jeg til Dem. Skulde mig ubekjendte Hensyn forbyde Dem at indrykke Ovenstaaende, saa beder jeg Dem, som en Mand af Ære, at tilintetgjøre mit Manuscript, og bevare min Hemmelighed. - Selv om De viser mig den Velgjerning at forunde mit Manuscript en Plads i Deres Blad, beder jeg paa det Indstændigste at tilintetgjøre det, saasnart det er afbenyttet. Tilgiv de mange Forandringer og Tilsætninger i min Skrift. Min Sindsstemning og mit natlige Hastværk maae undskylde dem.





ANDET BREVFra Herr Polonius til Redactionen af den flyvende Post

Kjøbenhavn den16 Januari 1827.Min Hr. flyvende Post, eller hvad jeg maa titulere Dem!Da jeg ikke har den Ære at kjende Dem, men jeg har tegnet mig for Deres Blad i en god Hensigt, for at opmuntre mig og min Familie, er jeg bleven meget forundret, og sandt at sige choqueret over, at De har villet indrykke det Brev fra Lieutenanten. Thi uagtet han ikke har nævnet mit Navn eller min Stand, saa veed dog enhver Fornuftig, at Forsynet har viselig indrettet Alt saaledes, at alt Det, som skeer i Mørket, tilsidst kommer for Lyset, og at denne By er saa fuld af Klaffer og Bagvaskelse, at det ikke vil vare længe, førend jeg og min Familie vil være i Alles Munde, og jeg seer mig derfor nødt til at bekjendtgjøre Dette om Sagens sande Sammenhæng. Jeg sender det til Deres Blad, da Lieutenantens er blevet indrykket der; og om De er uden Partiskhed, og vil vise Dem oprigtig, saa vil De vel ikke nægte, ogsaa at indrykke dette Svar fra en anseet og agtet Medborger, som aldrig Nogen tilforn har understaaet sig at blamere, da han stedse har viist en reel Behandling, og ikke stødt an mod Guds eller Kongens Forordninger. Sagen er nu korteligen denne: Jeg har Intet med Lieutenanten at bestille, eller kjender det Mindste til hans Væsen eller Gjerninger. Men, han kjendes bedst af hans Handlinger. Hans salig Fader var min meget gode Ven, og var en oplyst og retskaffen Mand, og hans Gods er et meget godt Gods, derpaa er Intet at sige: og derfor havde jeg i sin Tid Intet imod at sætte mine Penge deri, men nu vil jeg have dem udbetalte til den, ifølge hans salig Faders og min Bestemmelse, fastsatte





Tid, hvilket jeg paa lovlig Maade nu har gjort, som jeg, i mit paa Fodposten indlagte Brev, har preveneret ham om. Og vil han vide, hvorfor jeg har lagt Brevet ind paa Fodposten, og ikke sendt det til hans Logis, saa vil jeg sige ham, det var, fordi jeg har forbudet min Kone og mine Børn at maatte sende enten Tjeneren eller ellers Nogen til det Huus, hvor han boer hos sin liderlige Fætter, paa hvem baade jeg og min Kone er endnu mere fornærmet end paa ham, thi dette slette Menneske har for nogle Aar siden været flere Gange buden i vort Huus, og har nydt Godt der i Selskab med mange Andre, men har betalt os derfor med at skumle over os, da der sidder en meget giftig og ond Mund paa ham. Han behøver ikke at spotte over mit Huus eller min Kone, thi han bliver vel aldrig værdig til at faae saa smukt et Huus eller saa dydig en Kone; thi da hun, som han siger, er en ung Kone, der har giftet sig med mig i mine ældre Dage, da jeg kunde ernære en Kone, og før vilde jeg ikke tænke paa at gifte mig, saa har hun altid opført sig, saa Englene i Himlen maatte glæde sig derover. Men da hun er meget poleert og artig, bad hun Lieutenanten i sit Huus, da jeg havde kjendt hans salig Fader; men hans Brev til hende, der kun var meget kort og med nymodens Talemaader, som jeg ikke giver mig af med, sagde hun selv til mig, var et Slags Kjærligheds-Brev, og flyede mig det, tilligemed det, hun havde fundet i min Datters Commode, og som var godt at forstaae, og bad mig med grædende Taarer at vise den Karl Vinterveien, som man siger. - At min Datter har skrevet ham til og sendt ham det med den smaa Dreng, som jeg nok kan gjætte, er jo meget tungt for os som Forældre, men vi trøste os med, at hun ikke er den første Pige, der har været paa gale Veie, og siden er bleven en brav Kone. Hvad nu Lydia angaaer, saa skal hun staae til Paaske, enten Lieutenanten vil see det eller ikke; men om vi kan finde et skikkeligt Sted til hende, skal hun ud paa Landet og staae





derude. Men saasnart hun er confirmeret, skal hun forloves, men ikke med Lieutenanten, men med en brav ung Mand, som jeg har givet mit Ord, og som er en smuk Mand, som Ingen kan udsætte Noget paa. Han har rigtig nok ikke saadant et godt Gods som Lieutenanten, men hvad spørger jeg om Gods og Guld, naar jeg er vel tilfreds? og han er ogsaa formuende desuden; hvilket Hr. Lieutenanten nu kan vide til sin Efterretning. Og hvad hans Fætter angaaer, saa beder jeg, at han aldrig vil lade sig see for mig eller Mine. Han er godt bekjendt her i Kjøbenhavn, og man veed godt hans Veie og hans Levnet, for Exempel hvorledes han i een Aften har tabt 80 Rbdlr. i Spil i et fornemt Selskab; og han troer maaskee ikke, jeg veed, at han gjorde Couren til min Søsterdatter Clara, da hun var Pige, men som uagtet hun var en af de deiligste Piger i Landet og sin egen Herre, da Forældrene vare begge døde og hun var hos sin Tante, der ogsaa var min salig Søster, og som i al Deel lod hende have sin egen Villie, saa vilde hun dog ikke enten eie eller have ham, eller nogen af de andre unge Cavalerer, men vildepar forcehave en Mand, der var sine tyve til tre eller fire og tyve Aar ældre end hun, og med hvem hun lever som i Paradiis, og er bleven en fornem og en lykkelig Kone. Seer han, jeg veed ogsaa, hvor reent desperat han var, da det kom op, at hun var forlovet, saa hans salig Fader vilde søge om at faae ham ud af Landet, med en Minister, som gik til Paris eller London eller hvor det var, men saa forlangte hun da at faae en Samtale med ham, og hvad hun da har sagt til ham, saa gik han da i sig selv, og lod sig det gefalle. - See, alt Dette skriver jeg, for at han skal see, hvor godt jeg veed Beskeed, og jeg har det Brev om hele Giftermaalet, som min Søsterdatter den Gang skrev til sin Tante herfra Kjøbenhavn, hvor hun var. Det har jeg arvet efter min salig Søster, og dersom han blander sig meer i Det, der ikke kommer ham ved, skal jeg forsikkre ham, at jeg vil indrykke





det Brev her i Bladet, den flyvende Post, hvorover han ikke skal glæde sig. - Og for nu at gjøre en Ende paa alle Ting, saa har min Kone og jeg sat os fore, at vi slet ingen Breve vil tage imod fra noget Menneske, førend Alting er forbi med vor Datter, og hun er gift og hjemfaren, og for at slippe alt Plageri baade af den Ene og den Anden. Vi bekjendtgjøre derfor for alle vore Venner og vor Familie, at vi bede Dem, der have Noget at tale med os, at de selv vilde behage at gjøre os den Ære at umage dem til os, og at de af vore ærede Venner, som ere fraværende fra Byen, vilde behage at sende En i deres Sted, thi vi have bestemt, at alle Breve, der ikke handle om mine Forretninger som Mand, da jeg fremfor alt maa passe min Embedsstilling, eller om Pengesager, dem slaae vi strax i en Convolut, og lægge dem ind paa Fodpostcontoret.

Og nu, Hr. flyvende Post, eller hvad De er, jeg forsikkrer Dem, at jeg ikke har Noget imod Dem, naar De nu vil ind;rykke Dette for mig, thi saa seer jeg, at De er en oprigtig og sanddru Mand, der er upartisk mod Enhver.

Da jeg ikke formener, at det Navn Polonius betyder noget Ondt, saa kalder jeg mig her i Bladet dermed, da De nok kan tænke, at jeg, som en anseet Mand, ikke vil sætte mit eget, men jeg underskriver mig derfor

Deres tjenstvilligePolonius.




TREDIE BREVFra Lieutenantens Fætter til Herr Polonius

Kjøbenhavn den24 Januar 1827.Høistærede!Deres Skrivelse af 16de dennes behøvede jeg vel, med Hensyn paa Publicum, ikke at tage mig nær, ihvor nærgaaende den forresten monne være, ihvor ziirlfge end de Tillægsord ere, hvormed De har beæret min ringe Person. Thi Publicum staaer nok allerede (Tak være Deres omtalte Skrivelse) i den Formening, at hele Correspondancen om Dem, Deres Frue, Deres Datter, min Fætter Lieutenanten, og mig selv, er en opspunden Historie, saa usandsynligt forekommer det, at en Mand af det høiere Selskab, en Mand som fører et stort Huus her i Byen, og samler deri en Kreds af Mennesker, hvis Dannelse af og til dog maatte reflectere en enkelt Straale paa ham selv, at en saadan Mand - siger jeg - skulde i Aaret 1827, efter at Culturen dog er bleven temmelig udbredt, efter alle de Forbedringer, som ere foretagne i Opdragelsesvæsenet, efter at vi i syv til otte Aar have havt indbyrdes Underviisning, etc. etc.; at - siger jeg endelig - en saadan Mand til en saadan Tid skulde kunne skrive et saadant Brev som det i Flyveposten indrykkede, eller - hvis han virkelig havde skrevet det - faae Tilladelse af sin Kone til at lade det trykke. At Deres Frue er, som De siger, en dydig Kone, er Noget, som Ingen, ei engang De selv, veed bedre end jeg, og det veed jeg ogsaa meget vel, at jeg aldrig bliver værdig til at faae hendes Lige; jeg ønsker overalt ikke, at det i Ægteskabet maa gaae mig efter Fortjeneste, men efter Naade, og troer, at Enhver, som gjør større Pretensioner, end disse, bliver en maadelig Ægtemand. Men ifald en





Kones Dyd bestaaer l at rette sig efter sin Mands Ønsker, saa er det vist, at Dyden har sin Grændse, og at Deres Frue virkelig har overtraadt denne Grændse, dersom hun af Føielighed imod Dem har samtykket l Deres Brevs Offentliggjørelse. Men uagtet jeg nu, som sagt, meer end Nogen, er overbeviist om hendes Dyd, saa troer jeg dog ikke, at denne staaer i nogen Forbindelse enten med min Fætters Eventyr, eller med Deres meget ærede Skrivelse, hvis man ikke vil antage, at Vreden, som jo ogsaa hos ædle Gemytter er en Dyd, har opflammet DeresFruetil ikke at gjøre Brag af sin sædvanlige Autoritet. Men i nærværende Tilfælde troer jeg virkelig, at Deres Frues Vrede, eller med andre Ord hendes Dyd, har mere skadet end gavnet hende og Dem; med mindre hun skulde spille saa fiint Spil, at hun, for at neddysse den hele Historie, og berøve den al Troværdighed, har planmæssigen tilskyndet Dem til at lade Deres mageløse Brev trykke - til værdigt Appendix tilReiserssamtlige Skrifter. Men seer De, Høistærede, just af denne Grund er det mig umuligt at tie; thi hvor man spiller fiint Spil, der er jeg gjerne med; og det vil ikke forundre Dem, at netop jeg, hvem De jo har characteriseret som en Spillefugl, ogsaa sidder med nogle Trumfer paa Haanden. Desuden vilde det være Uret mod min nu bortreiste Fætter, der neppe veed Noget om det Svar, der er kommet paa hans Brev, om jeg ikke, som hans Fortrolige i denne Sag, søgte at vedligeholde Publicums Tillid til Sandheden af hans Ord, og deraf følgende Interesse for hans Sag. Hvem veed, hvortil denne Publicitet engang i Tiden vil kunne nytte ham just i dette Anliggende? Imidlertid har jeg dog isinde at underrette ham om det Indtrufne, og iøvrigt udføre alle hans Ønsker og Befalinger, denne Sag vedkommende, forsaavidt det maatte staae i min Magt.

Saaledes kunde jeg da indtil videre lade det beroe ved hvad jeg allerede har sagt. Men De har i høi Grad opvakt





min Forundring ved at lade mig forstaae, at De meget godt veed, at jeg engang gjorde Cour til Deres Søsterdatter Clara. Jeg tilstaaer, at jeg aldrig havde troet Dem istand til at have mindste Nys derom, thi Cøurtoisie er just ikke Det, som en Ægtemand pleier at være særdeles klog paa; og især havde jeg ikke tiltroetDemdette Talent. Jeg nødes derfor til at troe, at Deres Frue, der sikkert har et skarpere Syn, atter er Den, som har aabnet Deres Øine, og spillet sit fine Spil; thi jeg kan virkelig ikke antage, at det omtalte arvede Brev fra Deres Søsterdatter til hendes nu afdøde Tante skulde have givet Dem betydelige Oplysninger, denne Sag betræffende. Hvorom Alting er, saa skal jeg ikke nægte, at Deres Trudsel, at lade dette Brev trykke, er saa langt fra at indjage mig Skræk, at jeg, for at komme til at læse dette mig i Sandhed dyrebare Document, endog med Fornøielse skulde læse det trykt, forudsat at De virkelig havde meent Noget med denne Trudsel, der i det Høieste kan være god nok til at skræmme Børn med, og forudsat fremfor Alt, at Deres Frues Dyd skulde tillade Dem Offentliggjørelsen deraf. Med mindre Uleilighed vil De, eftersom De frygter for at sende Tjeneren ind i min Bopæls, som man skulde troe, smitsomme Atmosphære, kunne indlægge det omtalte Brev, der dog neppe har Interesse for Publicum, paa Fodpostcontoret, som jo allerede synes at være blevet Deres eget Contor, forstaaer sig, under min Adresse, ifald Deres Haand kan beqvemme sig til at skrive den.

I Forventning af Deres behagelige Svar har jeg den Ære at underskrive mig

Deres tilkommende SvigersønsFætter.




ANDEN DEELCLARAS SKRIFTEMAALAffattet i et Brev til hendes Tante Sophie


Til LæserenAllerede for flere Dage siden modtog jeg dette Manuscript, som jeg formedelst Mangel paa Plads ikke har kunnet indrykke før, ledsaget med en Skrivelse fra Herr Poionius, som han vel neppe har Noget imod at jeg udelader, da den ikke kan interessere Læserne. Herr Poionius vil see, at jeg ikke misbruger den Tillid, han har viist mig, ved at tilstille mig Claras egenhændige Brev med de deri forekommende virkelige Navne af alle i denne Begivenhed optrædende Personer. Jeg har troet at gjøre alle Disse, og deriblandt Herr Poionius selv, en Tjeneste, ved at sætte fingerede Navne for de virkelige, og har dertil betjent mig af Navnene i Shakspeares Hamlet, eftersom Lieutenanten har gjort Begyndelsen med denne Terminologie.

Den9 Februar 1827.Redacteuren.



Kjøbenhavn den3 Juni 1823.Kjæreste Tante! elskede Veninde! dyrebare Moder! Der er Intet Navn saa sødt, saa helligt, at jo mit Hjerte giver dig det. Hvad du har været og er for den fader- og moderløse Pige, hvorledes jeg skylder dig Alt, hvor herlig Do staaer for min Sjæls Øine - alt Dette, som ingen Ord kan udtrykke, er mig i dette Øieblik saa klart, saa levende. - Jeg synes, idet jeg skriver Dette, at du fæster dine kjære, gjennemtrængende Øine paa mig, og siger: "Hvorledes er det fat, min Clara? Du har Noget at sige mig! tal rolig?" - Ja, jeg har Meget at sige dig, og jeg vil ogsaa tale rolig, - Du veed hvad jeg vil sige! Kan du tilgive mig? Jeg omfavner dine Knæe, elskede Moder, tilgiv! din Clara har vovet at bestemme sin Skjæbne uden at oppebie dit Samtykke. Dog, det veed jeg jo, du giver mig. Staaer det ikke desuden i dit sidste Brev? Du skriver: "Jeg har au sagt min Mening, og vil ende med disse Ord: jeg kjender min Clara; og hvad hun anseer for sin Lykke, det har mit Samtykke." - Men bedste Veninde! dit Samtykke er mig ikke nok. Dit Bifald, din Tilfredshed er nødvendig til min Rolighed, og jeg var ogsaa langt fra at have isinde at gjøre det afgjørende Skridt, uden først at have udøst mit Hjerte for dig, og - hvad jeg haaber idag at kunne gjøre - faaet dig til at indsee, at jeg ikke er bedaaret, forblindet, som du synes at befrygte, men at jeg, i meer end et Aar, i Glæde "har raadført mig med Gud i Himlen, med mit eget Hjerte" og i mit Sind meddig, som ene er mig - i denne Forstand - "Slægt og Venner." - Jeg havde ikke isinde, siger jeg, saaiedes egenmægtig at bortgive mit Liv, som har alt sit Værd fra din Haand, men det er kommet saaledes af sig selv, uden min, Villie. Lad mig have Lov at fortælle dig Alting fra først til sidst! Lad mig forestille mig, at jeg sidder, som i fordums gode Dage, for dine Fødder paa min blaa Skammel, at du sidder i din Lænestol ved Kaminen, at jeg seer dit milde





Ansigt ved dens muntre Lue, medens jeg, med mine Anne støttet paa dine Knæe, udøser alle mine Tanker for dig, skrifter Alting, indtil det Mindste, som jeg altid pleiede; og da er jeg ogsaa vis paa, at du forstaaer mig, som du stedse gjorde. Jeg føler mig allerede let ved den blotte Tanke om at skrifte for dig, og synes nu, at det slet ikke mere ængster mig at sige dig, hvad du alt har gjættet: jeg har trolovet mig med Horatio, jeg elsker ham saa høit, jeg har ikke kunnet lade det være. For første Gang har jeg handlet tiltrods for dine Advarsler, men det kommer af den indvortes Overbeviisning, at du ikke vilde advare mig, om du med egne Øine havde fulgt mig; at du ikke vilde sige: "Naar en Pige paa 20 Aar ægter en Mand paa 49, da kalder jeg Dette envirkeligMesalliance, og denne min Mening er ikke grundet i menneskelige Fordomme, men i Naturen selv." - Lær først at kjende Horatio, hør først din Clara, førend du dømmer os! - Det er de Andre, det er Tante Polonius, og desværre! det er vel endogsaa min Søster, som i deres Breve have forebragt dig Ting, som du kun afminMund skulde hørt. Du veed, jeg vilde vendt tilbage til dig i dette Foraar, og da havde jeg glædet mig til at skulle aabenbare dig Alt hvad jeg havde tænkt, sagt og gjort i disse næsten to Aar, da jeg mod min Villie har levet adskilt fra dig. I mine Breve har jeg kun løselig antydet mangen Begivenhed, hvis rette Betydning for mig du først nu vil erfare; men af mange Grande, som du tildeels selv veed eller vil gjætte, har jeg gjemt det Væsenligste til vor mundtlige Samtale. Min Kjærlighed til Horatio har jeg ikke skjult for dig, men jeg troede mig forsmaaet, og mit stakkels sønderrevne Hjerte kunde derfor ikke finde Ord til at forklare dig de nærmere Omstændigheder. Først naar jeg saae dig igjen, naar jeg igjen sad paa min Skammel ved dine Fødder, da, tænkte jeg, vilde jeg udbryde i Klager og finde Lægedom hos dig for hver en Sjælesygdom. Nu er Alting anderledes, nu kan jeg aande frit og tale. Tillad mig nu at





fortælle dig Alting, og bliv ikke kjed af mig, om jeg siger Ting, som ere dig ligesaa bekjendte, som de ere mig. Det er mig ikke muligt at begynde mit Skriftemaal senere end fra den Tid, da jeg forlod min trygge Havn, dit kjære Huns, hvor jeg var opvoxet i Kjærlighed og Lyksalighed.

Ja det var første Gang, at jeg følte mig ulykkelig, den Dag da du sagde til mig, at du havde faaet et Brev fra Augusta, at hun ønskede, at hendes yngre Søster, som hun neppe havde seet og slet ikke kjendte, maatte opholde sig en Tid. lang i hendes Huus; at du samtykkede i hendes Ønske, og vilde, at jeg skulde tilbringe et Aar i Kjøbenhavn. Jeg fortvivlede, jeg kunde ikke tænke mig at leve langt fra dig. Min Søster var mig fremmed, jeg havde kun seet hende staae Brud, og ved de paa hendes Bryllup følgende Festligheder. Det var syv Aar siden; jeg var dengang kun elleve Aar; hendes Skjønhed, hendes prægtige Klæder, det hele korte Ophold med dig i Kjøbenhavn, svævede dunkelt for min Indbildning, som en længst forsvunden Drøm, der nu mere ængstede end tiltrak mig. Erindrer du, hvorledes min Graad, og mine Klager bleve afbrudte ved en heel Skare af Godsets Folk, som med Forvalteren i Spidsen bade om at komme ind for at vise dig noget Mærkeligt? Og at de derpaa kom med den store, vidunderlige Ugle, som i den stærke Storm om, Natten var falden ned i den store Lade, og som den gamle Christen Jensen vilde, skulde brændes levende, da han paastod, det var ingen naturlig Ugle? Jeg kan endnu see det, stakkels Dyr, der saae saa ulykkeligt ud, og lukkede sine Øine for det saarende Dagslys. Da du befalede, at den, langt fra at brændes, skulde sættes ud i det høie Egetræ, hvor de sagde, den havde sin Rede, tænkte jeg: "den er lykkeligere end jeg", og brast hæftig i Graad. Den gamle ærværdige Præst, som just var kommen med hele Skaren, gik efter mig hen til Vinduet, hvor jeg søgte at skjule mig, og bestormede mig med venlige Spørgsmaal, uden at jeg kunde svare.





Da vi bleve ene med ham, fortalte du ham Grunden til min Sorg, og han syntes at være paa min Side; da sagde du: "Nei min kjære, gamle Ven! det er ikke for at føie Augusta, som jeg hverken kjender eller synderlig elsker, nei det er af Kjærlighed til min Clara, at jeg har besluttet at udholde den Sorg at leve et heelt Aar uden hende. Det er sandt hvad De siger, at jeg ikke kjender de Hænder, i hvilke jeg betroer min kjæreste Skat, men" - tilføiede du, og sluttede mig i dine Arme - "men jeg kjender denne Skat, der har forsonet mig med Livet, overgaaet mine Forventninger, erstattet mig Tabet af mine egne Børn. Det har du, min Clara! du er al min Rigdom paa Jorden." (Ak, disse søde Ord, de ere for stedse indgravede i mit Hjerte, de hævede mig over al min Sorg!) - "Men just derfor", vedblev du, "maa jeg sætte Kronen paa mit Værk. Du maa ud i Verden og tage Deel i Menneskenes Handlen og Virken. Ikke sandt, ærværdige Pastor? Guldet maa gaae igjennem Ilden, før er det ikke prøvet. Det, man i Almindelighed kalder Uskyldighed og Dyd, vilde jeg ikke give saa skjønne Navne; nei Reenhed og Troskabtil Døden, de vindes kun i Verdens Strid og Fare." - "Nu maa jeg give Dem Ret, naadige Frue!" - sagde vor gamle Ven: "Det er jo heller ikke Menneskenes Fiende, der drev dem ud af Uskyldighedens Paradiis, men Herrens Engel, som vidste, at der gaves et endnu bedre og herligere Sted end dette." - Tro mig, kjære Tante! denne Samtale har ikke været uden Frugt for mit kjøbenhavnske Liv. Den, og saamange af dine vise Ord, de fortrolige Samtaler, hvori du fortalte mig dit eget interessante, i saa mange Skjæbner prøvede Levnet, have gjort mig bekjendt med Verden, saa det Meste af hvad jeg saae der ikke forekom mig fremmed. Du veed, hvorledes jeg fandt det i min Søsters Huus; Alting har jeg beskrevet dig, indtil de to smaa nydelige Værelser, som Augusta havde indrettet til mig, afsondrede fra den øvrige Families, og (Gud skee Lov!) langt fjernede





fra den store Støi og Uro, som altid regjerer I Onkel Polonius Etage, og som synes dobbelt ubehagelig for hvem der, som jeg, er vant til en saadan Rolighed som den, der endogsaa ved de største og festligste Tilberedelser hersker i dit Huns, hvor der dog er saa mange Tjenestefolk.

Du veed ogsaa, hvorledes jeg ordenlig led af Hjemvee, men efterhaanden, da Vinterens Forlystelser ret kom i Gang, tillige begyndte at føle det Behagelige i de selskabelige Kredse og offentlige Forlystelser, og hvorledes jeg snart fandt mig hjemme i de store brogede Selskaber hos Tante Polonius, saa at jeg ordenlig glædede mig over, at vi boede der i Huset, for at Intet af denne Herlighed skulde undgaae os. Dog varede det ikke længe, før jeg fik Anledning til at bemærke Tørnene ved disse Roser, og her bebreider min Samvittighed mig, at jeg maaskee ved en og anden Yttring i mine Breve har Deel i de slette Tanker, du har faaet om Augusta. Du skriver i dit sidste Brev: "Hun er meget slettere, end jeg tænkte. Naar jeg, uden Hensyn paa Verdens og Tante Polonius' Dom om hende, blot dømmer af de Facta, som hendes egne og dine Breve indeholde, saa maa jeg, mildest talt, sige: hun er en falden Engel, hvis høiere Natur er en Anklage mere imod hende." - Ja bedste Tante! jeg begriber altfor vel, at man kan dømme saaledes; der har været Øieblikke, hvori jeg selv har tænkt noget Lignende; men lad mig kortelig forklare dig hendes Væsen og Stilling, saadan som jeg nu troer at kjende begge Dele; da vil du ogsaa sikkert see hende fra en bedre Side. Visselig er hun af en høi og ædel Natur, men langt fra heri at finde en Anklage mod hende, finder jeg, at Dette er hendes Undskyldning, thi dersom man turde sige, at et Menneskes Fortrin kunde gjøre dets Ulykke, saa vilde jeg sige Dette om hende. Hun staaer i enhver Henseende altfor langt over sin nærmeste Omgivelse og især over sin Mand. Jeg vilde blot ønske, at du kunde see min Svoger, saadan som han er, naar han ikke





generer sig; kun een eneste Gang, thi han er altid eens, ja hans Uforanderlighed er saa stor, at han omtrent hver Dag siger de samme Ting, næsten med samme Ord. Om Morgenen, inden han gaaer til sine, vist nok hverken vigtige eller vanskelige Forretninger, skal han være fuldkommen uomgængelig, men dertil har jeg lykkeligviis aldrig været Vidne, da vi her i Huset have den gode Skik, at tilbringe Morgentimerne Hver for sig. Om Middagen derimod, naar han kommer hjem, kaster han sig i Sofaen, og opfylder det korte Mellemrum, inden vi gaae tilbords, med Suk og Klager over denne Verdens Byrder og Kjedsomhed. Siger man for Exempel til ham: "See hvor deiligt Solen skinner!" eller: "Seer De disse smukke Blomster?" - saa svarer han: "Hvad bryder jeg mig om Solen? Hvad Glæde skal jeg have af det Græs?" - Naar vi ere ene ved Middagsbordet, tager han liden eller ingen Deel i Samtalen. Undertiden fortæler han om et eller andet Lystpartie i hans Bekjendtskab, og naar man da spørger: "Hvorfor tog De ikke Deel deri?" - svarer han altid: "Jo vist, det er rigtignok for en stakkels Mand som mig, der har saadant et Huus at holde vedlige og saamange Unger paa Halsen! Nei, en Huusfader har ingen Glæde, men kun Slid og Slæb her i Verden." Det er sjeldent, at Augusta svarer noget Ord paa hvad han siger, men gjør hun det, da er det med en saadan Spydighed og Bitterhed, at han med Eet forstummer i sine elegiske Digtninger. Ved Kaffen falder han sædvanlig i Søvn, og hænder det sig, at han vaagner inden Kl. 7, da han gaaer i Klubben, saa udbryder han strax i Klager over denne kjedsommelige, tomme Verden. I Begyndelsen af mit Ophold her kunde jeg ikke bare mig for at foreslaae ham alleslags Tidsfordriv. "Vil De ikke læse i denne Bog?" - "Nei Tak! Romaner og Vers! Gud frie mig!" - "De kunde jo læse en eller anden videnskabelig Bog?" - "Hvad skulde det være for en? Det er jo Altsammen Hjernespind. Jeg kan tilforladelig ikke begribe,





hvor fornuftige Folk kan komme til at sætte saadant urimeligt Tøi sammen og blive berømte derved, men som sagt, det er en forkeert, forbandet Verden, vi leve i. Hvem der bare var vel ude af den!" - Er det ikke græsseligt at høre en ung og sund Mand daglig holde saadanne Taler? I Klubben tilbringer han nu det Meste af Aftenen ved sit Spillepartie, der er blevet ham ligesaa nødvendigt som Luften, han indaander, men du maa derfor ikke troe, at han er en lidenskabelig Spiller, nei aldeles ikke. Han har slet ingen Lidenskaber, han fortærer kun sig selv i en evig Krig med Tiden. Hans Indkomster ere ganske anstændige, han øder heller Intet, men han er uordenlig, og veed hverken ud eller ind i sine Pengesager. Naar den stakkels Augusta skal hæve de til Huusholdningen og hendes og Børnenes Fornødenheder bestemte Penge hos ham, udbryder han i Skjænd og Jammerklage, og ofte maa hun vente saa længe paa disse nødvendige Penge, at hun kun med stor Industrie og endnu større Bekymring kan formaae at skjule sin Forlegenhed for Tjenestefolkene, og holde Huset anstændigt. Hvor dybt hendes Mand ogsaa er sunken i hendes Agtelse, klager hun dog aldrig over ham til noget Menneske, og bestræbte sig meget i Førstningen for at jeg ikke skulde mærke hans Urimeligheder og Svagheder. Hun har det behagelige Talent at forene den strengeste Øconomie med Elegance og en vis Grad af Vellevnet. Hun giver aldrig store Selskaber, men om Aftenen, naar vi ere hjemme, er her fordetmeste en lille Theecirkel, hvis ziirlige og nydelige Indretning fortjente, at du skulde see den. Naar min Svoger da kommer hjem, og der ere Fremmede, for hvilke han har nogen Agtelse, da tager han Deel i Samtalen, og er som andre Mennesker. Er der derimod Ingen, for hvem han synes, at han behøver at genere sig, tager han Tøfler paa, og strækker sig i en Lænestol i Kakkelovnskrogen, hvor man snart med Sandhed kan sige, at Dødens Broder har sat sig paa hans Øielaage, thi





det er næsten umuligt for menneskelig Magt at vække ham; saa det gjeme ender med at Augusta siger til Tjeneren: "Naar der er taget af Bordet, saa kald paa Herren"; hvorpaa Enhver gaaer til Sit, og overlader til Tjeneren at bringe ham tillive. For Ingen er dette Uvæsen utaaleligere end for den gamle Bernard. Denne elskværdige Olding, der i saamange Aar har baaret trange Kaar og alskens Modgang, uden nogensinde at fornægte den Anstændighed og Værdighed i Ulykken, som ere hans Nation egne, kan slet ikke finde sig i en saadan Mangel paa god Tone, og Intet er sikkrere, end at han altid, naar han seer min Svoger komme slæbende med sine Tøfler, og kaste sig i Lænestolen, maa spørge med en ubeskrivelig Mine: "Er De syg, Hr. Osrick?" og at min Svoger derpaa svarer: "Nei jeg er træt."

Tænk dig nu, kjære Tante, hvilket Liv for en saadan dannet, fiin og livlig Kone som Augusta! Den dybe Følelse af sin huuslige Ulykke søger hun at bedøve i Adspredelser og Selskab, men ogsaa her søger og finder hun blot een Nydelse: den Tilbedelse nemlig, den Hyldest af hendes Fortrin, som allevegne møder hende; og heri bestaaer hendes værste Uheld, at blot i denne Hyldest kan hun finde Livets Gode. Det er saa langt fra at hun ønsker sig nogen hemmelig og utilladelig Kjærlighedsforbindelse, at hun aldrig efter min Mening har havt eller vil faae nogen saadan. Nei, hun vil blot nyde den Magt, som Skjønhed og Elskværdighed udøve, hun vil tilbedes saaledes som den gamle Bernard har tilbedet vor afdøde Moder, hvis Lærer han var, saaledes som han ærede hende i en ærbødig Afstand, uden alle Fordringer; saaledes som Petrarca sukkede for Laura. Det er hvad hun søger; men eftersom Sligt ikke lettelig mere findes, geraader hun derved i de værste Modsigelser og Forlegenheder. Enhver ny Tilbeder beskjæftiger aldeles alle hendes Tanker, sætter alle hendes Sjæleevner i Bevægelse, saalænge til hun og hendes Tilbeder skilles ad som Uvenner, hvilket sædvanlig





indtræffer, og uden mindste Savn giver han da Plads for en Anden. Meget sørgeligt er det i Sandhed, naar et Interregnum indtræffer, thi da synker den stakkels Augusta hen i en saadan Melancholie, en saadan Lede til Livet, at al hendes huuslige Virksomhed, al hendes Kjærlighed til hvad der er skjønt i Kunsten og Naturen, pludselig giver Plads for Bitterhed, onde Luner og Sygelighed. I saadanne Øieblikke griber hun enhver ny Interesse, som den Syge griber ethvert Middel, og i en saadan Stemning er det ganske vist, at hun har kaldet mig til sig. Ogsaa som Moder har hun jo været meget ulykkelig, og skjøndt jeg i denne Henseende mindre end i nogen anden tør paatage mig hendes Forsvar, saa holder jeg mig dog for overbeviist om, at hun ikke er Skyld i sin ældste Søns Uselhed, da han, ligesom de yngre Børn, har været overladt til den gamle Marianes trofaste Pleie. Men var det muligt, at Underjordiske ombyttede smaa Børn i Vuggen, saa maatte man troe det om den lille Adolf, thi den ulykkelige Dreng er virkelig som en lille Trold, saa sløv, saa hæslig, saa syg og vranten. Den gamle Mariane har sit Kors med ham Dag og Nat. Var det ikke ogsaa haardt, at netop den af de smaa Tvillingpiger, som var sin Moders Yndling, skulde berøves hende? Mariane har fortalt mig, hvor utrøstelig den stakkels Augusta har været ved dette Barns Død. Jeg tilstaaer, at det var en besynderlig Forkeerthed, at hun, istedenfor at trøste sig ved den lille Isidores Lighed med den afdøde Tvillingsøster, ikke mere kunde taale at see dette Barn, og vendte al sin Kjærlighed fra hende. Det yngste Barn derimod, som bærer dit Navn, er hende meget kjært, og synes at have indtaget den begrædte Rosines Plads. Men det er paa Tiden, at jeg igjen griber fat paa Traaden i min Historie.

Det er en forunderlig Følelse, naar man, saaledes som jeg ved min Ankomst hertil, er en Fremmed og et nyt Bekjendtskab for sine nærmeste Frænder. Det har noget ganske





Behageligt, thi det nøie Forhold og Nyhedens Interesse udøve paa eengang deres Magt. Augustas Elskværdighed, hendes Skjønhed, Alting hos hende indtog mig. Den gamle Onkel Polonius' Yndest smigrede mig, og jeg kunde aldrig blive kjed af at høre paa de lange Historier, hvormed den gamle Mariane, der (som du maaskee erindrer) har tjent mine Forældre, udbredte sig om min Moder, om hendes sidste Sygdom, om hvorledes du da kom til hende, og tog mig med dig, da hun var død. Hele Timer tilbragte jeg i Børnenes Værelse hos hende og den lille Isidore. Dette af sine Forældre forladte, deilige Barn var strax min Yndling, og gjengjældte min Kjærlighed med en sød Hengivenhed. Jeg hentede hende hver Morgen op til mig, og beholdt hende, saalænge jeg kunde. Naar hun hørte min Stemme paa Trappen, kom hun strax løbende, og længtes naar hun ikke saae mig.

I de mange Selskaber, hvori vi kom, opvakte ogsaa jeg Nyhedens Interesse, og blev Gjenstanden for en Hyldest, som jeg naturligviis tilskrev denne Omstændighed; men dog vil jeg ærligen bekjende, at den fomøiede, ja vel stundom endogsaa berusede mig. Men snart tabte denne forfængelige Glæde sit Værd, da jeg opdagede den Virkning, som alt Dette gjorde paa min Søsters Sind. Jeg kunde ikke tvivle paa, at Augusta i mig saae en Medbeilerinde, der fraranede hende det høieste Gode, og denne Tanke nedslog al min Munterhed. Hun behandlede mig paa slige ulykkelige Dage med en Kulde, en Bitterhed, der gik mig som Dolkestik igjennem Sjælen. Ofte trak saadanne Skyer op, uden at jeg veed nogen Grund; ligesaa pludselig forsvandt de, jeg veed ikke hvorledes, og afvexlede med den klareste Himmel. Den fornemste Anledning til disse Scener var især Laertes1, (som1. Med dette Navn betegner jeg Lieutenanteas Fætter.Redacteuren.









allerede er dig bekjendt af mine Breve, saavel som af de Andres), og denne Anstødssteen var saa meget vanskeligere at undvige, som vi næsten daglig saae ham, deels her hjemme, deels hos Tante Polonius, og han desuden i hele vort Bekjendtskab var Den, med hvem jeg helst vilde underholde mig. Hans uudtømmelige Vittighed, hans muntre Lune, hans fine Sæder gjorde ham til Sjælen i vore Cirkler. Han hyldede altid Augustas Skjønhed og Yndighed, forstod og fremhævede stedse hendes Fortrin; desuagtet veed jeg ikke, hvorledes det gik til, men i den senere Tid gik aldrig nogen Sammenkomst tilende, uden at de Begge med kjendeiig ondt Lune vexlede de bittreste Sarcasmer med hinanden.

I Tante Polonius' Selskaber var der som oftest meget morsomt. Man dandsede, man musicerede, man legte Pantomimelege, man fremstillede saakaldte levende Malerier; og det kunde man altid forudsige, at naar Augusta eller Laertes havde Deel i disse Morskaber, vare de smagfulde, ellers ikke. Fastelavnsmandag faldt man paa, at inden Dandsen begyndte, skulde alle Damerne, saa godt det kunde lade sig gjøre, udklæde sig som mythologiske Personer. Tilfældigviis bar Augusta en blaa, jeg derimod en rød Kjole; hun blev derfor udvalgt til Luna, jeg til Aurora. Hun blev indhyllet i et stort, hvidt Slør, en Maane glimrede i hendes mørke Haar; hun var deilig saaledes. Mig derimod fandt de unge Piger Lyst til at udstaffere paa en egen Maade. De bandt mig blonde Lokker paa Panden, draperede mit Hoved med et rødt Shawl, og da de fandt, at min Ansigtsfarve saalidt som mit Haar passede til Aurora, kom den lille Lydia med en Sminkekrukke, og malede mig en høirød Rose i hver Kind. Nu gik det med Triumfskrig ind i Salen, hvor den største Glæde var den, at Ingen ved første Øiekast gjenkjendte enten mig eller Lydia, der paa en lignende Maade var bleven omskabt til Amor. Laertes nænnede sig og sagde til Augusta: "Skjønne Luna! hvo maatte ikke ønske at være Endymion?"





- "OmDeønsker Det", svarede hun, "da maatte det vel være for at blive bortført, som han, af den unge Aurora." - "Ja", sagde han, "hvo vilde ikke følge den unge Aurora, om man ogsaa vidste, at Veien gik lige ned til Proserpinas Rige!" og med disse Ord greb han min Haand, for at føre mig til Dandsen, som i det Samme begyndte. Midt i denne kom Tante Polonius med en vred Mine, trak i Laertes, og sagde ham Noget, som han ikke lod til at bryde sig om; men lidt efter greb hun mig i Armen, som man griber en Fugl i Vingen, og sagde: "Din Søster er bleven syg, og er gaaet bort; jeg synes, at det var bedst og passeligst, at du gik op til hende." Og hermed greb hun Laertes under Armen og førte ham ud af Dandsen som en Stormvind. Jeg fløi ind i et andet Værelse, skyndte mig at afkaste mine laante Fjer, og som jeg vilde ile ud af Døren, kom Laertes og bød mig Armen for at følge mig op, og erkyndige sig om Augustas Befindende. Da vi kom op ad Trappen, standsede han og sagde: "I den Tvekamp, jeg nu nylig bestod med Fru Polonius, og hvori jeg naturligviis blev fældet, erobrede jeg dog to Nyheder, som jeg troer at burde forud underrette Dem om: Den tykke Justitsraad Marcellus har alvorlige Hensigter Dem angaaende, og den unge Grev Guildenstem har i denne Formiddag været hos Deres Onkel og aabenbaret ham sin ædelmodige Beslutning at gjøre Dem til Grevinde, hvorfor De nok kan begribe, at Deres Familie er ham taknemmelig." - "Herre Gud!" raabte jeg, "man hører Intet, uden Det som er ondt."

- Laertes trykkede min Arm til sig, og udbrød med et hjerteligt Udtryk, som jeg aldrig tilforn havde mærket hos ham: "Rene, hvide Lilie! Ved Gud! Du er for god til at leve i denne forpestede Luft." - Men i samme Øieblik var det, som om han skammede sig ved den dybere Følelse, han havde yttret, og leende tilføiede han: "Ja min smukke Frøken, De seer selv, De anretter enfyrgterltg Ildebrand i vor allernaadigste Residensstad'' -Seer du, det er Noget





som har mishaget mig hos Laertes, og gjort hans Væsen fremmed for mig: denne besynderlige Blanding af Spøg og Alvor, hvorved det ene flyder sammen med det andet, denne, som mig synes, umandige Skamfuldhed for at være sine Følelser bekjendt, naar de ere af en høiere Natur end det daglige Livs, varmere end den fornemme Tones uforanderlige Temperatur, og ikke saa farveløse soni den Tid vi leve I. Man siger, at vi Fruentimmer ikke have Sands for Ironie, og mig synes, at det ligger i vor qvindelige Natur. Ironie er en Phantasmagorie som ængster os; vi frygte, at der bag dette formastelige Spøg kunde fremkomme et virkeligt Gjenfærd og spøge for Alvor.

Da jeg kom ind til Augusta, laae hun i Krampe, og talede vildt. Jeg havde aldrig før seet hende i denne Tilstand, og i den inderligste Sjæleangst tilbragte jeg den største Deel af Natten hos hende. Jeg gik bedrøvet tilsengs, en hæftig Længsel efterdig, ea utaalelig Følelse af at staae forladt og uden Støtte i Verden betog mig meer end nogensinde.

Næste Morgen hørte jeg til min Beroligelse, at min Søster var opstaaet og befandt sig bedre. Derpaa kom Onkel og Tante Polonius begge op til mig paa mit Værelse, og talede af Hjertensgrund den unge Greves Sag. Ting, af denne Natur kunde jo naturligviis ikke ængste mig synderlig. Ingen kunde bortgive min Haand udendu, og jeg vidste hvad jeg i saa Henseende havde at stole paa; imidlertid blev mit forstemte Sind end tungere derved. Med Frygt og Bævelse gik jeg nu ned til Augusta, og blev behageligt overrasket ved at see hende siddende ved sit Vindue, nydelig klædt, frisk som en Rose og i et Lune af samme Farve. Hun tog venlig imod mig, takkede mig for den Omsorg, jeg forrige Nat havde viist hende, gjorde sig lystig over den unge Greve og hans Ambassadeurer, og efter at have fortalt mig om nogle Besøg, hun havde havt samme Formiddag, og som syntes at have opmuntret hende, tilføiede hun: "Dernæst er der hændet





mig Noget, som jeg ikke i mange Aar har oplevet: Osrick har været I saa godt Humeur, at han af sig selv er kommen og har leveret mig mine Husholdningspenge, ja meer end de sædvanlige, med det Ønske, at jeg saa ziirligt og saa artigt som muligt vilde modtage Hr. Horatio, om hvem du vist har hørt ham tale. Denne Herre skal nemlig iaftes være ankommen til Byen, og Osrick vil bestræbe sig for at faae ham her hjem iaften." - "Kjender du denne Horatio?" spurgte jeg. - "Nei", svarede hun: "han har i mange Aar været udenlands. Jeg veed blot, at han har elsket Osricks Fader meget høit, at han kalder Denne sin Ungdoms Velgjører, og derfor stedse har faderlig sørget for Sønnen. Det er ham, som har etableret os, da vi bleve gifte, og Osrick skylder ham overordenlig Meget". - "Det glæder mig", sagde jeg, "at min Svoger kan nære en saa varm Hengivenhed." - "Ak!" svarede hun: "sagtens er denne Horatio ham kjærere end nogen Anden; imidlertid bestaaer hans største Glæde over hans Komme dog vist i det Haab, at denne Mand skal betale hans Gjæld, hvilket jeg ogsaa vist troer, han gjør, saavidt jeg kan bedømme hans Sindelag."

Om Aftenen indfandt den onde Genius sig igjen i vor Kreds. Laertes og den gamle Bernard vare her, Tante Pølonius kom ogsaa herop, og nu begyndte mellem hende og Augusta det gamle forhadte Spil af nærgaaende Spydigheder. I bestandige Fiendtligheder, som dog aldrig udbryde til aabenbar Krig, men stedse gaae under Venskabs og Slægtskabs Rag, skyder Tante Polonius med Kanoner, Augusta derimod med forgiftede Pile. Mangen Kanonkugle streifede mig nær forbi, og Laertes maatte udholde baade Bombe- og Pilekast. Han gik forstemt op og ned ad Gulvet. Conversationen var i det Hele søvnig og slæbende. En af de Ting, der altid havde været mig ubehagelige i min Svogers Huus, var den Mangel paa høflig Opmærksomhed, som Alle - Augusta iberegnet - viste den gamle Bernard. Han er jo rigtignok





noget eensidig, maaskee i visse Ting lidt pedantisk, men hans Ulykker, hans Alder, hans mange agtværdige og elskværdige Sider vil altid gjøre ham i mine Øine til en Gjenstand for Agtelse og Venskab. Han forstaaer nogenledes hvad man taler paa Dansk, men det generer ham meget at udtrykke sig i vort Sprog. Tante Polonius forstaaer ikke Fransk, og Conversationen blev hiin Aften, som sædvanlig, ført paa Dansk, uden Hensyn paa Bernard, hvilket forøgede min Forlegenhed. Jeg pleier gjeme at sætte mig hen til ham, og begynde en stille Samtale, som han altid veed at underholde med den hans Nation egne, beundringsværdige Lethed. Denne Aften vilde Dette heller ikke lykkes. Efter en lang Pause sagde Laertes: "Veed De, Fru Osrick, at Horatio er kommen hertil?" - "Ja", svarede hun, "det er muligt, at han kommer her iaften." - "Isaafald", sagde Tante Polonius, "vil jeg ikke gaae ned endnu, thi jeg vilde ogsaa gjerne see denne gamle Herre." -"Gamle Herre!"udbrød Laertes: "det vil De nok ikke sige imorgen, Fru Polonius, ifald han ellers kommer her iaften. Jeg har seet ham imiddags. Det er en mærkværdig Mand, der ikke blot har været Vidne til, men ogsaa taget virksom Deel i vor Tids vigtigste Begivenheder, og hans Udseende udtrykker ganske den Idee, jeg har gjort mig om ham." - Den stakkels Bernard blev forvirret ved disse Ord, han saae paa sit Uhr, og syntes uvis, om han skulde gaae eller blive. - I det Samme gik Døren op, og min Svoger traadte ind med en høi, stor Mand, i hvem Enhver, efter Laertes' korte Beskrivelse, maatte gjenkjende Horatio. Hans kongelige Anstand, hans ædle, noget skarpe Træk, hans sorte, krusede Haar om den høie, hvide Pande, hans sorte Dragt med en Orden paa Brystet, den tause, beskedne Alvorlighed, hvormed han hilsede de Tilstedeværende, satte os Alle pludselig ind i en ny Verden. Han nærmede sig til Augusta, bøiede sig ærbødigt for hende, sagde hende nogle faa forbindtlige Ord, og bad hende til Velkomst tillade ham





at kysse hendes Haand. Den første Klang af hans Stemme gjenlød I mit Inderste; jeg tænkte paa, at der er Noget i Musiken, som man kalder sympathetiske Toner. Han var strax som bekjendt Imellem os, og forstod den Kunst at oplive Samtalen med samme Lethed som Hr. Bernard. - Tante Polonius gik ned, og vi Andre traadte ind i Spisestuen, hvor Augustas Skjønhedssands ret i denne Aften overgik sig selv. De klare Krystalskaaler, som indesluttede de smaa Retter og de skjønne Frugter, det smagfulde Theebord, den Vellugt, som var udbredt over Værelset, den smukke Oplysning, Alting aandede noget Festligt uden overdaadig Pragt. Conversationen var paa eengang hjertelig og spillende af Vittighed og Lune, Enhver syntes at føle sig i en lykkelig og oprømt Stemning. Paa en saadan Aften, i en saadan lille udsøgt Cirkel, skulde du see Augusta, for ret at føle hendes Elskværdighed. Saasnart Horatio bemærkede, at der var en Udlænding tilstede, udtrykkede han sig strax i Dennes Sprog, hvilket heller ikke i mindste Maade forstyrrede Samtalen. Min Svoger og Laertes kunde ikke modstaae deres Lyst til at dreie Conversationen hen paa de vigtige Begivenheder, som Horatio havde bivaanet, og han tilfredsstillede deres Nysgjerrighed med den livligste Fremstilling af Personer og Tildragelser, uden at tale meget om sig selv; og jeg kunde ikke undlade at beundre den fine Tact, hvormed han vidste at gjætte og skaane den stakkels Bemards Følelser ved denne Anledning, og at formilde Det der kunde saare ham, idet han udbredte sig i Lovtaler over de Franskes Tapperhed, en Gjenstand der syntes at henrykke deres gamle Landsmand. Ved en Yttring af Denne tog han Anledning til at sige til ham: "At man i Ulykken ikke skal forlade Den, man fulgte i Lykken, er en Grundsætning, som Ingen bestrider, men Faa kun følge. Baade De og jeg have været trofaste; det er Hovedsagen; Resten er kun tilfældige Omstændigheder." - Jeg saae, hvor godt det gjorde den gamle Mand at





blive behandlet med saadan Høiagtelse; og han talte i denne formeente Modstanders Nærværelse om sit Liv og sine Meninger med en Frihed og en Aabenhjertighed, som han aldrig brugte med sine saakaldte Venner. - Jeg sad saaledes, at jeg temmelig ubemærket kunde betragte Horatio. Hans kraftfulde Skikkelse var ganske ungdommelig, hans Ansigt ædelt og skjønt, men naar han var alvorlig, saae man nok, at han ikke var ung, at Kummer, Fare og Besværlighed havde efterladt Spor i hans Ansigtstræk, og med deres kolde Hænder berørt hans Isse, saa et og andet Sølvhaar glimrede mellem hans sorte Lokker. Men naar han talede, foryngede han sig ganske, hans Physionomie blev yderst levende og bevægeligt, alle Følelser malede sig derpaa, hans dunkle Øine lyste som Stjerner, hans hvide Tænder skinnede som Snee, og en særegen Gratie spillede om hans Mund og ledsagede alle hans Bevægelser. Jeg var denne Aften en stum Person; dog vidste han, jeg veed ikke hvorledes, at vise mig, at jeg ikke var ubemærket af ham. Min Svoger sagde: "Nu beholde vi Dem dog iblandt os?" - "Ja", svarede han, "min Hensigt er at ende min stormfulde Dag med en stille Aften i mit Fædreland. Ak, jeg forsikkrer Dem, det har i mangt et Øieblik været mig en kjær Tanke, at jeg endnu eiede en lille Plet Jord i Danmark, og at min gode Skjæbne havde bevaret mig den gamle Ven, jeg har paa mit Gods, uden hvis kloge Bestyrelse deraf jeg ikke kunde beholdt det under saa lang en Fraværelse. Jeg agter ogsaa nu at anvende Alt hvad jeg har tilbage af Kræfter og Formue paa at forbedre og forskjønne det, uden derfor ganske at forlade Kjøbenhavn, som jeg seer igjen med en Glæde, jeg ikke kan beskrive." - Disse Ord opmuntrede os Alle, min Svoger greb sit Glas og raabte: "Nu saa ville vi ogsaa klinke paa et langt og lykkeligt Samliv." Horatio klinkede først med Augusta og Osrick, og rakte derpaa sit Glas hen mod mig med en Udtryk, hvis Elskværdighed jeg ikke kan beskrive;





og saaledes endte denne skjønne Aften, som jeg maaskee altfor vidtløftigt har beskrevet, giemmende, at den ikke kan have den Betydning for Nogen som for mig1.

En god Tid fulgte nu, en langt bedre Tone korn i vort Huus med Horatio, hvis Besøg stedse bleve hyppigere og tilsidst daglige. Min Svogers Ærbødighed for ham havde den gode Virkning, at vi i hans Nærværelse bleve forskaanede for den Mangel paa Agtelse, hvormed han ellers omgikkes sine Nærmeste, og hans mindre fortrædelige Lune1 Allerede i Søndags modtog jeg et Brev fra Herr Polonius, under samme Dags Dato, med Begjæring at standse Indrykkelsen af Claras Skriftemaal, da han, som han siger, i Overilelse havde sendt mig dette Manuscript, hvis Indhold han ikke nøle erindrede, da han ellers ikke vilde have ladet det offentliggjøre. Men ved Modtagelsen af hans Skrivelse var allerede det forrige Nummer af dette Blad, med det deri indeholdte andet Stykke af Manuscriptet, trykt, og Tingen kunde følgelig ikke forandres. Siden den Tid har han flere Gange ladet mig true med lovlig Tiltale; men da han under disse Omstændigheder neppe vil kunne udrette Stort paa Rettens Vei, saa tager jeg ikke i Betænkning at opfylde den stiltiende Forpligtelse til mine Læsere, at give dem heelt og holdent, hvad de have faaet Begyndelsen af. Denne Artikel vil altsaa blive fortsat og sluttet, tiltrods for Herr Polonius' forandrede Villie, saa meget mere, som Herr Laertes i samme Anledning har skrevet mig til, med Begjæring om ikke at bryde mig om Herr Polonius' Tradsler. Han skriver, at Herr Polonius rigtig nok har forløbet sig ved at lade Claras Brev indrykke, men at han sandsynligviis er kommen til bedre Besindelse, da hans Kone, som var reist paa Landet med Lydia, for at sætte hende i Huset hos en Præst, nu i disse Dage er kommen tilbage. Fremdeles mener Laertes, at da han selv spiller en Rolle i den i Claras Brev indeholdte Fortælling, og allerede flere Gange er nævnet deri, saa fordrer Billigheden, at det Hele bekjendtgjøres, for at Ingen skal træ, at han staaer deri paa en vanærende Maade, hvortil man kunde troe sig beføiet ifølge Herr Polonius' egne Yttringer i sit Brev af 16 Januar.

Den16 Februar 1827.Redacteuren.









viste tydelig, at hiint Haab til Horatio, som Augusta omtalte, ikke havde været forgjæves. Ogsaa Augusta bestræbte sig for at bevare den Agtelse, han viste hende. Han tog Deel i alle vore smaa Sorger og Glæder, og i hele vor Cirkel var der Ingen, fra den gamle Onkel Polonius til det mindste Barn, der jo savnede ham, naar han ikke var iblandt os. I denne gode Tid var det ogsaa, at den lille Sophie blev tagen fra Ammen og overladt til Marianes Pleie, og heraf benyttede jeg mig til at faae det Ønske opfyldt, at den lille Isidore ganske maatte overlades mig. Den Dag, da hendes lille Seng og øvrige smaa Effecter bleve flyttede op paa mine Værelser, var en Festdag baade for hende og mig. Det var mig en stor Glæde at beskjæftige mig med hende, og naar jeg maatte forlade hende, kunde jeg uden Frygt overlade hende til Stuepigen, den Stine, om hvis Godhed for mig jeg engang fortalte dig.

I det Foraar, som imidlertid nærmede sig, tildrog der sig en ubetydelig Tildragelse, der var betydelig i mit Hjertes Historie. I een Ting udøvede den store Verden sin berusende Magt aldeles over mig: Naar jeg saae Skuespil eller hørte Musik, gjorde Dette en saa hæftig Virkning paa mit til alt Sligt uvante Sind, at jeg tabte alt Herredømme over mig selv, og ganske lod mig henrive af Illusionen. Ofte naar jeg hørte en Symphonie udføres af det herværende herlige Orchester, henrykte det mig til en saadan Grad, at jeg maatte græde, til Forundring for alle Dem der sad mig nærmest. Ved Skuespillet græd og loe jeg saa hæftig, at jeg undertiden forstyrrede min Omgivelse, især da min Graad og Latter ikke altid stemte med deres; men var jeg, i en skjøn Tragedie, som for Exempel i Axel og Valborg, Vidne til en ædel Helts Død, blev jeg saa betagen af Sorg og Rædsel, at jeg, for ikke at see det afgjørende Stød, bøiede mig ned bag Augusta, der ikke kunde bare sig for at lee ad mig, og derved forargede hele Logen. Denne min Taabelighed var en rig





Kilde til Spøg og Satire i vor Cirkel, og ved saadanne Leiligheder var det blevet en Talemaade: atLandsbyfrøkenenhavde været paa Comedie. Nu hændte det sig, at jeg med Augusta, Tante Polonius, Laertes, Horatio og Flere var paa en Concert i Kirken, hvor man opførte en Passionsmusik af Weyse. Vi havde taget Pladser i en indelukket Stol oppe i Kirken. Jeg satte mig bag de andre Damer i en Krog nær ved Døren, for ganske ubemærket og uforstyrret at kunne overlade mig til den Nydelse, som ventede mig. Jeg havde aldrig før hørt et Orchester i Kirken, og Intet kan udtrykke mine Følelser, da de høitidelige Toner gjenløde fra de høie Hvælvinger. Gid du kunde høre dette Mesterværk af religiøs Begeistring! Beskrives kan det ikke, mindst af mig. Kun saa Meget maa jeg fortælle Dig, at hvor Texten (som er af Thaarup) omtaler Jesu Død, det Oprør, hvormed Naturen reiste sig ved Synet af Menneskenes Grumhed, der har Weyse saaledes vidst at gribe det Høie og tillige Skrækkelige i dette gyselige Øieblik, at man troer at høre Stormen hvine, Jorden skjælve i sin Grundvold, Forhænget i Templet revne, de Døde komme frem af Gravene, og at denne Rædsel, denne uendelige Smerte er fremstillet i Musiken med en saadan Skjønhed, at det synes mig tilgiveligt, at man lader sig henrive, saaledes som jeg gjorde, thi jeg glemte aldeles Alt hvad der omgav mig; og greben af den Forestilling, at Hvælvingen over mig styrtede sammen, at Kirkens hvide Marmorbilleder bleve levende, foer jeg ud af Døren og hen til Nedgangen fra Pulpituret, uden at jeg selv veed, om jeg vilde gaae ud af Kirken eller ikke. Men ligesom jeg satte Foden paa Trappen, stilledes Uveiret i Musiken, himmelske Toner lode sig høre, det var som om Straaler af Opstandelsens Morgenrøde gjennembrøde Dødens Nat. Jeg sank ned paa Trappetrinene, ligesom opløst i salige Taarer, og uden at bemærke, at baade Laertes og Horatio vare fulgt efter mig, og stode bag ved mig. Laertes kunde ikke afholde sig





fra at lee; men Horatio greb taus og venlig min Haand, løftede mig op, fulgte mig ind til min Plads i Stolen, satte sig ved min Side, og beholdt min Haand i sin. Han bøiede sit Ansigt imod mig, vore Øine mødtes, og - jeg kan ikke forklare det - det var som om vore Sjæle smeltede sammen; jeg syntes, jeg saae i dette Øieblik, at han elskede mig, og under disse hellige Hvælvinger, omsvævet af disse salige Toner, sagde jeg mig første Gang: "jeg elsker ham," og mit hele Væsen istemte den Jubel, som nu lød igjennem Kirken. - Da vi kom hjem, bestormede man mig fra alle Kanter med Epigrammer overLandsbyfrøkenen, der iaften havde overgaaet sig selv. Jeg følte, at jeg fortjente alt Dette, og blev meget skamfuld. Men Horatio stod frem til mit Forsvar, og sagde: "Jeg mener, at Frøken Claras Opførsel ikke har beviist Andet, end at hendes Indbildningskraft og Følelse ere fuldkommen friske og levende, medens vore ere sløvede af Vanen og af Verden. I Sandhed! dersom Weyse havde mange saadanne Tilhørere, da skulde man ikke længere sige, at denne store Kunstner stod saa høit over sin Tidsalder, at hans Toner ikke kunde naae ned til den." - Hvor følte jeg mig tryg bag denne Ridders Skjold! hvor hævede jeg mig som den svage Vedbend, der slynger sig om det stærke Træ! Al Følelse af at være ene og forladt, forsvandt for en ubeskrivelig Ro og Sikkerhed. - Min Kjærlighed lignede i dette lykkelige Foraar de uskyldige Blomster, som denne Aarstid udklækker: de dufte sødt, deres Farver ere svage, de ere uden Torne. Jeg følte mig saa rolig, jeg behøvede Intet til min Lykke uden at see ham, at elske ham; jeg forlangte neppe, at han skulde nære lignende Følelser for mig.

Da Sommeren kom, gjorde Horatio undertiden smaa Reiser til sit Gods, men kom næsten altid tilbage, førend vi ventede ham, og da tilbragte han næsten alle Aftener i vort Huus, og ofte med Augusta og mig alene, thi min Svoger gik igjen sin vante Gang i Klubben, og vor øvrige Cirkel





havde Sommeren adspredet; kun Bernard blev os tro, og ogsaa Laertes vendte ofte tilbage til Byen og os. Naar Veiret tillod det, bragte Horatio sædvanlig en Vogn med, og indbød os til smaa Lysttoure i de skjønne Egne, som i en lille Frastand omgive Kjøbenhavn. Undertiden gjorde En af de omtalte Huusvenner os Selskab, undertiden vare vi ene med Horatio. Var Veiret slet, bragte han os Musik og Bøger, og læste høit for os med sin skjønne, udtryksfulde Stemme. Næsten hver Morgen sendte han os de smukkeste Blomster; og kort sagt, der var ingen Opmærksomhed, ingen Deeltagelse, hvormed han jo søgte at forsøde vort Liv; og ikke blot ti os to Søstre, nei til Alt, hvad som nærmede sig ham, udstrakte sig hans varme Hjertes Stræben efter at trøste og glæde, og med en beundringsværdig Tact forstod han at gjætte hvad der meest kuede behage Enhver. Iblandt de daglige Beviser paa dette Træk i hans Characteer vil jeg blot anføre eet:

Dagen før Sanct-Hans-Dag kom vi hændelsesviis til at omtale, at denne Fest ogsaa var Bernards Navnedag, da han hed Jean-Baptiste, og jeg kunde ikke undlade at bemærke, at der blandt de Mange, som helligholdt denne Dag, vel neppe var Nogen i Verden, der tænkte paa, at det var denne gode gamle Mandsjour de fète, vel ikke engang han selv. - Horatio sad længe i Tanker, med Eet udbrød han: "Dersom jeg turde, Fru Osrick, saa vilde jeg gjerne foreslaae Dem en lille Handel. De har ofte rost den Smaragd, jeg bærer i denne Brystnaal. Det kunde ret fornøie mig, dersom De vilde bytte den med mig, mod det Par forgyldte Theekopper, De eier af gammeldags Porcelain." - "De spøger," raabte Augusta: "De gamle Kopper mod saadan en deilig Steen!" - "Jeg vilde ikke engang vove at foreslaae dette Bytte," svarede han, "dersom De ikke eiede mangen anden Erindring af Deres Moder; thi det har jo fra hendes Barndom af været hendes Mundkopper; og saae De ikke, med hvilken veemodig





Henrykkelse den gamle Bernard gjenkjendte og betragtede dem., da de forleden Dag hændelsesviis stode paa Bordet?" - Augusta indgik Handelen, og Horatio tilføiede: "Men endnu een Godhed maa De vise mig: Bernard boer jo ganske nær ved Dem; De selv og Frøken Clara maae imorgen tidlig bringe ham denne Gave som en Foræring fra dem Begge, at den gamle Mand maa begynde sit nye Aar med et kjært Minde om sin trofaste Kj ærlighed og sine Veninders Opmærksomhed."

Det var en rørende Scene for mig, da vi næste Morgen udførte Horatios Ønske. Den gamle Bernards Forandring over vort Besøg, hans Henrykkelse over vor Foræring, hans simple Bolig, hvis eneste Prydelse var to Silhouetter af dig og min Moder, omgivne med smaa Krandse af Evighedsblomster - alt Dette bevægede mig dybt. Han gjorde os selv opmærksomme paa disse Skygger af vore egne Nærmeste, og udbrød i begeistrede Lovtaler, hvori han anvendte paa eder Begge et Vers af en ældgammel Vise, og sagde om min Moder (men det kan ikke gives uden paa Fransk): ,,Elle avoit toute la beauté que fit regner Fontange, et votre tante avoit tout l'esprit qui fit briller Coulange, et toutes deux elles étoient comme Conti, des grâces le modèle"1Augusta loe, da vi kom udenfor, og kaldte migLandsbyfrøkenen, thi det var gaaet som paa Comedien: at Taareme vare komne mig i Øinene over Ting, som ikke i sig selv syntes rørende.

Jeg har fortalt dig om den landlige Fest, hvormed Horatio heEigholdt Augustas Fødselsdag, og som Laertes1 Det er denne Vise, som Herr ProfessorRahbekhar anført i sin Undersøgelse om Vaudevillen (Nyt Aftenblad for 1826 Nr, 8), idet han, efter den franske Encyclopædie siger, "at Vaudevillen ikke altid overlader sig til en gøglende Glæde, men har undertiden ligesaamegen Fiinhed, som en øm Sang." Til Beviis anføres netop den omtalte Vise, som blev meget sungen ved Ludvig den 14des Hof, og "som Anacreon" - hedder det - "kunde vedkjende sig at være Forfatter af." Den lyder ikke ganske som Bernard citerer den, men saaledes:



Si j'avois la vivacité

Qui ilt briller Coulange

Si j'avois toute la beauté

Qui fit regner Fontange,

Ou si j'étois, comme Conti,

Des gråces le modéle,

Tout cela seroit pour Créqui,

Dût-il-m'être infidèle.

Redacteuren.









medrette kaldte enSommerdags-Drøm, noget saa Fortryllende var der udbredt over den. Men hvad jeg ikke troer at have fortalt dig, er følgende Omstændighed: Da Horatio om Formiddagen kom for at hente os, nærmede han sig til Augusta med et Udtryk af Undseelse og Forlegenhed; han rødmede endogsaa, idet han overrakte hende en ganske simpel Brevtaske, og sagde: "Det er Dem vistnok bekjendt, at jeg har havt den Ære at staae i mangen Forbindelse med Deres afdøde Svigerfader; ogsaa vore Pengesager have været indviklede i hverandre. Ved at gjennemgaae nogle Papirer, har jeg fundet, at jeg endnu skyldte Deres Mand en lille Sum, og denne har jeg anvendt paa den Maade, som jeg mener, er ham behageligst; jeg har nemlig fundet Leiiighed til i Deres Navn at sætte den paa en fordeelagtig Maade paa Livrente, og leverer Dem her de dertil hørende Papirer, idet jeg beder Dem ikke at forestille Dem, at Dette er en Gave framinHaand, men at ansee det som en Erindring af Deres Svigerfader, der visselig, om han levede, vilde opbyde Alt for at helligholde en saadan Datters Fødselsdag." - Dette var i Sandhed en Velgjerning mod Augusta, thi hvorvel denne Livrente ikke er meget betydelig, er den dog meer end tilstrækkelig til hendes og Børnenes første Fornødenheder, og derved bliver hendes huuslige Stilling langt bedre. Min





Svoger sagde siden: "Nei, Horatio er dog anderledes end alle andre Mennesker! Han siger, han er mig en Sum skyldig! Gud bevares! Som en Fader har han handlet imod mig og Mine, og det er saameget ræsværdigere, som han slet ikke mere eier nogen ualmindelig Formue. Han er ikke nær saa rig som Onkel Polonius, der mister sin Nattero, naar han maa vente otte Bage paa et halvt Aars Huusleie."

Mod Enden af denne skjønne Sommer hændte det sig, at Augusta og jeg vare med Horatio kjørt ud til Sorgenfri, og i disse mine Yndlingsegne satte vi os, i Nærheden af Brede, paa en Høi, ved hvis Fod der paa den ene Side vare Kornmarker, gjennem hvilke der slyngede sig en Sti, som tabte sig i det høie Korn og mellem de i Baggranden liggende Huse. Solen var nær sin Nedgang. Vi sad alle Tre tause. Endelig vendte Horatio sig til Augusta, og sagde: "De har flere Gange spurgt mig, min Frue, om Grunden til, at jeg var bleven en stakkels eensom Fugl. Dette Sted, hvor vi sidde, denne Belysning af Aftenrøden, gjenkalder mig saa levende en Scene af mit Ungdomsliv, at jeg beder Dem om Tilladelse til at fortælle Dem samme, som et Slags Svar paa hine Spørgsmaal." Han fortalte os nu, hvorledes han som et ganske ungt Menneske havde forelsket sig i en Pige, som han havde lært at kjende et Sted paa Landet, hvor han ofte opholdt sig, hos en Præst, der fordum havde været hans Lærer; at han i lang Tid havde anseet hende som sin Forlovede, men efter hendes udtrykkelige Ønske havde holdt dette Forhold saa hemmeligt, at de aldrig saaes uden paa en Høi, hvor de om Aftenen mødtes. Engang, efter lang Fraværelse, kom han som sædvanlig til Stævnemødet, og fandt allerede sin Elskede siddende der med forgrædte Øine. Hun aabenbarede ham nu, at hun i flere Aar havde været hemmelig forlovet med en ung Mand, der havde været udenlands i den Tid hun havde lært at kjende og elske Horatio, for hvem hun havde været svag og letsindig nok til at skjule sin ældre





Forbindelse; at denne Brudgom nu var kommen tilbage, og om faa Dage skulde blive hendes Ægtemand. Hun besvor Horatio, ikke at forstyrre hendes allerede halv tabte Rolighed med at ville see hende oftere, men at sige hende det sidste Farvel, og lade hende gaae bort, uden at følge hende. Han gjorde som hun vilde; han blev paa Høien, og saae hende gaae ad Stien i Kornet, og forsvinde efterhaanden i dette. "Jeg saae," sagde han, "hvorledes hun gik dybere og dybere ned i Huulveien; engang imellem skimtede jeg hendes hvide Kjole i Aftenrødens Glands, jeg syntes at see hendes blaa Livbaand svæve bevæget af Vinden, og ligesom vinke mig. Tilsidst forsvandt hun i Kornet, og mine Øine saae hende aldrig mere." - Efter en lille Pause tog han atter Ordet og sagde: "Jeg har egenlig altid vidst, og føler det nu meer end nogensinde, at denne min Ungdoms-Kjærlighed var uendelig langt under det Ideal af qvindelig Fuldkommenhed, som nu foresvæver mig; imidlertid har dog dette Eventyr havt stor Indflydelse paa mit Livs Skjæbne, da jeg i min første Sorg derover søgte og fandt Leilighed til at styrte mig i Begivenhedernes Strøm, der snart rev mig med sig, og førte mig langt fra mine Huusguder." - Augusta spurgte: "De anseer Dem da nu for sikker mod Amors Pile? Kan De maaskee, som Achilles, kun saares i Hælen, det vil sige, af den forsvundne Tid?" - "Hvilken bespottelig Tanke," svarede han, "at formode Sligt i saa skjøn en Nærværelse! Ak nei, min smukke Veninde! for Amors Pile er mit Bryst uden Bedækning, men hans Bind kan man ikke bære i sit 49de Aar. Den, jeg nu skulde elske, maatte jeg tilbede; Fornuft, Hjerte, Phantasie, alle mine Sjæleevner maatte forene sig i denne ene Følelse; Illusion kunde ikke mere finde Sted. Og hvor turde jeg haabe, at et saadant Indbegreb af al Elskværdighed skulde kunne elske mig igjen? Og kun for at elske og være elsket vilde jeg knytte et Baand, hvis nye og uvante Pligter kun i dette Tilfælde kunde være mig kjære og hellige.





Man taler saa meget om den Forpligtelse, der paaligger ethvert Menneske, at forsørge en Familie, og om den Lyksalighed at være Fader. Det forekommer mig som tomme Ord, thi Den, der har Hjerte og Evne dertil, vil altid finde Familier og Børn, hvis Fader han kan være, og det er jeg vis paa, at jeg med langt større Kjærlighed vilde hænge ved et fremmed Barn, jeg selv havde valgt mig, end ved et eget, hvis Moder jeg ikke havde elsket." - Hvor megen Forstand der end udiyste af disse Yttringer, saa gik de dog som Dolkestik gjennem mit arme Hjerte, og gjorde med Eet Ende paa den paradisiske Ro, hvori min Kjærlighed hidtil havde levet. Jeg forstummede ganske, og svarede, paa de Andres Spørgsmaal, at jeg befandt mig ilde, hvilket jeg i Sandhed ogsaa gjorde. Jeg kunde ikke sove om Natten, jeg var falden fra min Himmel ned i Lidenskabernes Afgrund. "Han elsker mig ikke," sagde jeg med tusinde Taarer: "og hvor kunde jeg være daarlig, forfængelig nok, til noget Øieblik at fatte den Tanke, at en saadan Mand var istand til at elske en ubetydelig Landsbypige?" Jeg var vred paa det Ideal, han havde omtalt og kaldt etIndbegreb af cd Elskværdighed; jeg misundte den Ulykkelige, der paa Høien havde sagt ham sit Farvel, og som hans Øine havde fulgt, til hun forsvandt mellem Komet. - Du maa ellers ikke tænke, at denne slette Stemning var blivende hos mig, nei den afløstes af lysere Dage og Timer; undertiden foresvævede mig dog en Anelse om at være elsket, undertiden talede min gode Engel til mig i Erindringen om dig og vort Samliv, imin, lille Isidores Yndighed. Det Aar, jeg skulde tilbringe i Kjøbenhavn, var udløbet, jeg tænkte paa min Hjemreise med min Isidore (som baade du og Augusta havde tilladt mig at tage med), da du skrev mig til, at min Søster gjerne vilde beholde mig Vinteren over, og at du heller ikke vilde, jeg endnu maatte afbryde den Underviisning i Musik og Tegning, hvorved jeg efter din Foranstaltning skulde uddanne





de Talenter, som du selv havde bibragt mig. Tilgiv, elskede Veninde! Uagtet al min Længsel efter dig, kunde jeg i mangt et Øieblik ikke undlade at glæde mig over, at jeg endnu skulde tilbringe et halvt Aar med Horatio, og du veed, jeg var heller ikke usand imod dig i mit Svar paa dit Brev.

Horatios Fødselsdag indtraf om Efteraaret. Det hændte sig, at han netop dengang var paa sit Gods, men desuagtet lode vi vor Fødselsdagsforæring bringe hen i hans Værelser her i Byen. Den bestod i en Kakkelovnsskjærm, som vi Søstre i Forening havde broderet. Osrick skrev ham til, og vi tilføiede nogle Linier i Brevet, hvori vi sagde: "at vi havde bestræbt os for at fremmane nogle Skygger af de mange Blomster, hvormed han havde forskjønnet vort Sommerliv." Han svarede os i Vers, der vare saa yndige, saa lette og velklingende, at Baggesen selv ikke skulde have skammet sig ved dem. Vi sad endnu med hans Brev i Haanden, da Laertes traadte ind. Vi lode ham læse det, og Augusta sagde: "Forundrer De Dem ikke over dette Talent hos Horatio?"

- "Nei," svarede han, "jeg har længe ventet at see denne Jupiter blive til en Svane." - "Denne Jupiter!" udbrød jeg.

- "Ja min Frøken, jeg synes, Horatio har meget tilfælleds med denne Gud, iblandt andet den Raskhed, hvormed han vinder skjønne Damers Gunst, tiltrods for de smaa Sneefiokker, som den ubarmhjertige Tid har kastet paa hans Hoved, og som han jo rigtig nok ikke har tilfælleds med Guden." - Augusta svarede: "Denne Snee - som De behager at sige - paa et saadant Hoved, der har tænkt, liidt og handlet saameget, forekommer mig som ærefulde Ar paa en Krigers Ansigt, og disse, veed De nok, have endnu aldrig bortskræmmet noget Fruentimmers Gunst." - "Bevares!" svarede han: "jeg tvivler ikke paa, at det jo er en berømmelig Snee. Maaskee er det af den, som Franskmændene vadede igjennem, da de gik over Sanct Bernhard. Disse





hvide Haar ere ligesom den saakaldte ædle Rust, der beviser Antikens Værd og Ægthed." - Han holdt endnu Brevet i Haanden. "Til hvilken af Damerne skal jeg levere denne Reliquie?" - En spøgende Strid opstod mellem min Søster og mig, om hvem af os der skulde beholde Brevet. "Maa jeg ikke," sagde Laertes, "være den Salomon, som dømmer i denne delicate Sag?" - Han aabnede Brevet og dreiede det paa alle Kanter. "Skjære det i to Dele, vilde være det Simpleste, men ikke gjøre min Viisdom synderlig Ære, - men der falder mig noget ind: Hvad, om En fik Brevet, og en Anden Seglet? Vil De behage at see! Seglet er ikke at foragte. Der staaer en Lyra, og ovenikjøbet en bevinget Lyra deri. Det er et Aftryk af den meget smukke Antik, som Horatio bærer i sin Ring. Hvem veed, om denne ikke er en Talisman, som en eller anden Bramin eller Magus har foræret ham? - Desuden kunde Dette give mig Anledning til dybsindige, philosophiske Undersøgelser. Seglet er Lyren selv, Verset dens Toner; Seglet er det Materielle, Verset det Aandelige" ... - "Vi ville spare Dem saa store Anstrengelser," sagde Augusta; "Vi takke Dem forresten for Deres gode Idee, og ville lade den blinde Lykke skifte os imellem." Vi trak Lod, Seglet tilfaldt mig, og jeg var tilfreds med min Deel. "Det er et Aftryk af den Ring, han bærer," sagde jeg til mig selv, da jeg kom op paa mit Værelse: ,,,,Hvem veed, om denne ikke er en Talisman,"sagde jo Laertes? For mig skal dette Segl være det." Jeg tog frem af mine Gjemmer den lille Guldkapsel, som hængte mellem andet Charivari i den Uhrkjæde, du engang forærte mig. Den var tom, Seglet passede ganske i den. Jeg indsluttede det deri, bandt den i en lille Snor, hængte den om min Hals, og bar den fra samme Time, men hemmelig for Alle. - Du smiler ad min Daarlighed! ja din Clara var bleven en Sværmerske. Jeg havde ikke bortgivet dette Segl for Indiens Skatte. Jeg tog det frem, klagede for det, naar jeg var bedrøvet, talede til det,





som til Horatio selv; Alt, hvad jeg skjulede for ham, betroede jeg hans Segl. Jeg anstillede Betragtninger angaaende det ubehagelige Indtryk, som Laertes' Sarcasmer over de hvide Haar havde gjort paa mit Sind. Jeg spurgte mig selv, om jeg vilde forvandle Horatio til en Yngling, hvis det stod i min Magt? Jeg følte, at jeg vilde det ikke. Nei, den klippefaste Tro, den Følelse af Beskyttelse og Forsvar, som jeg nu havde ved hans Side, den kunde jeg ikke føle uden for en saadan, i Verdens Strid og Møie prøvet Helt; og desuden kan man vel aldrig, naar man elsker ret, ønske Noget forandret hos Den, hvis hele Personlighed er som forklaret for vore Øine.

Med Vinterens Komme begyndte vore gamle Selskaber og Forlystelser. De havde enten slet ingen Tillokkelse for mig mere, eller en dobbelt magisk Fortryllelse, alt efter min egen Stemning og den vigtige Omstændighed, om Horatio var nærværende eller ikke. Nye Bekymringer indfandt sig efterhaanden. Det forekom mig, som om Augusta troede, at jeg elskede Laertes, og ganske tvertimod det Sindelag, hun ifjor lod mig bemærke, syntes det, som om hun ønskede en Forbindelse mellem os; men langt piinligere var mig den Tanke, at Horatio selv i mangt et Øieblik lod til at være af samme Mening. Den værste Anledning hertil gav Tante Polonius. Naar hun kom op til os, fortalte hun bestandig saa meget Ondt om Laertes, om hans Letsindighed, Ustadighed og altfor frie Sæder. Det slog aldrig feil, at Horatio jo tog hans Forsvar, og ved den Leilighed fæstede han altid sine Øine paa mig, og henvendte undertiden endogsaa Talen til mig. Jeg troede at gjætte hans Mening, og Dette gjorde mig saa forlegen og ulykkelig, at denne min Forvirring nødvendig maatte styrke ham i den Tanke, at Laertes nær angik mit Hjerte. Jeg sagde mig Dette selv, men min Forvirring var saa stor, at jeg ikke kunde finde Ord, som viste mit Sindelag, uden dog at fornægte den Agtelse, jeg bar for den





unge Mand, som jeg ansaae for en Ven. - Horatio blev ogsaa efter en saadan Scene ganske forstemt og adspredt. Naar derimod Tante Polonius fandt Leilighed til at see mig ene, kjælede hun for mig, og sagde: "Lille Clara er den Fornuftigste af dem Alle: hun vil gjøre som jeg, og vælge en gammelagtig Mand, der vil bære hende paa sine Hænder." - Ved disse Ord blev jeg tilmode, som naar man paa en Lysttour bliver overfalden af en Plaskregn, uden at tale om, hvor bittert det er, naar Andre lykønske os til et Gode, hvis Savn vi med hede Taarer begræde.

Disse og lignende smertelige Timer satte mig ofte i den Stemning, at jeg greb det første bedste Paaskud til at befrie mig fra at følge Augusta i Selskab, og søgte at berolige mit ængstede Sind i Ensomhed, og nyde min bedste Trøst i min lille Isidores uskyldige Selskab. De stille Aftener, jeg tilbragte med hende allene, vare en Lægedom for mit syge Hjerte; ogsaa den lille Lydia (som jeg med Urette kalder lille, da hun næsten er ligesaa stor som jeg) kom, naar hendes Moder var ude, gjerne op til mig, og udgjorde den tredie Person i vor Aftenunderholdning. Det er en hjertensgod Pige, med et deiligt Ansigt. Skjønt hun kun er tretten Aar, er hun som en yndig lille Moder for sine smaa Sødskende; og med disse maa man see hende, for at faae hende kjær.

Min Fødselsdag var et lyst Punct i denne for mig ofte mørke Vinter. Horatio havde indbudet os til en vinterlig Fest. Hans Fiinhed og Opmærksomhed fortryllede mig. Om Morgenen, da jeg kom i mit Cabinet, fandt jeg det prydet med de deiligste Blomster, sande Vidundere for denne kolde Aarstid. Ved Siden af Theebordet stod paa Gulvet en stor Kurv, fuld af Legetøi, Billedbøger og alleslags smaa Gaver til Isidore; ogsaa til vor Stine fandtes en Foræring, for at ogsaa hun skulde helligholde min Fødselsdag. - Mod Middag indfandt han sig med en heel Skare af smukke Kaner. Onkel og Tante Polonius med deres ældste Børn, Laertes,





Bernard og endnu Nogle af vore Bekjendte vare med i Toget. I Spidsen for dette sad din lykkelige Clara i Horatios Kane; Veiret var klart og deiligt; og piilsnart, altfor snart for mine Ønsker, gik Farten til Bellevue, hvor et Middagsmaaltid ventede os. Munterhed, Lune og en uforklarlig Behagelighed omsvævede Bordet, medens det Hele forhøiedes ved en festlig Taffelmusik. - Da vi kjørte hjem, var det den skjønneste Aften, Stjernerne tindrede ned paa den lyse Sneevei, Hestenes Bjælder løde gjennem den tause Nat. Horatio sad bag paa Kanen, han var mig saa nær, jeg syntes at føle hans varme Aande. - Du veed, hvor den stjernefulde Himmel altid har beskjæftiget mig, den blev ogsaa nu Gjenstanden for vor Samtale. "Jeg har hørt," sagde jeg, "at vor Jord og Planeterne muligviis kunde være Stykker, der have løsrevet sig fra Solen, og nu dreie sig, ligesom længselfulde, om deres Udspring. Det er undertiden faldet mig ind, om det ikke kunde været muligt, at vi selv, i en Sjælevandring af en anden Natur end den Indianerne antage, kunde leve et Menneskeliv paa hver af disse Kloder. Og jeg har tænkt i min Eenfoldighed, at det i saa Fald var rimeligt, at vi da havde begyndt paa Uranus, og i bestandig mindre Cirkelgange nærmede os vort Udspring, Solen. Og da Aaret jo bliver længere, jo fjernere en Planet er fra denne, og man jo altsaa vel kunde antage, at Udviklingen var langsommere og Livet længere og mindre fyrigt paa disse dunklere Kloder, saa kunde man jo vel forestille sig, at vi i et bestandig kortere, men indholdsrigere Liv, med en bestandig friere Organisation, saa at sige meer og meer overvindende Tiden, tilsidst, efter at have levet på Mercurius, hvor Tiden maa være allerkortest, endelig havnede paa Solen selv, hvor et ganske andet os ubekjendt Tidsforhold maa finde Sted." - Horatio hørte paa mig med stor Opmærksomhed. "Med største Fornøielse," sagde han, "har jeg lyttet til Deres Ord; men saa skjønt som Deres System end i visse Maader forekommer





mig, kan jeg dog ikke antage det, især af den Grund, at det ikke er tænkeligt, at vi i en jordisk Tilværelse, hvor vi jo paany maatte fødes og døe, kunde beholde vor Bevidsthed; og det forekommer mig umuligt at denne, engang vakt, kunde forgaae ved Det, vi kalde Døden. Vi have, synes mig, mange Tegn paa, at Dette er mod Sjælens Natur. Af vor første Barndom erindre vi Intet; da maa vort egenlige Jeg, vor Bevidsthed have slumret; men fra det Øieblik, den vat tes, er intet Erindringsværdigt af vort Liv tabt for os. I Sygdom kan den for en Tid tabes, men vindes ganske uskadt tilbage. I dyb Søvn sover den, og vaagner hver Morgen uden at disse Timers døde Tilstand har svækket den. I Drømme forlader den os aldrig. Jeg har aldrig hørt, at noget Menneske har drømt, han var en Anden. Ja, i denne Tilstand, hvor Tid og Rum tabe deres Betydning for os, tabe vi dog aldrig os selv, aldrig vor gamle Characteer, men bevare vor Følelse for Godt og Ondt, vor høieste Tanke, den om Gud og det Uendelige, og vor Kjærlighed til vore Elskede." - "Ak! saadanne Ord hører jeg med Glæde," sagde jeg: "thi ingen Tanke er mig gyseligere end den at tabe sig selv, glemme alt Kjært og Helligt." - "Nei elskelige Clara!" (saaledes havde han aldrig kaldt mig før) "nei, hvem vil glemme? End ikke her i Livet vilde vi glemme vore udstandne Lidelser, - allermindst vor Kjærlighed, var den end aldrig saa ulykkelig, glemme den vilde vi dog ikke, ikke engang helbredes for den." - Vi vare under denne Samtale komne Forstaden nær. Horatio sagde nu med en, som mig syntes, bevæget Stemme: "Jeg havde isinde at overraske Dem, men nu vil jeg selv forraade Hemmeligheden: Jeg har foranstaltet et Bal paa Skydebanen; jeg veed, De dandser gjeme. Men nu maa deres aldrende Ven, resigneret og beskeden, træde tilside, og overlade til den lykkelige Laertes at føre Dem i den ungdommelige Dands, hvis Prydelse De er, og som passer for Deres Alder. Jeg maa





trøste mig med i denne Time at have hævet mig med Dem til Stjernerne, ja endogsaa udenfor Tidens Grændser; men nu gjør denne Tyran atter sine Rettigheder gjældende, og adskiller os." Mørket, hvis Slør skjulte mine rødmende Kinder, gav mig Mod til at svare: "Ja, vel er jeg ung, og dandser gjerne, men tro mig, Horatio! jeg formaaer dog at skjelne Guld fra Glimmer, et Bal i en Dandsesal fra Stjernernes Dands i det uendelige Rum." - Han bøiede sig mod mig, og udbrød: "O Clara!" ... men i samme Øieblik lød et gennemtrængende Skrig bag os. Horatio vendte sig, kaldte paa en ridende Tjener, og spurgte hvad der var hændet? Det var Intet; en Kane, der var nær ved at vælte, havde forskrækket den Dame som sad i den. Vi foer i det Samme ind ad Porten paa den oplyste Skydebane, hvor et talrigt og glimrende Selskab ventede os. Vor Stine kom os imøde og førte Augusta og mig ind i et afsides Værelse, hvor vore Balklæder og alt Fornødent var bragt i Orden af hende. De andre Damer af Kanepartiet, som vare i Hemmeligheden, havde truffet lignende Foranstaltninger. Jeg dandsede ikke med saa megen. Lyst som jeg pleiede, og da Augusta aldrig dandsede, og min Svogers Spillepartie var endt, vare vi blandt de Første som brøde op. Da jeg var kommet hjem, stod jeg længe, og tænkte paa Dagens Tildragelser. "Ak!" sagde jeg, "hvorledes skulde jeg nogensinde kunne ophøre at elske ham? Overalt, i Blomsterne, i Stjernehimlen, i min Tro, i mit Haab, i alle mine Tanker møder jeg jo hans Billede."

Da jeg næste Formiddag kom ned til Augusta, fandt jeg hende besynderlig forstemt. Horatio spiste til Middag hos os; han var i det elskværdigste, lykkeligste Lune, og hans mægtige Indflydelse forjog snart alle Skyer. Vi sad endnu ved Bordet, da Tante Polonius kom op til os. Hun takkede Horatio for den forrige Dags skjønne Fest, ikke uden en og anden, for mig piinlig Hentydning paa hans fonneente God





Godhed for mig. Derfra gik hun over til det gamle, forslidte, mig forfærdelige Capitel om Laertes, og sagde: "Det er Skade, Augusta og Clara ikke bleve, til Ballet var tilende, thi da de vare taget bort, begyndte det først ret at gaae lystigt til. Laertes var som rasende af Overgivenhed, han vilde endelig nøde mig til at dandse den sidste Dands med ham, og da jeg føiede ham deri, foer han saadan afsted med mig, at jeg tænkte, det var blevet min sidste Dands her i Verden. Da vi skulde kjøre hjem, sprang han ind i vor Vogn, og lod sin egen kjøre tom tilbage; da han hjalp mig ud af Vognen, trykkede han min Haand saaledes, at min Handske gik reent itu, hvilket jeg tog meget ilde op; og tænk engang, da jeg en halv Time efter gaaer hen til Vinduet, bemærker jeg tydelig, til min største Forundring, at han staaer paa Gaden, og seer op ad Huset. Men jeg lod, som jeg ikke saae ham." - Horatio saae paa mig som sædvanlig, og jeg følte med Skræk, hvorledes Blodet farvede mit Ansigt og fik mit Hjerte til at banke. "Kan Nogen forklare mig denne Historie?" tilføiede Tante Polonius. "Ja," svarede Horatio, med et besynderligt Smiil: "jeg kunde nok forklare den, om jeg vilde, - thi" - sagde han halv sagte, henvendende sig til mig, "den er ikke vanskelig at forklare." - Saasnart jeg kunde, forlod jeg Værelset og gik op paa mit Kammer, hvor jeg lettede mit beklemte Hjerte med en Strøm af Taarer, til Forundring for min Isidore, der med de sødeste Ord og Kjærtegn søgte at berolige mig. "Ak!" sagde jeg til mig selv: "Igaar var jeg saa lykkelig, og idag føler jeg mig igjen saa dybt ydmyget. Denne bestandige Stræben efter at gjøre mig opmærksom paa Laertes' formeente Kjærlighed og Fortrin, viser mig noksom, at han selv forsmaaer den stakkels Pige, hvis Hjerte kun hænger ved ham."

Da jeg kom ned om Aftenen, sad min Svoger, og sov i sin Kakkelovnskrog, Augusta sad ene ved Theebordet; hun saae ulykkelig og fortrædelig ud. Efter en Pause begyndte





hun at tale om den nysomtalte Scene fra imiddags, og tog heraf Anledning til at sige: "Laertes elsker dig sværmerisk, det veed vel Ingen bedre end du selv? TildineVinduer stod han vist nok og saae op, langt fra Ikke til Tante Polonius." - Hun saae spørgende paa mig: "Du seer jo ud, som om Det, jeg sagde, var noget bedrøveligt?" - "Ja det veed Gud," svarede jeg: "det er det ogsaa." - "Hvorledes! Du elsker ikke Laertes? Skulde det være muligt?" Hun fæstede sine Øine paa mig, med et - jeg kunde gjerne sige - forfærdet Udtryk. Et Lys syntes I dette Øieblik at opgaae for os Begge. Jeg søgte at fatte mig, og sagde: "Nei kjære Augusta! jeg agter ham høit, jeg kan gjerne sige, jeg har ham kjær, men elske ham kan jeg ikke." - "Fordi du elsker" - det var som om det Ord, hun vilde sige, døde paa hendes Læber - "fordi du elsker en Anden." Hun lagde sine Arme paa Bordet, og sit Ansigt paa Armene, som En der sover. Efter en Pause nærmede jeg mig til hende, og medens jeg forgjæves bestræbte mig for at gribe hendes Haand, sagde jeg: "Augusta! kjære Søster! hør mig! Om jeg elsker en Anden, da er denne Kjærlighed ulykkelig, og altsaa tilhører den kun mit Hjerte, og er ganske minegenKummer. Vinteren er snart forbi, lad mig reise hjem igjen til Tante Sophie, og med hende og din lille Isidore vil jeg leve i Erindringen om den Tid, jeg har tilbragt hos dig." - Ingen Lyd, ikke mindste Bevægelse forraadte, om Augusta hørte mig, eller ikke. Jeg sad lidt ganske taus, derpaa reiste jeg mig og gik op paa mine Værelser. Og saaledes begyndte jeg mit nye Aar, fulgt af de gamle Sorger og modtagen af en ny.

En Tid gik saaledes hen, vexlende mellem gode og onde Dage. Foraaret nærmede sig. Augusta var som oftest ikke vel tilmode, og undgik at være ene med mig. - Efter nogen Tids Forløb leverede hun mig et Brev fra dig, der var, sagde hun, kommet i et til hende. Jeg saae deraf, at hun havde skrevet til dig om Laertes, og at du syntes enig med hende i





Henseende til ham. Hvad der mest rørte mig, var den meer end moderlige Ædelmodiglied, hvormed du vilde begunstige hvad du troede at være mit høieste Ønske. Jeg svarede fortrolig og ærlig, og i dit Svar gjenkjendte jeg, som stedse, dit englelige Hjerte.

Horatio vedblev stedse at forskjønne vort Liv med Alt hvad han kunde udtænke, og ved sin rolige, skjønne Nærværelse at opløse alle Dissonanserne i vort Samliv, saa en god Aften ofte fulgte paa en ublid Dag. Ved hans Indflydelse var det ogsaa lykkedes, at jeg undertiden turde tage Isidore ned med i hendes Moders Værelser. Naar han bragte en Bog eller Musik, hentede han mig selv tilligemed hende fra mit Værelse. - Heller aldrig kunde noget Barn være mindre til Byrde. Ved et lille Legetøi eller en Billedbog sad hun hele Timer, uden at mindste Uro forraadte, at der var et Barn tilstede. Naar hun blot var mig nær, var hun rolig; men forlod jeg Værelset, kom hun strax løbende efter mig, endogsaa fra den bedste Leg med andre Børn. Hendes kjæreste Tidsfordriv var at høre fortælle Eventyr. Hun havde et saadant Nemme, at naar man lærte hende Noget, syntes det som om hun vidste det i Forveien. Hendes største Lyst var Musik. Naar jeg mod Aften spillede paa mit Fortepiano, dandsede hun, som en lille Alf i Maaneskin; hendes smaa Fødder berørte neppe Gulvet, hendes blonde, silkebløde Lokker hævedes af Luften og hendes svævende Bevægelser. Hendes store Øine skuede ind i den bedre Verden, hun allerede tilhørte; Tanken om Gud og Udødelighed laae dybt i hendes Natur, og naar jeg svarede paa de mange barnlige Spørgsmaal, hun ofte gjorde mig over disse høieste Gjenstande, hængte hendes hele Sjæl ved mine Læber. Endnu Dagen før hendes Sygdom sagde hun til mig: "Dersom jeg dog snart kunde faae Vinger, som den Dreng der staaer paa dette Billede, saa vilde jeg flyve op til Himlen til min lille Søster Rosine; Stine sagde iaftes, at hun er deroppe." -





"Hvorledes, lille Isidore!" udbrød jeg: "Du vilde forlade mig?" - "Nei!" raabte hun, og slyngede sine smaa Arme om min Hals: "nei, jeg skulde nok komme tilbage til dig." - Kjære Tante! jeg beder dig ikke om Forladelse, fordi jeg saa ofte taler til dig om min lille Yndling; du selv har begrædt hende; hvad vilde du ikke have gjort, om du havde kjendt hende, om du, som jeg, i tre Dage og Nætter havde seet hende lide med en Engels Taalmodighed? Da hun den fjerde Dag døde i mine Arme, var jeg som forstenet af Smerte. Jeg vilde ikke tillade, at man bragte hende ud af Værelset; jeg troede bestandig, hun igjen skulde komme tillive. Det Øvrige af denne sørgelige Dag og den paafølgende Nat sad jeg ved hendes lille Seng, som stod ved Foden af min, fordybet i frugtesløse Forsøg paa at kalde hende tilbage. Stine, som var bleven hos mig om Natten, faldt i Søvn, træt af de forrige Nætters Uro; jeg var allene med den lille Døde, men ikke mindste Rædsel betog mig. Jeg kaldte hende med de sødeste Navne, og overlod mig til min Smerte, indtil jeg udmattet faldt sovende over hendes Leie, med mit Hoved hvilende paa hendes Knæ. I denne Stilling fandt mig næste Morgen den gamle Mariane, der venligen løftede mig op, og bad mig grædende tillade, at det lille Lig blev baaret ned i Salen, hvor Alt var tilberedt til at modtage det. Jeg vilde ikke overlade nogen Anden, at vise det elskede Barn den sidste Pligt; jeg klædte hende paa for sidste Gang i hendes smukkeste hvide Kjole, ordnede sidste Gang de deilige Lokker, redte selv hendes sidste Leie, bar hende ned i mine Arme, og fulgt af Mariane, Stine og den gode lille Lydia, lagde jeg hende ned, bedækket af vore Kys og vædet af vore Taarer. Neppe vare vi færdige, før Augusta kom ind, hun nærmede sig, kastede sine Øine paa den slumrende Engel, og udbrød med et hæftigt Skrig: "Gud i Himlen! det er jo min Rosine! ganske som jeg saae Rosine ligge Lig. Jeg Ulyksalige! skal mine Øine endnu engang see dette Syn!" Fortvivlet kastede hun sig over





Barnet, og for første Gang saae jeg hende overøse det med Kjærtegn, som det nu desværre ikke mere kunde gjengjæide. Vi bragte hende afmægtig tilsengs. I flere Dage laae hun i Krampe, og i de mørkeste Phantasier bejamrede hun i sønderrivende Ord sin ulykkelige Skjæbne og sine Børns Død. Den gamle Mariane og jeg skiftedes til at vaage om Natten, og om Dagen veg jeg ikke fra hendes Seng. Endelig opløstes Sygdommen i hæftig Graad og dyb Søvn, hvilket jeg af Erfaring vidste, bebudede en hurtig Bedring. Jeg forlod nu hendes Sovekammer, for selv at søge Ro i min Eensomhed. I det næste Værelse traf jeg Laertes, som just stod færdig at gaae bort med min Svoger. Han kom mig imøde, og udbrød: "Min Gud! Frøken Clara saa bleg, med saa forgrædte Øine!"-"Gjør det Dem ikke ondt," sagde jeg, "at den lille Isidore er død?" - "Jo det gjør mig meget ondt," svarede han: "men det bedrøver mig dog endnu mere at see Deres Øine i en saadan Tilstand, thi der er mange saadanne smaa Børn som den lille Isidore, men af saadanne Øine er der ikke flere i Verden." - Disse Ord i dette Øieblik gjorde et saa ubehageligt Indtryk paa mig, at det var mig umuligt at svare et Ord.

Det var just Langfredag. Næste Morgen skulde min Isidore begraves. Jeg havde forskaffet mig nogle Blomster, og ladet dem bringe op paa mit Værelse, for at binde en Krands til hendes Kiste, og pynte hende selv dermed. Dog kunde jeg ikke gaae Salsdøren forbi, uden at gaae ind, for i Eenrum at see hende endnu engang. Det var Aften, Maanen skinnede ind, og oplyste for sidste Gang den yndige Skikkelse. Jeg tog Sløret af hendes Ansigt og trak et Gardin fra Vinduet, for ret at betragte de elskede Træk. Men, o Gud! hvad kan afmale min Forfærdelse! Jeg fandt disse søde Træk forandrede, den slumrende Engel var bleven et Lig. - En uendelig, rædselfuld Smerte greb mig; og det var neppe jeg kunde naae hen til en Stol, hvorpaa jeg; skiælvende kastede





mig. Med Eet aabnedes Døren, og Horatio kom hurtigt ind. Han syntes forskrækket over min Tilstand, men fattede sig og sagde: "Deres Svoger er ude, Deres Søster sover; tillad at jeg maa følge Dem op paa Deres Værelse, og tilbringe en Times Tid hos Dem." Styrket ved hans Nærværelse, reiste jeg mig, og støttet paa hans Arm naaede jeg mit Cabinet. Lampen var allerede tændt paa det lille Divansbord, og ved Siden af den stod Kurven fuld af Blomster. Horatio førte mig til Sofaen, og satte sig selv paa en Stol ved Siden. Han tog min Haand, og sagde bevæget: "Elskelige Clara! ikke saaledes, ikke med denne stumme Fortvivlelse maae vi sørge over de lykkeligere Elskede, som naae Havnen førend vi; men med stille Taarer, med from Taalmodighed maae vi overgive os til denne Smerte, som kun tilhører Kjærligheden, og ikke blandes med Angst og Bitterhed, som saa mangen anden af vore Sorger. Derfor pryde vi Graven med Blomster, for derved at antyde de Følelser, som skulde besjæle os ved denne høitidelige Smerte." - Vinduesgardinet var aabent, Maanen skinnede og oplyste hele det lille Værelse, dens Straaler faldt paa Blomsterne og paa Horatios Ansigt. Dens blaalige Lys i Forening med Lampens rødlig gule Skin og Blomsternes stærke Duft, gav den hele Omgivelse en besynderlig magisk Characteer, som tilligemed Horatios Ord gjorde et blidt Indtryk paa mig, saa jeg ikke kunde undlade at række ham Haanden, og sige: "Jeg kan ikke svare Dem bedre end med nogle Linier af et Digt, der altid have forekommet mig meget skjønne:



"Blomster, under Alfers Dands,

Vil jeg dig ved Maanen plukke;

Blomster ere mine Sukke,

Let de forme sig til Krands."1

1. AfSøtoftsIngeborg og Frithiof.Redacteuren.





"Og jeg" sagde han, "vil ogsaa bede Dem tillade, at jeg maa anføre Noget, som netop passer for denne Time, og som paa eengang er en Digter og en Apostel værdigt." Med disse Ord tog han en Bog frem, og medens jeg satte mig til mit sørgelige og dog skjønne Arbeide, oplæste han for mig med begeistret og rørt Stemme Dr. Mynsters Prædiken: "Om vore afdøde Venner." Jeg inddrak begjærlig hvert af disse Ord, og aabnede mit halvdøde Hjerte for den Trøst, der som en lægende Balsam berørte mit blødende Saar; imidlertid dannede Krandsen og de smaae Blomsterknipper sig som af sig selv, og jeg vædede dem med Taarer, der vare milde og taalmodige, som Horatio havde sagt. "Lad os nu gaae ned," sagde han, "og bringe den lille Isidore vort sidste Offer, og derpaa anbefale hende til ham, som lovede de smaa Børn Himmeriges Rige." Vi gik ned i Salen, den var oplyst, og alle Husets Tjenestefolk havde forsamlet sig derinde. Vi pyntede den lille Isidore med Blomster; knælende lagde jeg Krandsen paa det fæle, sorte Kistelaag, der skulde bedække min Yndling, og vædede det med mine Taarer. Derpaa kyssede Horatio og jeg hendes smaa blege Hænder, og endelig rivende mig med Magt fra denne paa eengang bittre og søde Afsked, fulgte jeg ham ud af Salen. Mariane, der med mange velmeente Yttringer havde holdt en Lovtale over min i Liv og Død trofaste Kjærlighed til den lille Afdøde, kom ud efter os og sagde, at hendes Frue var opstaaet, og ventede os i sit Værelse. Vi fandt Augusta bleg og forgrædt, men rolig. Horatio forstod ogsaa her at finde den Tone, som var den meest passende, og i stille hjertelige Samtaler henglede Timerne, og de bedrøvede Søstre skiltes med kjærlige og lettede Hjerter, for at gaae til Hvile. Da jeg kom op i mine Værelser, var der imidlertid foretaget en liden Omflytning. I mit Sovekammer var Isidores lille Seng borttagen, og en Commode henflyttet paa dens Sted. Over denne hængte et bekjendt engelsk Kobber med Underskrift:"An Angel





carrying the Soul af a child to Heaven"- den kjæreste Gave der I dette Øieblik kunde gjøres mig, og jeg gjættede let, hvorfra den kom. Saamegen Opmærksomhed, saa stor Omsorg for mig, kunde ikke forfeile sin Virkning, og under søde Anelser svævede Søvnen veigjørende ned over mine forgrædte Øine.

Nogle stille, skjønne Uger fulgte paa denne Aften. Den Veemod, som bredte sit Slør over vort for Verdens Støi tillukkede Sørgehuus, forhøjede den Inderlighed, som herskede i vor Aftencirkel, der som oftest kun bestod af Horatio og os to Søstre. Men neppe var den store Verdens Luft igjen trængt ind i vort Hjem, før Pandoras Æske atter aabnede sig. Mine gamle Forlegenheder og Sorger fik en betydelig Tilvæxt ved den mørke Sky, som nu stedse fordunklede Horatios Pande, tiltrods for al den Selvbeherskelse og Verdenstone, hvormed han søgte at skjule den. Hans Besøg bleve sjældnere, og endnu ulykkeligere blev min Sindsstemning ved at høre, at han, istedenfor efter sin første Plan at bosætte sig i sit Fædreland, havde isinde først at reise til England til en Ven, for maaskee med denne at gjøre en endnu længere Reise. For at gjøre Ulykken fuldkommen, kom nu Tante Polonius med ganske besynderlige Nyheder, som hun retcon amorefortalte, uagtet hun saae, hvor overordenlig de forstemte baade Augusta og mig. Hun vilde nemlig vide fra sikker Haand, at Horatio var forlovet i Frankrig med en elskværdig Enke, som han i mange Aar havde elsket, og som skulde møde ham i London. Jeg længtes nu blot efter at flye Kjøbenhavn, og var saa mismodig, at jeg ret glædede mig for hver Dag, der gik af Mai Maaned, og bragte os nærmere til Juni, da efter din Bestemmelse Cornelius skulde hente mig, og bringe mig til min Barndoms kjære Hjem.

Saaledes stode Sagerne forleden Dag, da Onkel og Tante Polonius spiste til Middag hos os, tilligemed Laertes, Horatio





og Bernard. Mellem disse to Sidste havde der i den senere Tid dannet sig en venskabelig Forbindelse; Horatio besøgte ofte vor gamle Ven, og jeg hørte med Fornøielse, at han havde indbudet ham til at tilbringe Sommeren paa hans Gods. Denne Middag var Horatio mere oprømt end han pleiede, og, som Følge heraf, bortveg ogsaa det forstemte Lune fra os Andre. Efter Bordet gik Laertes, og ikke saasnart var han ude af Døren, før den usalige Materie igjen kom paa Bane. Onkel tog ogsaa Deel deri, og fortalte en Begivenhed om en Sum Penge, Laertes paa een Aften havde tabt i Spil. - Horatio havde reist sig og gik op og ned ad Gulvet; endelig begyndte han, med mere Iver og Kraft end nogensinde, at tage den Fraværendes Forsvar, og endte med at sige: "Hvad kan være uædlere og daarligere, end at aabne sit Øre for Bagtalelse og Byrygter, og det mod en Omgangsven, som i vor Kreds burde være sikker for slige Anfald? Hvor kan De troe noget Slet om et Menneske, som er os Alle bekjendt som ædelt og udmærket? Jeg, som kun i eet Aar har kjendt ham, er saa sikker paa hans sande Characteer, at jeg turde ridderlig møde i Skranken, og forfægte hans gode Sag. Og sæt endog, at alle de Smaahistorier vare sande, som vi af og til have hørt om ham, hvad bevise de da meer, end at han er ung og fyrig? Er det Synd at besidde disse Fortrin? Den, som ikke har været Yngling, bliver aldrig Mand." - Min Svoger og Augusta toge nu ogsaa Laertes' Parti, ja hvad som mere er, Tante Polonius med, og Onkel maatte nu ganske alene forsvare sig mod dem alle Tre, thi Horatio sagde intet Ord mere, men nænnede sig til mig, som sad ved Vinduet med mit Arbeide, og sagde sagte: "Lad Dem ikke forvirre af alt Dette, Frøken Clara! De lider ved disse Samtaler, det har jeg ofte bemærket; men lad mig sige Dem, at De har en Ven i Horatio, der ikke kunde medtage større Trøst i sin Landflygtighed end den, at have bidraget til Deres Lykke." - Tænk dig min Daarlighed, kjære Tante!





Disse ædelmodige Yttringer forbittrede mig, og gave mig Mod til at svare: "De er i en fuldkommen Forvirring, hvad mine Følelser angaaer, det harjegofte bemærket. Jeg agter Laertes og har Tiltro til ham, ligesom De; men hans personlige Anliggender røre mig ikke, saalidt som mine Sindsbevægelser angaae ham." - Horatio saae taus og forundret paa mig. Jeg blev skamfuld over den mig selv fremmede Maade, hvorpaa jeg havde svaret ham. Jeg vilde reise mig, og forlade min Plads; i min Forvirring væltede jeg det lille Bord, hvorved jeg sad, Horatio greb efter det, og i denne Forstyrrelse faldt hans Brevtaske ud af hans Brystlomme; den fløi langt hen ad Gulvet, sprang op, og et Portrait kom tilsyne i den. Lynsnar fløi Augusta hen for at tage den, Horatio kom hende i Forkjøbet, tog den hurtig op, og stak den til sig: "Hvorledes?" raabte Augusta: "De har et hemmeligt Gjemme i Deres Portefeuille, hvori der skjuler sig et Portrait! Det maa De vise os." Han vægrede sig standhaftig, og gik med Bernard. - Alt mit Blod standsede. Nu saae jeg, at Tante Polonius havde sagt sandt.

Min Søster og Svoger havde gjort Parti med hende og Onkel om at tage ud til Casortis, og derpaa spise til Aften paa Onkels Lyststed paa Frederiksberg. Jeg havde samme Morgen været meget upasselig, og allerede da undskyldt mig for at være med. - Hvor tilfreds var jeg over at kunne blive hjemme! De kjørte strax bort, og jeg lukkede mig inde paa mit Værelse, hvor jeg ret overlod mig til al min Fortvivlelse. Med Eet faldt den Tanke mig ind: "Hvad vilde Tante Sophie sige, om hun saae mig saaledes? Hun som saa mangengang har advaret mig mod Lidenskabernes fordærvelige Magt? hun som sendte mig bort fra sig i Verdens Tummel, paa det jeg der skuldeprøves som Guldet i Ilden?Slet bestaaer jeg min Prøve! jeg kjender mig ikke selv mere." - Jeg skammede mig over min Hæftighed og Modløshed. - "Jeg vil ikke sidde allene iaften, overladende mig til mine unyttige





Sorger. Jeg vil gaae ud under Guds frie Himmel. Jeg vil besøge min Isidores Grav."

Jeg udførte strax min Beslutning, og vandrede med hurtige Skridt ud til Assistens-Kirkegaarden, hvor jeg fandt den lille Grav, med sin spæde Blomsterflor. Den var lige ved Foden af et stort Marmormonument; paa dettes Trappetrin satte jeg mig, og vædede med hjertelige Taarer den Jord, som gjemte min lille Yndling. Endelig stræbte jeg at fatte mig, jeg saae mig omkring, Alting var stille, ingen Vind rørte sig; en lille Fugl klynkede i det nærstaaende Træ, som om ogsaa den var bedrøvet; ellers intet levende Væsen i Nærheden; kun Døde omgave mig; kun Grave, hvorhen jeg vendte mine Øine. "Ak!" sagde jeg til mig selv, "alle Disse, som Jorden gjemmer, have sørget og lidt som jeg, og det er overstaaet. Hvormange Levende have ikke gaaet til og fra disse Grave med sønderrevne Hjerter! Hvormange Klager have ikke bevæget denne Luft, hvormange Taarer have ikke disse Træer seet flyde! og, o min Gud! hvad ere mine Lidelser mod dem, hvortil disse Steder vel ofte have været Vidne, og mod dem, som Jorden her skjuler! Jeg begræder her et Barn, som jeg ikke har kjøbt med Opoffrelser og Lidelser, men som kun levede til min Glæde; jeg fortvivler over en Mand, der aldrig har fornærmet eller bedraget mig, men trøstet og forskjønnet mit Liv. Hvor er jeg utaknemmelig! jeg klager over den Ud, som er hengaaet i Kjærlighed og Lykke. - Jeg bad inderlig til Gud om Kraft - ikke til at overvinde min Kjærlighed, nei til at gjemme den i mit Hjerte, men reen og hellig, uden Skinsyge og onde Lidenskaber, saa jeg maatte forædies ved denne skjønne Erindring, og ikke spilde mit Liv og min Ungdom i tomme Sværmerier. - Jeg blev roligere, jeg sagde til mig selv: "Om faa Dage forlader jeg jo Kjøbenhavn, og vender tilbage i min kjærlige Moders Arme; nu vil jeg ogsaa tage Mod til mig, og her paa denne Grav vil jeg nedlægge den Talisman, som meer, end jeg selv har tænkt det, har





styrket mig i mine daarlige Drømme. Bette Segl, som jeg trofast har baaret, vil jeg med Kapsel og Snor nedlægge her med mine kjæreste Forhaabninger." - Jeg tog det frem, og saae paa det. "Nei, ingen fremmed Haand skal finde dig," sagde jeg: "I Isidores Grav skal du hvile! Naar jeg i Drømme seer min Yndling, skal hun bære dig." - Jeg tog en Blomsterstok, og gjorde med den en lille Aabning i Jorden mellem Blomsterne paa Isidores Grav. Jeg saae endnu engang paa den vingede Lyra, kyssede den med mange Taarer, lukkede Kapselen til, og bøiede mig for at nedlægge den i Jorden, da i det Samme en stærk Haand greb min udstrakte Arm, og rev mig Snoren ud af Haanden. At see Horatio, see ham aabne Kapselen, og kaste sig for mine Fødder, var et Øiebliks Sag. Han omfavnede mine Knæe, græd, skjælvede, og var ikke istand til at tale. - Hvad skal jeg sige mere? Vor Pagt var sluttet i Liv og Død. - Endelig reiste Horatio sig, og sagde: "O min Clara! paa hvilket Sted har du dog skjænket mig din Tro?" - "Ak!" svarede jeg: "den lille Isidore har holdt Ord, hun lovede mig at komme tilbage til mig, hun har kaldet sine Venner til sit Hvilested, og har forenet dem her."

Ved Horatios Arm gik jeg nu ud af den Port, ad hvilken jeg var gaaet ind med saa tungt et Hjerte. Det var mig, som om jeg var gaaet ud fra Døden til et nyt og bedre Liv. Vi gik langsomt hjemad over Volden igjennem Rosenborg Have. Hvilken Vandring! Vi gjennemgik med hinanden vort hele Samliv, fra det Øieblik vi første Gang saae hinanden. Horatio sagde mig, at han lige siden hiin Aften havde elsket mig, at jeg var hans første sande Kjærlighed; men at han troede og fandt det billigt, at jeg maatte foretrække den unge Laertes, endskjøndt han af flere Grunde formodede, at der var Noget i mine Forhold, der modsatte sig mine Ønsker; at han havde besluttet at søge Trøst i at være mig en Ven og en Støtte, og derpaa reise bort, til det kunde lykkes ham at





beseire den Lidenskab, der truede med at underkue ham; men at mit fortørnede Svar idag havde bragt ham til at vakle. Han var fulgt hjem med Bernard, og fra hans Vindue havde han seet mig gaae forbi. Dreven af en uimodstaaelig Magt havde han fulgt mig, seet mig gaae ind paa Kirkegaarden, og skjult sig bag det store Monument, ved hvis Fod jeg sad, og hvorfra han havde været Vidne til aEe mine Bevægelser. - "Jeg greb i Flugten," sagde han, "den saligste Vished, det bedste Øieblik i mit Liv."

Da jeg i disse vore indbyrdes Bekjendelser kom til at omtale Brevtasken med Portraitet, tog han den taus frem, aabnede den med et veemodigt Smiil, og forandret gjenkjendte jeg ved første Øiekast Keiser Napoleons Billede. "Jeg troede," sagde han, "at dette Slags Portefeuiller vare Selskabet bekjendte, at Augusta havde seet dette Portrait, og med sin sædvanlige Skalkagtighed vilde heraf tage Anledning til at drille Bernard, og jeg vilde for ingen Priis saare den gamle Mand, hvor gjeme jeg i alle andre Tilfælde vil gjøre mig en Ære af at bære dette Billede." - Hver Tvivl var nu forsvunden, hver Smerte stillet. Vi vare nu i Rosenborg Have. Der var Musik. Vi gjenkjendte en Melodie af Weyse, og erindrede os hiin Scene i Kirken, da vore Øine første Gang mødtes, og, mere veltalende end Ord, tilstode vor Kjærlighed; Stjernerne, som begyndte at sees paa Himmelen, gjenkaldte os den natlige Kanefart, da vi første Gang vovede i Ord at lade hinanden ane den. "Hvor salig er Kjærlighed!" raabte Horatio: "kun den allene giver os Forsmag paa Evigheden, thi kun den lever paa eengang i det Forbigangne, det Nærværende og det Tilkommende, som i eet saligt Øieblik. O min Clara! Denne Aften er det Eneste, der i hele mit Liv har ganske tilfredsstillet mit unøisomme Hjertes Fordringer. En glad Anelse greb mig paa Grændsen af mit Fædreland, men o Gud! hvem skulde have troet, at en saadan Priis der ventede den ufortrødne Vandrer?"





Det var alt silde, vi skyndte os at naae mit Hjem. Da jeg næste Dag vilde gaae ned til Augusta, følte jeg mig meget beklemt; jeg besluttede imidlertid selv at betroe hende hvad der var forefaldet. Hun sad ved Vinduet; jeg kunde see, hun havde grædt. Saasnart hun saae mig, rakte hun Haanden imod mig, og sagde: "Jeg veed Alting, kjære Clara! Horatio har været her." Hun trak mig hen til sig, omfavnede mig, og sagde med det yndigste Udtryk: "Tro ikke, at mit svage Hjerte misunder dig din Lykke! Nei, jeg vil ikke forgjæves have lært at kjende den første af alle Mænd, og dig, du englerene, du lykkelige Barn af Tante Sophie! Tilgiv mig, at jeg ikke kan være som du! tilgiv mig det for Isidores Skyld." Med søsterlige, varme Taarer omfavnede vi hinanden, og jeg tænkte: "Nu har Isidore igjen holdt sit Ord."

Endnu Eet stod tilbage: Et Par Dage efter sagde Augusta mig, at uagtet jeg havde ønsket at holde Horatios og min Forbindelse hemmelig, indtil jeg havde dit Samtykke, havde hun dog troet at burde underrette Laertes derom, og at han fortvivlede over denne Efterretning, og havde isinde, pludselig at forlade Alt og reise bort. Denne Tidende smertede mig inderlig. Jeg spurgte mig selv: "hvorledes vilde Tante Sophie handle i mit Sted?" Som en Følge af disse mine Betragtninger lod jeg Laertes bede om en Samtale. Han kom til mig, og anvendte al Sandhedens og Venskabets Magt, for at bringe ham tilbage til Fornuft og Rolighed. Horatio traadte ind, han tog Laertes' Haand, og sagde: "Tilgiv mig, min ædle Medbeiler! tilgiv mig en Lykke, som jeg altid tænkte, at De fortjente. Vær vis paa, at jeg har Bidt meget for Deres Skyld, og tilgiv mig, som sagt, min Lykke, ligesom jeg i mangen bitter Time tilgav Dem Deres Fortrin." Laertes var meget bevæget. "Ja," svarede han, "jeg vil stræbe at gjøre mig værdig til Deres Mening om mig. Jeg gaaer for at berolige min gamle bekymrede Fader, og sige ham, at det er Clara, som fører mig tilbage til Fornuften og til ham."





Saaledes endte da nu mit Hjertes og mine Forholds Dissonanser med en beroligende, harmonisk Accord. Og nu hige alle mine Ønsker og Længsler til dig. Jeg maatte underrette dig om Alting, paa det jeg med et fuldkommen let Sind maatte kunne tiltræde min Hjemreise. Jeg ønsker at tilbringe en Maaneds Tid allene hos dig, inden Horatio kommer med Augusta og Osrick. Send Cornelius, jo før jo heller, efter mig, thi fra nu af tæller jeg Timerne til jeg skal see dig, og høre dig kalde mig

din Clara.


TREDIE DEELCATASTROPHE


FØRSTE BREVFra Laertes til den flyvende Post

København den20 Mai 1827.Tak for sidst, kjære Flyvepost, gode lille, vingede Dreng, som, fri for alt Philistervæsen, modtager Bud fra Elskende, fra Secretairer, fra Gaden, fra Ghina, fra Maanen o.s.v. Hils din Redacteur, og tak ham hjertelig fra den stakkels Laertes, der rigtignok spiller de utaknemmelige Roller af Confident og ulykkelig Elsker i Flyveposten, men som desuagtet har modtaget en stor Trøst og Beroligelse af dette Skriftemaal fra hans fordums tilbedede, aldrig forglemte Clara. Jeg kan ikke for Øieblikket forklare mig nærmere; men leve Flyveposten, som ikke lod sig skræmme af de sig ennuyerende Fuldmægtige og Spekhøkere, der finde mere Sjæleføde ved at betragte et Slagsmaal paa Gaden end ved de interessanteste af alle Phænomener, dem som foregaae i et menneskeligt Bryst, fremfor Alt (synes mig og vel de Fleste, som give sig af med at være Mænd) i et elskværdigt Pigehjerte.

Men Dette var nu kun Indledningen, der efter Skik og Brag slet ikke vedkommer den egenlige Text. Kjære Hyvepost! Min Fætter Lieutenanten og jeg, vi tage os den Frihed, paany at anraabe din Hjelp og Bistand mod Philisteriet, mod hvilket ogsaa vi stride som Løver, og vilde gjerne frarive denne Hydra den smukke Lydia, om det maatte lykkes os, thi det seer misligt ud for os. Jeg er for en fjorten Dags Tid





siden ankommen her til Byen fra Landet; vore Modstandere, den poloniske Familie, vare her iforveien, og min Fætter farer Landet om paa sin Ganger som en Hvirvelvind, i hvad Ærinde skal du strax erfare. Og vi kunne Alle med hinanden sige:"Nous avons fait, Monsieur, une helle campagne"eller"vi have vel reist, Herre"for ved denne sørgelige Leilighed at tage vor Tilflugt til de største Comedie-Digtere baade paa Dansk og Fransk. Flyvepostens Læsere kunne ikke lide Vidtløftighed, og jeg derimod, jeg finder største Behag deri, naar jeg er i slet Humeur; den forekommer mig som en Rok der snurrer, som en Bæk der løber, og dæmper ved sin eensformige Lyd den indre Uro. Jeg kunde skrive en heel Bog herom, men for denne Gang vil jeg nu indskrænke mig til at tale om min Fætter og hans Kjærlighedshistorie.

Du maa vide, kjære Flyvepost, at denne Fætter, skjøndt han ved sin Indtrædelse i Amors Rige bar sig noget forkeert ad, dog er Intet mindre end en vindig Person; det er tvertimod en meget standhaftig, rask og bestemt Mand. Saasnart han af dine Blade og mine Breve havde erfaret Stemningen i det poloniske Huus, tog han mig i Ed som sin aarvaagne Patrouille, og satte mig Stævne her i Byen til Begyndelsen af April. Jeg har i min Tjeneste et Menneske, der fortjente at have været Kammertjener hos Lovelace, Chevalier de Faubias eller nogen anden saadan i Intriguens Rige berømt Helt, istedenfor at være min ringe Opvarter. Dette store Talent har paa en uskyldig Maade erfaret Alt hvad der foregik baade her og hisset, det er at sige: baade i det poloniske Huus her og I Præstegaarden hisset.

I det første var Alting stille, ja Polonius var og er meer end stille; han er endnu ganske forbløffet over den ungdommelige Hidsighed, der forførte ham paa hans gamle Dage til at begaae den Daarlighed, offentlig at lade trykke sin Søsterdatters fortrolige Brev, som han deels havde glemt, deels aldrig forstaaet. Denne Synd faaer han af sin Kone paa sin





Tallerken ved hvert Maaltid; hver Aften udgjør den Texten til Sparlagensprækenen. Hertil kommer hans Uro over hvad Clara, som han virkelig har kjær, og Horatio, som han ærer og frygter, ville sige, naar de i denne Sommer komme tilbage fra England, hvor de have været et heelt Aar. Derover har han faaet et saadant Had til den flyvende Post, at alt Flyvende er blevet ham en Afsky. Han har afskaffet sine Duer, han har under sin Kones Fraværelse ladet hendes Canarifugl døe af Sult, han spytter ad Flyvepelse, han bruger ikke engang mere det Ordflyve, men siger i det Sted om Fuglene, at desvæve. Hertil kommer, at han savner sin Lydia, som kjærligt pleiede ham, og læste for ham i Aviserne hvert Ord fra først til sidst, saa han ofte har skjændt paa sin Kone for hendes Idee at sende Lydia bort. Den Brudgom, han havde bestemt hende, var imidlertid en daglig Gjæst i Huset. Denne Brudgom er hvad Hoffmann kalder Don Ottavio i Don Juan:"ein zuckersüsses, gelecktes Männlein"der seer ud som han var opfødt med Theevand og Trækvind, og taler som han var opdragen ved et Udtog af et Conversationslexicon. - Imidlertid skulde nu Confirmation, Bryllup, Confirmationskjole, Brudekjole, Udstyr, Alting være færdigt paa eengang. Fru Polonius havde travlt, og var ærgerlig over at de, som hun udtrykte sig, "vare af slette Mennesker satte i den Nødvendighed, at maatte bortgifte et saadant Barn."

I Præstegaarden saae det imidlertid anderledes ud, end Fru Polonius tænkte. Hun havde betroet Lydia til et Par aldrende Præstefolk, som ingen Børn havde. Værre Kloster gives ikke i vore Tider end det, hvori hun havde indmuret sin ulykkelige Datter. Fire Timer i Rad maatte det stakkels Pigebarn hver Dag læse med Præsten hvad han kaldte Religion, men som var nærmere Vandet end Himlen, og gik uden alt Spor forbi Lydias Øren. Mere kraftige derimod vare de moralske Betragtninger, de haarde Bebreidelser, hvormed





han hvert Øieblik foreholdt den stakkels Pige den utaknemmelige Ulydighed, hvormed hun forkortede sine Forældres Dage. I de lange Aftener, naar han i den dunkle, forrøgede Dagligstue satte sig i Kakkelovnskrogen med sin Tobakspibe, og Madammen ved en lille Tællepraas med sin Rok, begge saa tause, at man ikke hørte Andet end Rokkens Snurren, ikke saae Andet end Tobaksskyerne, var den til ganske Andet vante Lydia færdig at fortvivle. Saavidt gik Alting efter Fru Polonius' Beregning; men hvad hun ikke havde beregnet var den i Nærheden liggende Herregaard og dens unge Verden, af hvilken en Junker og en Frøken, begge, ligesom Lydia, forgik af Kjedsomhed, hvorved det hændte, at den Første forelskede sig i hende, og den Anden med Henrykkelse fandt i denne smukke kjøbenhavnske Pige en jævnaarig Veninde og Fortrolig. Elskeren gjorde ingen Lykke hos Lydia, men Veninden destomere, og denne unge Dame var nu for Fru Polonius' moderlige Hensigter hvad en Flok Høns er i en Blomsterhave. Alle Romaner, paa Tydsk og paa Dansk, som pryde Læseselskaber og Leiebibliotheker i ti Miles Omkreds, spøge i FrøkenHedevigsHjerne, og hendes hæftige Forestillinger om ikke at give efter for tyranniske Forældres Villie vilde maaskee fundet lettere Indgang hos Lydia, naar Omqvædet ei havde været, at blive hendes elskede Søster og bønhøre hendes Broders sværmeriske Lidenskab. Disse Yttringer, der med Kjærtegn, Taarer og Knæfald daglig bestormede den ulykkelige Lydia, vare dobbelt paafaldende i Nærheden af Broderen, der langt fra alt Sværmeri ganske var en Landjunker, en rødmosset Jæger, der behandlede Lydia paa en meget fri Maade, slyngede sin Arm om hendes Liv, tilsvor hende sin Kjærlighed med Soldater-Eder og udgjorde hendes Forfærdelse i ligesaa høi Grad, som den hende bestemte Brudgom med hans hyppige og søde Breve var hende modbydelig.

Min Fætter var imidlertid ankommen. Jeg havde lagt min





Plan, og forsynet med Anbefalinger til det omtalte haabefulde Søskendepars Fader, Godseleren, reiste vi ud til Herregaarden, og bleve uden Vanskelighed Dagen efter præsenterede i Præstens Huus. Det var heller ikke svært for os at faae Lydia itale, og ligesaa let var det ogsaa at mærke, at denne gode, uforstilte Piges Sjæl var sønderreven af stridende Følelser, nemlig Tilbølelighed for min Fætter, og Samvittighedsangst for at feile mod sine Pligter som Datter. Min Fætter bønfaldt hende om at være fast I at afslaae den forhadte Brudgom, og tillade ham at udfordre denne, og nøde ham til at træde tilbage. Men disse Forslag ængstede hende, og det var umuligt at gjøre nogensomhelst Aftale med hende. Hun var aldeles nedslagen og raadvild; kun med Frøken Hedevig syntes hun at have Mæle og Bevægelse, og jo nærmere Confirmations- og Forlovelsesdagen kom, jo Mere syntes de to Piger at have at aftale.

Først Dagen i Forveien ankom Herr og Fru Polonius tilligemed den tilkommende Svigersøn. Min Fætter og jeg aftalte at vove et afgjørende Slag. Vi indfandt os i Kirken, og tiltrods for sine egne Ord saaeFerdinand(saaledes hedder han) sin Lydia, "staae paa Kirkegulvet, som et Confirmationsbam," og tage sig ud mellem Bønderbørnene, der Naturen træ, blive confirmerede i den tidligste Ungdom, som et stort Piletræ tager sig ud I et Eliekrat. Da Høitideligheden var forbi, steg Lydia med sine Forældre og Præstekonen ind i Fru Polonius' Wienervogn, for at komme standsmæssig de faa Skridt fra Kirken hen til Præstegaarden. Min Fætter og jeg grebe nu den pyntede Brudgom i Flugten, og Ferdinand sagde til ham: "Min Herre, jeg er Lieutenant Den og Den; jeg veed ikke, om De er underrettet om, at det var mig, som med en maaskee altfor stor Offentlighed har friet til Frøken Lydia?" - "Jo," svarede den ziirlige Mand: "jeg har den Ære, ... jeg veed det" - og f attende sig, det bedste han kunde, tilføiede han: "Det var ikke smukt af Dem, Hr.





Lieutenant, at prostituere en agtværdig Familie og et ubesindigt Pigebarn. Jeg har nu sat mig ud over den Ting og vil" ... Ferdinand afbrød ham: "Dersom Familien er prostitueret, er det ikkeminSkyld, men herom er nu ikke Talen. Jeg elsker Pigen og taaler ikke, at man uden videre tager hende fra mig, især da jeg har Grund til at træ, at hun mod sin Villie giver Dem sin Haand. Jeg veed, Deres Forlovelse skal finde Sted idag, og Brylluppet om otte Dage, men fra Forlovelse til Bryllup er desuagtet et stort Spring, og jeg beder Dem herved behage at møde mig imorgen tidlig paa Liv og Død ved det øde Skovhuus, for at lade Vaabnene dømme os imellem. Den Stærkeres Ret er jo den, hvoraf man har betjent sig i hele denne Sag." - Gid jeg formaaede her at aftegne det Ansigt, den pæne Mand gjorde! Han mumlede nogle Ord, som Ingen af os forstod. Ferdinand vedblev: "Jeg veed vel, at De er ikke egenlig Militair, og kan afslaae at møde mig, men De veed selv, at Deres Fremtids Lykke er afhængig af Deres Onkel, at han er en udmærket brav Militair; og hvad hans Mening i denne Sag vil være, det har han tilstrækkelig viist ved sine egne Handlinger." - Jeg traadte nu frem som Fredsmægler, og det blev afgjort, at Brudgommen selv skulde indføre os hos Lydia og hendes Forældre, og bestemt forlange, at hun i Alles Nærværelse skulde erklære, om hun godvillig gav ham sit Ja. Jeg kunde neppe bare mig for Latter, da vi, med denne Brudgom (som jeg for Kortheds Skyld vil kaldeOttavio) imellem os, traadte ind i Stuen hos Præstens og til Hr. og Fru Polonius. De uveirssvangre Blikke, som denne Sidste alt i Kirken havde sendt os, traf os nu som Lynild. Jeg tog Ordet, og saa høitideligt og beskedent som muligt undskyldte jeg vor Paatrængenhed, og sagde, at Hr. Ottavio og min Fætter, der Begge havde beilet til Frøken Lydia, ønskede, som nødvendigt for Begges Rolighed, at hun i sine Forældres og Præstefolkenes Nærværelse vilde erklære, om hun af egen fri Villie





valgte Hr. Ottavio til sin Ægtemand. Med vrede Blikke vendte Forældrene sig til Ottavio, han rømmede sig, gned Hænderne, bukkede dybt, og sagde: "Jeg beder tusinde Gange om Forladelse, men jeg tænker virkelig alt for reelt til at ville, at Frøkenen skulde tvinges til at blive min Kone, og troer mig ogsaa forvisset om, at min Kjærlighed og mine mange Breve ikke have været uden Virkning" ... Fru Polonius afbrød ham, og sagde: "Hvor bliver ogsaa Lydia af?" Hun vilde ile ud af Værelset, Præstekonen holdt hende velvillig tilbage, og sagde: "Jeg skal nok hente hende, hun bad om at maatte fatte sig lidt i Eenrum, det var jo ganske billigt; nu skal jeg paa Øieblikket komme med hende." Hun gik, og blev temmelig længe borte; endelig kom hun tilbage gjennem en anden Dør, som hun lod staae aaben, og sagde fomøiet: "Jeg gaaer op og ned, og leder efter Frøken Lydia, og saa sidder hun her i Havestuen." Vi gik Alle derind. Midt i Stuen var dækket et ziirligt, med Blomster prydet Bord; i en Krog sad Lydia i al sin Confirmationspynt, med sit Shawl kastet over Hovedet, saa det ganske bedækkede hendes Ansigt, og hængte langt ned til Gulvet. Min Fætter nænnede sig beskeden, og sagde inderlig bevæget: "Kjære Lydia! De veed, jeg elsker Dem, og skjøndt jeg herved erklærer, at De aldrig har givet mig mindste Tegn paa Gjenkjærlighed, kan jeg ikke berolige mig eller forlade Dem, førend De her i Deres Forældres og disse øvrige Personers Nærværelse har erklæret, om De uden Tvang, med et frit og fornøiet Sind, giver Hr. Ottavio Deres Haand. Jeg besværger Dem i Sandhedens Navn, ved Alt hvad der er helligt, ikke at nægte ham og mig denne Erklæring." Intet Ord, ikke mindste Tegn forraadte, at Lydia hørte, hvad han sagde. Nu stod Hr. Ottavio frem, og sagde: "Frøken! jeg troer at forklare denne Taushed til min Fordeel. Behag at beære mig med at tilstaae Deres Kjærlighed til mig, som mine brændende Blikke og Breve visselig mene at have fortjent." Da Lydia endnu Intet





svarede, fløi Fru Polonius hen til hende og rev Shawlet fra hendes Hoved, og - o Forfærdelse! - Ikke Lydia, men Frøken Hedevigs yngste Broder, en vild Dreng paa en tretten, fjorten Aar, sprang med høit Hurraskrig i Veiret, og med høie Spring og umaadelig Latter foer han om i Stuen, løb mod Bordet, saa Glas og Blomster fløi klingrende sammen, og under denne Cavalcade rev han den smukke Silkekjole og al øvrig Herlighed af, kastede det paa Gulvet, sprang over det, og ud gjennem Havedøren, idet han raabte: "Frøken Lydia kan De længe lede efter."

Vi stode Alle som forstenede. Fru Polonius og Præstekonen havde allerede løbet Huset randt, og kom aandeløse tilbage, skrigende: "Lydia er borte, hun er intet Sted at finde." Vi løb nu Alle hver sin Vei og kom tilbage med uforrettet Sag. Det var, som om den fælleds Sorg havde bragt vort indbyrdes Fjendskab til at tie. Til Herregaarden var naturligviis vor første Gang. Den ældste Junker og Frøkenen vare taget til næste By for at besøge deres Tante, men man ventede dem hjem inden Aften. Af den yngste Uglspil var intet Andet at bringe ud, end at Omklædningen var en Spøg, som hans Søster havde foreslaaet ham, og aftalt med ham for flere Dage siden. Mod Aften kom Hedevig og den ældste Broder tilbage. De vidste af Intet. Hedevig sagde, at hun efter Kirken havde besøgt Lydia paa hendes Værelse, havde hjulpet hende at klæde sig om i en huusligere Dragt, og var strax derpaa kjørt til Byen. De anstillede dem meget forskrækkede over Lydias Udebliven. Om Aftenen gik jeg atter til Præstegaarden. Hr. Ottavio tog mig tilside, og sagde: "Det synes virkelig, som om min Brud er løbet bort!" - "Ja, det lader saaledes!" - "Kan nu," vedblev han, "enten min Onkel eller Nogen fortænke mig deri, om jeg giver Hr. Polonius sit Ord tilbage?" - "Nei," raabte jeg glad, "det gjør De vel i." - "Ja," sagde han, "jeg siger det til Dem, som er et cultiveret Menneske, thi med ingen Anden her vil jeg





have at bestille, og jeg vil helst skriftlig afgjøre denne Sag, saa er jeg fri for al Uleilighed, baade med den Ene og den Anden." Og virkelig kom hans Tjener en Times Tid efter, og bragte Hr. Polonius en Seddel med en formelig Afstaaelse fra alle Fordringer paa hans Datter, og med den Besked, at han stod færdig til at reise hjem til Kjøbenhavn. Efter nogle Dage reiste ogsaa Herr og Fru Polonius, efter forgjæves at have anstillet Forsøg paa at finde Lydia. Min Fætter og jeg gjennemstreifede Egnen endnu nogen Tid, uden videre Nytte. Det syntes, som om denne Pige var, lig Iphigenia, borttagen af Gudinden Diana; men istedenfor hun dengang havde substitueret en hvid Hind, synes hun denne Gang at have gjækket os med at sætte i vor Prindsesses Sted en ung Gjedebuk.

Endelig faldt det mig ind, at Lydia maaskee havde skjult sig her i Kjøbenhavn. Ferdinand derimod syntes, at en Anelse sagde ham det Modsatte. Vi skiltes derfor ad, han vedblev at reise Landet rundt, jeg tog hertil, og har nu i fjorten Dage forgjæves anvendt alle mig mulige Midler, for at komme paa Spor efter den Forsvundne. Fra min Fætter har jeg Intet hørt; fra det poloniske Huus derimod, ved Hjelp af min ovenomtalte Spion, de grueligste Ting, som jeg er langt fra at sætte Lid til. Imidlertid veed jeg intet bedre Raad, end at betroe vor Sag i Flyvepostens Hænder, og haabe at dens Blade, som flyve saa vidt omkring, skulle bringe disse Linier for Lydias Øine, og i dette Haab besværger jeg denne unge Dame (ligesom fordum min Fætter gjorde) at give mig, som hendes oprigtige og tause Ven, Efterretning om sit Opholdssted. Skulde der endogsaa - som jeg er langt fra at tænke - være noget Sandt i de Nyheder jeg har modtaget fra hendes Forældres Huus, saa beder jeg hende dog ikke forsmaae en Vens Deeltagelse, og desuden betænke, at hendes Fætter Horatio hver Dag kan ventes hertil; at jeg lover, dersom hun ønsker det, strax at give ham og hans Frue Ef





Efterretning om deres altid kjære Lydia, der ikke i noget Tilfælde vil mangle Støtte og Tilflugt hos disse Venner, og at hun Lalle Omstændigheder skal finde en beredvillig og broderlig Ven i

Laertes.



ANDET BREVFra Lieutenanten til Redactionen af den flyvende Post

Kjøbenhavn den14 Juli 1827.Min Herre!Dersom De undertiden har ladet Deres Tanker dvæle ved Lydias Elsker, der I Vinter tog sin Tilflugt til Dem og Deres Blad, da maa jeg befrygte, at De fortryder at have beæret hans Anliggender med at fremlægge dem for Deres Læseres Øine, og at De vil holde ham for utaknemmelig, naar han bekjender, allerede for sex Uger siden at have været istand til at underrette Dem om Udfaldet af sine simple Begivenheder, den eneste Maade, hvorpaa han formaaer at vise sin Erkjendtlighed mod Dem, saavelsom mod de af Deres Læsere, som have forundet ham Deeltagelse. Denne Gjæld beder jeg nu om Tilladelse til at betale. Dog troer jeg det ikke upassende, først at forudskikke følgende Betragtninger.

Jeg veed, at de ubetydelige Begivenheder, som i dette Blad i nogle faa Breve ere komne for Lyset, holdes af de Fleste for en Roman. I Sandhed! dersom det var en Roman, da maatte man medrette kalde den slet. Nei, disse Blades eneste Fortrin er den Sandhed, som - efter min Mening - lyser ud af dem. Og ubegribeligt er det mig, hvor Nogen f. Ex. i Claras Skriftemaal kan miskjende et qvindeligt Hjertes Udgydelser for en fortrolig Veninde. Hvo vilde opdigte med denne Simpelhed, udtrykke sig i opdigtede Anliggender med denne Sandhed, blande en Roman med disse huuslige Details, som ikke kunne Andet end kjede enhver Uvedkommende? - Vist er det, at dette Skriftemaal er høist uskikket til at gjøres offentligt, og ligesaa vist, at Den der har





skrevet det, langt fra at ønske eller formode noget Saadant, har skriftet sit eget Hjertes Historie. Forunderligt maa det rigtig nok synes Enhver, at mange af de Personer, som forekommer i disse Breve, opholde sig her i Byen, leve i Selskabet, vise sig paa offentlige Steder, og at dog overmaade faa Mennesker drømme om, at de kjende dem fra andet end disse Blade. Ikke uden Grund vovede jeg derfor i mit første Brev at sige: "at jeg troede mit Slør som Anonym uigjennemtrængeligt." Et lille Ord, en ubetydelig Omstændighed er Nøglen til den hele Hemmelighed, og saa fortræffelig en Diplomat er min Fætter Laertes, som først udfandt denne, at De selv, Hr. Redacteur, uagtet De har havt de virkelige Navne for Øiet, dog uden denne Nøgle ikke fuldkommen kan læse vor Chiffreskrift. Og nu begynder jeg min Fortælling, hvor min Ven og Fætter slap den.

I tre Uger søgte jeg min forsvundne Lydia med en Uro, en Iver, som Enhver kan forestille sig; hvert Spor var forsvundet. Endelig erindrede jeg mig, at min Fætter og jeg, under vort Ophold paa Herregaarden, havde i Haven fundet et Brev fra Frøken Hedevig til Lydia. Vi læste det, læ af den høitravende Stiil, og jeg tog det til mig, for at levere Lydia det tilbage, hvilket jeg dog siden forglemte. Da det nu ofte hænder, at man i urolige Timer søger i Alting et Hvilepunkt for sine omsvævende Tanker, faldt det mig ogsaa ind, i dette Brev at lede efter en mulig Oplysning. Og virkelig! jeg troede at opdage et Spor i følgende Ord:

"Madame Rosen, fra nærmeste Kjøbstad, var her iformiddags i samme Ærinde som sidst, nemlig for at bede Moder recommandere hende en Sypige, der kunde hjelpe hende med hendes Datters overdreven galante Udstyr. Jeg tænkte paa, hvor godt du kan lide den Kone, som jeg ikke kan udstaae, hvordan du ønskede, at du var i den Sypiges Sted, som hun skulde have. Det var ogsaa et ubesindigt Ønske. Du kunde ville begrave dig i hendes Eremitbolig, hvor





aldrig noget Menneske kommer, især nu da Svigersønnen er bortreist, som er saa jaloux! Nei min elskede Lydia, du skal lyse som en Sol i min Broders prægtige Riddersal! Du skal blomstre som en Rose" ... o. s. v., o. s. v.

Madame Rosen i næste By! en Dame, hos hvem intet Menneske kommer! som Lydia godt kunde lide! ... Var det ikke muligt? ... I næste Øieblik sad jeg paa min Hest og galoperede til Byen, hvor jeg endelig fik opspurgt Madame Rosens udenfor Byen beliggende, lille, venlige, Huus. Efter at jeg længe havde banket, kom endelig et ungt Fruentimmer, og lukkede mig ind, med de Ord: at hendes Moder ikke var hjemme. Jeg nævnede mit Navn, og spurgte, om Lydia ikke opholdt sig der i Huset, og min Urolighed, min Kummer maa have talt min Sag hos den godmodige Jomfru Rosen; hun betragtede mig taus, lod til at betænke sig, og sagde derpaa: "Vil De vente her et Øieblik." Hun forlod mig, kom strax tilbage, bad mig følge sig, og førte mig gjennem en Gang, over Gaafden, opad en Trappe, til et afsides Værelse, hvis Dør hun aabnede, og gik bort. Med bankende Hjerte traadte jeg ind, og med Eet stod Lydia for mig, ganske som jeg første Gang saae hende, i et broget Shawl, med et lidet Barn paa Armen. Hun rakte mig Haanden, brast i Graad, og sagde: "Jeg takker Dem! De opsøger mig stakkels forladte, forskudte Barn." - Det varede nogle Minuter, inden vi paa begge Sider kunde fatte os. Endelig spurgte jeg: "Hvem tilhører dette Barn?" - "Mig," svarede hun. - Det var, som om en Dolk foer gjennem mit Bryst. - Hun vedblev rolig: "Det har Ingen i Verden uden mig; det er forladt som jeg; det faldt i mine Hænder; jeg veed ikke, hvem det tilhører." - Jeg aandede igjen, og nu fortalte hun, hvad jeg forgjæves vilde ønske at kunne gjengive med den rørende Naivitet, hvormed det lød fra hendes Læber. - Længe, sagde hun, havde Frøken Hedevig villet overtale hende til at flygte og skjule sig hos en Tante, som denne havde i





Kjøbstaden, og hvis Deeltagelse for Lydia hun altid omtalte. Efter Confirmationen kom hun op til Lydia paa hendes Kammer, og sagde, at Vognen holdt færdig ved Enden af Haven, for at bringe dem begge til denne Dame, der vilde modtage Lydia med aabne Arme. Den stakkels Pige, omspændt af Angst over den tvungne Forlovelse, som hendes Forældre nu samme Middag vilde helligholde, raadvild, sønderreven af stridende Følelser, lod sig næsten bortføre af Frøken Hedevig, satte sig hos hende i Vognen, og foer afsted, inden hun ret kom til at besinde sig. Ved Indgangen til Skoven holdt Vognen og den haabefulde ældste Junker sprang op i den, hvorpaa Reisen fortsattes. Men underveis begyndte nu disse Sødskende at bestorme Lydia med Bønner og Trudsler, for at formaae hende til strax at forlove sig med Junkeren. De paastode at have deres Forældres Samtykke til Alt hvad de foretog i denne Sag, at Alting var aftalt med Tanten, og en Præst tikede, for endnu samme Aften at forene det unge Par. Lydia vægrede sig standhaftig, det kom til Trætte og et formeligt Venskabsbrud, der endtes med at Lydia steg ud af Vognen, og blev uden Betænkning forladt af de Andre.

Den stakkels Pige befandt sig nu ganske ene, løsreven fra Frænder og Venner, under Guds frie Himmel, uden Hjem og Tilflugt. Med sin lille Bylt under Armen, iilte hun gjennem Skoven, og satte sig træt og bedrøvet paa en Træstub ved Landeveien paa et Sted, hvor flere Veie stødte sammen, uvis om hvilken af disse hun skulde følge. Tilbage til sine Forældre vovede hun ikke at gaae. Naturligen faldt hendes Tanker paa denne Madame Rosen, der saa ofte havde været en Gjenstand for hendes og Hedevigs Samtaler. Hun ansaae det som en god Indskydelse, at hun skulde tage sin Tilflugt til denne retskafne og fromme Kone, der ofte havde viist hende Opmærksomhed. Medens hun bestyrkede sig i dette Forsæt, hørte hun bagved sig et afskyeligt Skrig,





følte sig greben I Armen, og idet hun dreiede Hovedet, mødte hendes forfærdede Øine et fælt fordreiet Ansigt, der med et vanvittigt Smiil stirrede paa hende, og sagde: "Jeg kjender jer godt, Frue! jeg saae jer nok, da I steg ud af Vognen. - Der har I jeres Unge! jeg træde, det varmitBarn, for saadan laae det i Vuggen dengang ... hu! hu! ... Jeg har lovet Hesten Barnet, for han skal bringe min Kjæreste igjen, som han har taget, men jeg tør ikke! for jeg troer, de ere efter mig, de ... du veed nok; tag dig iagt! Lad der ikke komme Blod i Grøften! Det er haardt at faae sit Hoved hugget af, som de have gjort ved mig, og gaae saadan som jeg gaaer. Jeg har sat det fast, saa godt jeg kunde; hu! hu!" ... Under denne Replik, hvorved Lydia troede at forgaae af Skræk, lagde den vanvittige Pige et i et Vuggeteppe indsvøbt lidet Barn ned paa Jorden, og foer hylende ind i Skoven. - Lydia løftede det hurtigt op, og løb af alle Kræfter henad Landeveien, glad over at redde det. Det græd. Hun løsnede Teppet, og betragtede Barnet. Det var et ganske spædt, ualmindelig deiligt Barn. Den arme Pige vædede det med sine Taarer, og var nærved at forgaae af Angst og Raadvildhed. Natten nærmede sig. Hun skjælvede for igjen at møde den Vanvittige. Hun anraabte alle Himlens gode Magter, tog endelig Mod til sig, og besluttede at udføre sit Forsæt, og søge Tilflugt hos Madam Rosen, hvilket rigtignok i denne nye, uskyldigste og dog mistænkeligste af al Ledsagelse blev dobbelt vanskeligt. Først sildigt om Aftenen naaede hun den ønskede Havn, hvor hun fandt den Tiltro og gode Modtagelse som hun havde haabet. Man indrømmede hende et afsides Værelse, og besluttede, indtil man efter nærmere Overlæg havde taget sine Forholdsregler, at holde hendes Nærværelse hemmelig for Alle, undtagen for en tro, gammel Pige, som udgjorde Husets hele Personale af Tjenestefolk.

Efter faa Dages Forløb besluttede Madame Rosen i





Forening med Lydia al underrette Dennes Forældre om det Forefaldne. Brevet var allerede flere Dage gammelt, da Hr. og Fru Polonius ved deres Hjemkomst til Kjøbenhavn forefandt det, og i den første Hede svarede, at de aldrig mere vilde høre tale om en Datter, der paa sin Confirmationsdag var flygtet fra sine Forældre, og med et Barn paa Armen var ankommen hos fremmede Folk. -

Da den stakkels Lydia kom til dette Sted i sin Fortælling, overlod hun sig til den hæftigste Smerte. Jeg trøstede hende med den Overbeviisning, jeg virkelig havde, at dette haarde Skridt af hendes Forældre ikke var saa alvorlig meent, at hun var især sin Fader inderlig kjær, trods Alt hvad der var foregaaet; det viste hans Smerte, hvortil jeg var Vidne den Dag hun forsvandt. Men hvad jeg her opbyggede, nedbrød jeg uafvidende ved at omtale den Maskerade, som den halvvoxne Junker ved denne Leilighed tillod sig. Næsten fortvivlet udbrød Lydia: "Gud! er det muligt! Nei, nu kan mine Forældre aldrig tilgive mig! Hvilken afskyelig Spøg! hvilket rasende Paafund af den fæle Hedevig! HarDekunnet tiltroe mig Saadant? Og er dog saa god at opsøge mig?" - Min Lydias skjønne, rene Sjæl henrev mig ganske; hendes Forsikkring, aldrig at ville forlade sin lille Pleiedatter, uden i det Tilfælde, at hun kunde overgive dette Barn til dets egne Paarørende, forøgede min Agtelse for hende. "Lad os være dette forladte Barns Fader og Moder," sagde jeg: "Giv mig Deres Haand, elskede Lydia, og lad os som Ægtefolk fremstille os for Deres Forældre, og saaledes binde Munden paa al Bagvaskelse, ende hver for Dem fornærmende Mistanke!" Lydia var rørt, hun tilstod, at hun elskede mig, men afslog bestemt, uden sine Forældres Samtykke at følge mig til Alteret.

Jeg forblev bestandig i Lydias Nærhed, og saae hende daglig. Et inderligt Venskab forenede hende hver Dag nøiere med Datteren i Huset. Disse unge Piger arbeidede





sammen, læste sammen, sang med hinanden, pleiede og sørgede for det lille Barn, som Lydia med største Omhu og Besværlighed opklækkede. Hun sagde engang: "Paa hendes Tøi stod et I; jeg kalder hendeIsidore, efter en lille afdød Cousine som jeg elskede høit."

Saaledes vare tre Uger omtrent forløbne, siden Lydia kom til Madame Rosen. Af Frygt for vrange Domme og Mistydninger, som og af Ømhed for Lydias Rygte, havde denne gode Kone ikke kunnet bestemme sig til noget Skridt, der kunde lede til at opdage Barnets Forældre, som efter al Sandsynlighed kun ved et ulykkeligt Tilfælde havde mistet det, ikke forsætlig givet det fra sig. At noget Saadant dog burde skee, indsaae vi Alle.

Neppe otte Dage vare forløbne, siden jeg fandt Lydia igjen, da det engang hændte sig, at medens Lydia og Jomfru Rosen i en anden Deel af Værelset vare beskjæftigede, sad jeg ved Barnets Vugge, og betragtede det med Velbehag. Det slog i det Samme sine Øine op, og hvor blev jeg frapperet af dets Lighed med Lydia! Disse usædvanlig dunkle Øine, dette særegne Øiesyn, denne ganske ualmindelige Mund, det var Altsammen hendes! saadanne udmærkede Familietræk, at de endogsaa hos et lidet Barn vare kjendelige! "Jeg drømmer", sagde jeg til mig selv: "Det er en Forblindelse, et Spil af min Phantasie;" men bestandig vendte jeg paany mine Øine til den lille Pige, og bestandig blev jeg gjennemboret af det samme Syn. Det var Aften, jeg gik strax hjem, og efter en søvnløs Nat, hvori jeg bittert bebreidede mig min uværdige Mangel paa klippefast Tro til den Elskede, svang jeg mig ved Daggry paa min Hest, og da jeg erindrede, at det just samme Dag var Indvielsesfesten af Sorø Academie, red jeg derhen, for ved dette høitidelige Syn at glemme det lille Barneansigt, der bestandig svævede for min Indbildning. Og virkelig, mine smaalige Tanker, mine skinsyge Plageaander fløi bort som Natugler ved Dagens





Komme, da jeg traadte ind i den paa gamle Minder saa rige Kirke, og i Glandsen af Nutidens Herlighed, i Kongens Nærværelse, saae et Værk indvies for Efterslægten.

Mod Aften ønskede jeg, inden jeg begav mig paa Hjemreisen, at gaae ene ind i Kirken, hvor Absalon og Holberg hvile, og der uforstyrret overlade mig til mine Betragtninger. Jeg fandt Kirken aaben, og gik uhindret ind. Med Andagt og opløftende Tanker nærmede jeg mig de hellige Hvilesteder, som i denne Kirke indeslutte Deres Been, der paa saa forskjellig Maade endnu udgjøre Nationens Hæder og Stolthed; og med Glæde følte jeg, hvorledes Oprøret i mit Sind havde lagt sig. Jeg stod og lænede mig til Gitterdøren ved Holbergs Grav; overladende mig til Tanken om mine egne Anliggender, tabte jeg mig ganske i aandelig Beskuelse af min Lydias rene Væsen, og i Følelsen af den Forædling, min Kjærlighed havde modtaget af de senere Begivenheder, da et uventet Syn vækkede mig af mine Drømme. Ned ad den lange Kirkegang skrede et Par Folk, en Herre og en Dame, hvis Udvortes vare mig paafaldende, og ligesom en Gjenklang af de Ideer, der hele Dagen havde omsvævet mig. De forekom mig som Skygger af en forsvunden Herlighed, som en djærv og ædel Fortids Ridder, ledsagende en deilig Jomfru, der ikke under sin paatagne jordiske Skikkelse kunde skjule sit ætheriske Væsen, saa let svævede hun frem paa Kirkegulvet, saa ganske passede paa hende det Udtryk af den chinesiske Roman: "At hendes Legeme var som dannet af Bjergenes hvide Taage." - De nænnede sig, og den unge Dame gik nær til det Sted, hvor jeg stod, og saae ind i Holbergs lille Capel, saaledes at hun satte sit Ansigt ganske tæt til Gitteret, som om hun med sin Aande vilde opvarme Luften om det hellige Støv. Hun vendte derpaa sit hulde Aasyn til mig, og ... O Himmel! Det var atter disse Øine, hvis dunkle Glands lyste i min Sjæl; det var atter denne lille raphaeliske Mund. Saa forskjellig i Udtryk og





næsten i Træk, og dog saa lig Lydia og det lille Barn! Forfærdet sagde jeg til mig selv: "Jeg maa være afsindig! jeg maa have en Sygdom i Hjernen, som forvolder, at mine forvirrede Øine see stedse det samme Billede, som kun findes i min syge Phantasie."

Saaledes betagen af mine Tanker, havde jeg kun dunkelt bemærket, at adskillige Omstændigheder bebudede, at nogen ny Festlighed skulde foregaae i Kirken. Der indtraadte nu et Par pyntede Damer, og efter dem blev baaret et spædt Bam. Den omtalte Herre og Dame saavelsom jeg henvendte os til en Kirkebetjent, og erfarede af ham, at dette var en Professors Bam, som blev baaret til Daaben. "Barnedaab i Kirken paa denne Tid af Aftenen?" spurgte den fremmede Herre. - "Ja De maa vide," svarede Kirkebetjenten, "at dette Barn er født i en lykkelig Time, nemlig imorges, som Indvielsesfesten skulde begynde, og derfor staaer Majestæt Kongen selv Fadder til det, og det skal nyde den Ære at bære hans Navn." - Mine Øine faldt paa den unge Dame; hun var dødbleg og skjælvede. Hendes Ledsager slyngede sin Ann om hende, og førte hende til en afsides Krog i Kirken, hvor de Begge satte dem. Det var mig umuligt at blive tilbage, og ubemærket satte jeg mig bag ved dem. Jeg hørte Damen klage i de sødeste Toner og Manden tiltale hende trøstende, men jeg kunde ikke samle deres sagte Ord. Endelig hørte jeg hende sige:"Født i en lykkelig Time!Just disse Ord sagde ogsaa du, da min stakkels lille Isidore blev født med Foraarsjævndøgnet. I en saadan Kaabe, som dette Barn, var hun indsvøbt paa Reisen, da jeg sidste Gang saae hende. O, at hun laae begravet her!" - "Hvordan, min Clara!" udbrød Manden: "Du ønsker vort Barn Døden?" - Clara? - Isidore? - Jeg lyttede med største Anstrengelse. "Ja," svarede Damen, "det ønsker jeg. Laae hun dog her i denne Kirke, som en lille Blomst ved Foden af disse berømmelige Grave, da vilde jeg gaae trøstet herfra.





Men nu, hvor skal vore Tanker søge hende? Maaskee paa en Tiggerkones Arm, opvoxet i Mangel og Laster." - Enhver kan tænke sig min Glæde og Forundring. Næsten ude af mig selv, raabte jeg: "Horatio og Clara! Det er Deres Barn!" - - Resten er let at gjætte, og umulig at beskrive: Forældrenes Henrykkelse, deres Sammenkomst med Lydia, til hvem vi iilte saa hurtig som deres Heste og min kunde løbe. Den gode Madame Rosen og hendes Datter lode under disse Omstændigheder med Glæde deres kjære Lydia fare. Sildig ud paa Natten ankom vi alle Fire til et Landsted, hvor Horatio opholdt sig hos en gammel Bekjendt, og neppe vare vi der, før Fru Horatios Kammerpige og et Bondefraentimmer kom farende ind, og svømmende i Taarer kyssede Lydias Klæder og Hænder, ganske som ude af dem selv. Disse troe Mennesker bebreidede dem selv deres Herskabs Ulykke. Samme Dag nemlig som Lydia blev confirmeret, var denne Familie paa sin Reise til Kjøbenhavn ankommen til et Vertshuus. Horatio og hans Frue vare strax gaaet hen at besøge en Ven, som boede i Nærheden; deres ældste Barn, en treaars Dreng var med, fulgt af Tjeneren. Den lille Isidore (som Lydia med prophetisk Aand havde kaldt hende) var bleven tilbage i Vertshuset med de to omtalte Fruentimmer, af hvilke Bondepigen, der passede det lille Barn, var meget enfoldig og døsig. Hun sad i et Værelse hos Barnet, der sov i sin Vugge, og da hun selv var træt af Reisen, satte hun sig ved en Seng, lagde Hovedet paa den, og sov ind. Kammerpigen, som i et andet Værelse var beskjæftiget med en Kufferts Ompakning, kom ind, saae Barnet og Opvartersken sove, havde den Forsigtighed at slaae Skaaden for Døren, og gik derpaa igjen til sit Arbeide. Først et Par Timer efter savnedes Barnet. De yderste Døre vare lukkede, det var som forsvundet. Forældrene kom tilbage. Hele Huset kom i Oprør. Folkene i Vertshuset fattede strax Mistanke til den vanvittige Pige, da hun daglig gik omkring der i





Egnen, og tilforn var krøbet ind ad Vinduer, dog kun I Staldene. Værelset, hvor Barnet havde sovet, var lavt nede ved Jorden, og et Vindue havde staaet aabent. Man sendte Bud, og løb om til alle Kanter; men næste Morgen fandt man den stakkels Afsindige død i Stalden, og, som man bemærkede, ihjelslagen af en Hest, under hvilken hun laae, og som hun formodenlig havde forskrækket ved sin for alle Skabninger frygtelige Nærhed. Ogsaa her var hun kommen ind gjennem et Vindue, thi Stalddørene vare lukkede. - Man fortalte, at denne Ulykkelige var et for Barnemord sigtet Fruentimmer, der længe havde siddet i Fængsel, og der ganske tabt Forstanden.

Kun underhaanden havde de bedrøvede Forældre vovet at gjøre Efterspørgsler om deres Barn, da Øvrighederne i Omegnen, for hvilke de havde angivet denne Tildragelse, ønskede det saaledes, og meente, at de, ved at lyse efter det i offentlige Tidender, love Belønninger og deslige, vilde forøge Barnets Fare for at blive skjult af Bedragere, der muligviis kunde have isinde, efter en Tidlang at bringe dem et fremmed Barn, og derved tilvende sig Fordele. De kunde imidlertid, hængende ved et svagt Haab, ikke overtale dem til at fortsætte deres Reise.

Et Par Dage vilde Horatio, at hans Frue skulde udhvile sig efter saa mange Sindslidelser; derpaa skulde vi Alle reise til Kjøbenhavn. Min Fætter Laertes, som jeg havde underrettet om Alting, ilede til os, og deelte med sit trofaste Vennesind vor Lykke. Men Aftenen før den til Afreisen bestemte Dag blev til vor Forundring vort Selskab forøget med Herr Polonius, der havde opsøgt sin Datter (som han dog troede strafværdig) hos Madame Rosen, og af hende erfaret Alting. Hans overstrømmende Kjærlighed til hans Lydia, hans Anger over den Uret, han havde gjort hende, var virkelig rørende. Han lovede hende alle kjøbenhavnske Forlystelser, nye Klæder, Shawler, Alt hvad der kunde glæde





et qvindeligt Hjerte; men det Eneste, der efter Lydias egen Erklæring kunde gjøre hende lykkelig, hans Samtykke til hendes og min Forbindelse, nægtede han haardnakket. "Denne Herre har altfor meget fornærmet mig," sagde han, "ved at lade indføre i et offentligt Blad" ... Her afbrød Clara ham: "Er den Synd saa stor, min Onkel? Hvad skaljegda sige tiDem?"- Det Indtryk, disse Ord gjorde paa Polonius, staaer ikke til at beskrive. Hans Ansigt blev dobbelt saa langt som ellers, hans Mund blev staaende aaben, hans Arme sank kraftløse ned, hans Guldtobaksdaase faldt ham af Haanden, og han lod den ligge paa Gulvet. Horatio benyttede sig af denne Stemning, og tiltalede ham saa kraftigt, og vidste saa vel at benytte sin Magt over ham, at han tilsidst reiste sig stiltiende, tog Lydias Haand og min, lagde dem i hinanden og sagde: "I Guds Navn! Jeg velsigner eder, mine Børn." Da vi Dagen efter ankom her til Byen, gik Horatio ene med ham til Fru Polonius, og bragte ogsaa hendes Samtykke tilbage.

For fjorten Dage siden blev min Lydia min Hustru. Ved Bryllupsbordet drak min Brud og jeg imellem os paa Flyvepostens Velgaaende, thi det er vist, at den har en stor Deel i det lykkelige Udfald, hvorved vi glæde os. I denne salige Tid have vi forhøiet vor Kjærligheds stille Lykke ved at tage Deel i alle de Forlystelser, som tilbøde sig, og Enhver, som har besøgt offentlige Steder og Sommerskuespillene, saavel de tydske som de danske, vil der have kunnet see og vil fremdeles der kunne finde næsten alle i disse Blade omtalte Personer.

Og nu, kjære Flyvepost, Farvel! Hav Tak for den Tjenstagtighed, for den Discretion, for al den sande Levemaade og Liberalitet, som man medrette kan vente sig af dig. Fredagen den 3 August vil Enhver af disse Blades Læsere, som har beæret os med sin Deeltagelse, kunne finde mig og min Lydia paa Dampskibet Prindsesse Vilhelmine, og hver Den,





som nænner sig til mig, og Miser fra Flyveposten, skal jeg have den Ære at beverte med et Glas hundredaarig Rhinskvin, som min Svigerfader har foræret mig til Reisen.

Deres forbundneFerdinand ***Lieutenant ved ***