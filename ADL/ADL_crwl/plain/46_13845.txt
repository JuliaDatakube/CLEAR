XII2



Nei undflye! Fra Jorden du bortvige,

Bort med Haabet og Henrykkelsen!

Fulgt af Tempe og Hesperien

Og af Chronos's glædedrukne Rige!



Ja! lad alt om hvilket Dødelige

Knælede ved Offerluen hen,

Alle Tiders, Zoners Fryd igien

I forklaret Eenhed hist fremstige.






O da skal mig, blinde Fange lig,

Naar igiennem Fængslets kiære Sprække

Frihedsdagens Rødme viser sig,



O da skal i salig Længsel mig

Hist bag stierneprydet Æterdække

Dit forklarte Jordphantom tiltrække!