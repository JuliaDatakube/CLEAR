Mand seer i alt Naturens Land

HVOR PHANTASIENS Stierne

Med sin Gevalt og Virkning kand

Forhexe Folkis Hierne:

Hvor deres Hovedt Sejer-Verk

Kand lade sig forrykke,

Hvor en INDBILDNING hefter sterk,

Som Stiil i Kaaber-stycke.



See! gaar mand til et Doll-Huus, da

Er der jo een og anden,

Som Griller haver jaget fra

Fornuften og Forstanden:

Af hvilke een gaar derud paa,

At Næsen er en Sabel,

Hvorfor hand beder Folk at gaae

Af Veyen for sin Snabel.



Een meener, at hand er af Blaar,

Og snart en Ild kand tænd e,

Hvor over hand og løber, naar

Hand seer et Lys at brænde.

Een gaar og Leer udi sit Sind,

Som den, der sig kan giøre

U-synlig, og kand komme ind

Igiennem lukte Døre.






Een synes, at hand haver Horn

Hvor over hand vil stange:

Een, at hand er et Hvede-Korn,

Hvorfor hand bliver bange,

Saasnart som hand fornemmer til

En Fugl ham nær at være

I Meening, at den hannem vil

Opsluge og fortære.



Langt fra, at jeg ad disse leer;

Jeg meere ynker dennem.

Men naar jeg udi Tanker seer

Vor Verdens Børs igiennem

Der som et Doll-Huus er besat

Af kloge Grillen-fænger,

Da er det mig u-mueligt, at

Jeg mig kand bare længer.



Kiig, kiære Landsmand, ind engang

Til Verdens Huus-gesinde,

Du efter Alder, Stand og Rang

Skal tælle da der inde

Saa mange Giæcke runden om,

Som Mennisker tillige

Saa mange Daare-Kister, som

Gemacker, tør jeg sige.






Pik paa den allerførste Dør,

Der møder dig en liden,

Som ey blev vant fra Vugen før

For 5 a 6 Aar siden:

Som neppe ligger tør endnu,

Og meener sig dog moxen

Til Brude-Sengens Bis-lu-lu

Fra Riis at være voxen.



Hun holder nok af Børne-Verk,

Af Backelse og Sucker,

Hun syerAdrienne, Særk,

Og sligt til sine Ducker,

Men vogt at du dig icke dog

Med Børne-Snak udlader,

Thi hun sig holder meere klog

End Moder eller Fader.



Med Nacken hun ad dennem slaar

»Og gamle Giecke kalder;

»Thi (siger hun) min Fader gaar

»I Barndom udaf Alder,

»Vanvittig, taablig, gammeldags

»Min Moder er og næsten

»En dito ud af samme slags,

»Og duer ej for Resten.






»Hvad om de kom paaAuction?

»Hvem mon der skulde byde

»Een Skilling meer for hver Person

»End for en Hest med lyde?

»Hvad om mand vilde min Forstand

»Paa Vegt hos deres legge?

»Monn' icke baade hun og hand

»Blev giort til skamme begge?



»Hvad regner jeg det fierde Bud

»I Catechismus-Bogen?

»Jeg hverken lider Hoved-brud

»Af Luther eller nogen.

»Lad Børn bekymre sig om sligt,

»Jeg har for lang Tiid siden

»Giort nok udaf min Børne-Pligt,

»Da jeg endnu var liden.



»Min Fader og min Moder tør

»Jeg meer ej ved at hædre

»Som andre Kielling-Unger giør:

»Ney det forstaar jeg bedre.

»De dermed nok kand liste sig,

»At jeg er dem beskiæret,

»Og at Naturen dem med mig

»Velsignet har og æret.






»For min skyld Mands-Personerne

»Sig i vort Huus forgaber,

»For min skyld udi Kirken de

»Ved Stolen staar og skraber.

»For min skyld tager de til hat,

»Og os beviiser Ære,

»Thi hver af dennem haaber, at

»Hand Sviger-Søn skal være.



Vend Ryggen. Thi du merker her,

Hvad Klocken den er slaget,

At Glutten af Indbilding er,

Forgiort og oppedaget

Fordi de gamle Giæcke ey,

Har straffet hendes Væsen,

Ey hende ført paa bedre Vey,

Og lagt en Ring i Næsen.



See disse an, hvor løber de

Og korser, naar hun gaber:

Dog ney! det er kun skam at see

Paa disse Kielling-Aber.

Gak fort til næste Cabinet

Der finder du eenLea,

Som meener sig at være ret

Dend skiønneGalathea.






Slig Grille er hun kommen i,

Fordi en Øyen-Tienner,

Som gaar paa Kap og Fiskeri,

At fange forklæd-Venner

Har svoret paa for hende, at

EyJupiters Alcmene

Var nær saa hviid, saa rød og glat

Som denne hansHelene.



For alting gode Miiner hold,

Naar hun sig selv betragter,

Naar hun giør Fryndser, Leg og Fold

Paa alle hendes Fagter,

I sær paa hendes Mund, at dend

Er Hig en Pibe-krave,

Saa du maae tænke, Hillemænd!

Nu gaar den reent af lave.



Vær ærbar, naar hun spørger dig,

Hvad nyRomandu kiender?

Thi ald sin Læsning hun paa slig

Studering kun anvender:

Hun dig om hver en Martyr veed

At sige heele Sider,

Som haver lidt for Kiærlighed

Fra de Trojanske Tider.






Slaa Hænder sammen, og tilbed

I hende Lykkens Gaver,

At hun saa stor en Dejlighed

Til Medgift faaet haver:

Thi see, blant Prædikanter hun

Særdeles dend fordrager

Der hendis Skabnings-Munster kun

Til Text og Indgang tager.



Nok sagt; Lad hende fare saa,

Dog først begier af hende,

At du dend Ære have maa

Og hendis Broder kiende:

Hun raaber strax: HR. JOSEPH kom,

Her er en Stierne-Kiger

Fra Østerland, som spørger om

Hvad got min Broder siger?



HR. JOSEPH kommer da her frem;

Som af en Fruer-Stue,

I sine Øyen angenem,

At lade sig beskue,

Forgyldt med een og anden Ring

Fra Fruentimmers Hænder,

Og medFaveur-Baand rundt omkring

Besat i alle Ender.






Du fra dePersersDronning da

Ham med en Hilsen ærer,

Som hansPortraitmed Længsel fra

Hans smukke Haand begiærer,

Som ønsker, om det kunde skee,

I hendis Kammer-Boelig

Originalenselv at see,

Og døe desmeere roelig.



Hand spørger strax, om du forstaar

Nativitetat stille?

Med hvad for Held du hannem spaar

Sit Velfærts-Kort at spille?

Om hand, som af Naturen er

Et Kunst- og Mester-Stykke,

Skal ikke overgaae enhver

Til Hove udi Lykke?



Siig jo, og bild ham ind, at hand,

Som Jomfru-Cammer-Junker,

Skal blive til en mægtig Mand.

Thi see i Haabet prunker

Hand med dend gyldne Elephant,

Og synis blant de Høye

At skinne som en Diamant

I heele Rigets Øye.






HandJosephkalder sig dend Nar,

Og meener hver en Frue

Er hansMadame Pothiphar,

Som ham kun faar at skue:

Om Folk hand drømmer, som om Ax,

Der sig for hannem bøyer:

Hand lover dem Befordring strax,

Naar Kongen ham ophøyer.



Giør Afskeeds-Compliment, og gak

Fra denne Grillenfænger,

Til næste Naboe, hvis Gemak

Af Skilderier hænger,

Saa fuldt som Luuse-Torvet er

Af Huer, Strømper, Kapper,

Af Buxer, Skiørter, Klædninger,

Og andre gamle Lapper.



Det første hand dig spørger ad,

Er, efter hvem i Daaben

Du est opnævnet? Item hvad

Du fører i dit Vaaben?

Om din Tip-Olde-Fader var

Een oxe eller ugle?

Hvad Tegn hand udi Skioldet bar

Af Fiske eller Fugle?






Ved dette Spørsmaal dristig vær,

Og svar med stille Lader,

AtDoctor Morten Lutherer

Din første Stamme-Fader,

Samt at din egen Fader bar

Sanct Peders Nøgel-Orden,

At hand en Landsbye-Hyrde var

Og vogtet Kirke-Hiorden;



Da skal du see, hvorledis hand

Skal harke, giøe og spøtte,

Hvor lit hand skal om Geistlig Stand

Og dends Studering skøtte:

Hvor hand skal lee af Messe-Serk,

Og Pibekravens Folder,

Som hand kun for et Spilleverk

Mod sine Ahner holder.



Taalmodig skal du herved staa,

Samt krumme dig og skrabe,

Og med en dyb Forundring paa

Hans Contrafeyer gabe:

Strax hand dig da fortæller om

Hvor de har tient i Hoffer,

At dend og dend af Beyren kom

Her ind med Kong CHRISTOFFER.






Gif agt, naar hand sit Folke-Fær

Saaledis gaar igiennem,

Hvordan hand springer hist og her

Forbi endeel af dennem,

Der synis ham som Klakker i

Hans Stamme-Bog at være,

Den eene for Forræderi,

Den anden for Vanære.



Du ikke destomindre ham

Lyksalig dog skal prise,

Som har saa rar Forfædre-Kram

Udi sin Boe at viise;

Endskiønt en Deel alligevel

Drog om og bad om Føde,

Endeel sig aad og drak ihiel

Og sudlervuren døde.



Men viid, at naar hand peeger paa

Sit eget sidste Stykke,

Du da tillige priise maa,

Hans Olde-Fædris Lykke,

Som ham i deris Afkom har,

Saa ypperlig en Herre;

(Da ingen dog af dennem var

Saa slet, han jo er verre.)






Holt der med op, og hannem tak,

Fordi hand saa anviiste

Dig i sit Stamme-Huus, og gak

Til næste Daare-Kiste,

Der sidder enPhilosophus,

Som meener vist, atBayle

Er faren samtSalmasius

I ham med deris Siæle.



FraSultanog fraTartar-Cham,

Du hilser ham tillige,

Som om hans Lærdom og om ham

Har hørt saa meget sige:

Du fra dend store Keyser i

Maroccoham forkynder,

Hvor høyt endog et Barbari

Hans store Viisdom ynder.



Alt dette tager hand imod,

Og meener, at mand kiender

Hans lærde Navn vedNiger-Flod

Og alle Verdens Ender:

Da hand dog knap en Fierding-Vey

Er uden for sit Rige

Bekiendt, ja tit hans Landsmænd ey

Af hannem veed at sige.






Hvad skeer? hand strax dig fører i

Sin lærde Skriver-Stue,

At du hans Skrifters Cancelli

Skal med Forundring skue:

Men vogt, at du ey spørger til

Borrichiusog fleere,

Thi i dend lærde Verden vil

Hand som Monark regiere,



Hand viiser dig og til et Sted,

At see hansDisputatzer,

Endskiønt de ere pyntet med

ÆsopiskePlumatzer,

AtAristippus, hvis hand kom

I færd at gaa i rette

Med dem, han rigtig spurgte om,

HVOR HAR DU STAALET DETTE?w



Men du skal lade som du har

Ey kiendt endnu tilDato

Saa skiønne Skrifter og saa rar

EnEuropæisk Plato;

Da kløer du Øret allerbest

Med slige falske Toner,

Da kommer hand her frem dernest

Med hansOrationer.






Dem læser hand da op for dig,

Og spørger om du sandser,

Og merker hvor han idelig

Er fuld afElegantzer.

Hvor Stiilen vel er overlagt

MedPhraserog deslige?

Hvor alting saa beqvem er sagt,

Som nogen kunde sige?



Du svarer Ja og tvifler paa

AtCicerovel kunde

Orationerskrive saa,

Og slig en Stiil udgrunde:

Endskiønt du veed, at det kun er

Udskreven afCunæus,

AfLipsius, afScaliger,

AfNeuhusogBarlæus.



For Resten hand sitMagazin

AfManuscriptapriiser,

Endskiønt de neppe et Qvintin

Er bedre end Adviiser.

Og 12. Aars gammel Almanak,

At om de trykte bleve,

De da til Ild udi Tobak

Blev brugt som andre Breve.






Holla! for alting ey forgiet

At bede ham instendig

Om nogle af hans Vers, som det

Der er dig høy-nødvendig,

Strax han dit Skib i Læster-Tal

Med Exemplarer lader,

Som du til Folk udlosse skal

Paa Stræder og paa Gader.



Forteli derhos, hvor dyrebar

Du hører dem skattere,

SaaKingoselv er ikke rar

Og udi Moden meere,

Strax giør hand dig Forsikring paa,

At Maane, Sool og Stierne

Har aldrig kundet bryde saa

VorTyhe BrahesHierne.



Hand synis, at med Lyst enhver

Bør læse dem igiennem,

Da dog de støder hist og her,

Og Veyene i dennem,

Er verre end dend lange Bro

For Heste som er lade,

Om Vinter-Dag ved Ringsted-Kro

Og Aved-Øre-Gade.






Naar denne Grovsmed haver dig

Nu viist sin Verksted-Stue,

Naar hand har ladet baade sig

Og alt sit Tøy beskue,

Naar du est kied af denne Snak

OgCharlatanskeBielde,

Da gak til nærmeste Gemak,

Og lad dig der anmelde.



Der sidder Een, som holder i

Sin Tanke og Forklaring

Sig for det STORE DYR udi

Sanct Hanses aabenbaring,

Der Hals og Been kand slaa i tu

Paa dig og dine Liige,

Fordi hand noget meer end du

Til Hove har at siige.



Ydmyg dig her, og der hos see,

At du ham ey forringer

HANS NAADE-Titel; (dog maa skee

ALLMÆGTIG bedre klinger,)

Thi viid, at med KongCyrusi

Forvandskab hand sig regner,

Og af det femte Monarki

Sig Herre-Navn tilegner.






Hand af Opvartning giør sig til,

At alle ham tilbeder,

At alle ham behage vil

Og til Patron udleder,

At hannem daglig henger paa

Tre, fire Regimenter,

Saa vel af Store, som af Smaa

AfgudiskeClienter.



Hand roser af, at hand saa svar

Og overflødig Næring

AfDedicationerhar

Af Vers og af Foræring,

At dersom Folk, som selger Thee,

Kusiner og deslige,

Saa megen Tilløb havde, de

Da hastig bleve rige.



Alt dette skalt du høre an,

Som Svaghed af dend Sterke,

Og mægtig Client-Tyran,

Og dig ey lade merke,

At det engang kand gaae ham i

Hans høye Magt omsider,

SomBellissariusudi

JustinianiTiider.






Hvad da? saa løber baade du

Og andre fra hans Dørre:

Saa kommes hand ey meer ihu;

Saa er hans Hof ey større

EndGörtzesudi hans Arrest,

Og saa bestaar hans Venner

Alleene af en Snylte-Giest,

En Kudsk og Kammer-Tienner.



Tys! lad ham i hans Phantasie

Kun have meer at sige

End nogenPrimas Regnii

Det Polske Konge-Rige;

Men naar du dig har staaet tret

Og dine Øren skammer

Sig ved at høre meer af det,

Da gak til neste Kammer:



Du paa en Trefod finder der

En selv-klog modig Stakel,

Som sig indbilder, at hand er

Apollinis Orakel,

Og at hand af Naturen har

Priviligeret Naade,

I alle Ting med kloge Svar

Guddommelig at raade.






See! vilt du føle Pulsen ret

Paa hans Forstand og Hierne,

Da priis dig lykkelig i det,

At du saa høy en Stierne

Paa Himlen haver, at du dend

Kand see, som ey har Liige,

Hvis Viisdom haver meere end

KongSalomonsat sige.



Paa Timen løser hand for hans

Indbildings Giekke-Pose,

Og fanger an af sin Forstands

Oplysning sig at rose;

Hvad Sværm, fordi hand er saa viis,

Hand har om sine Dørre,

At hosFleuryudiPariis,

Dend kand ey være større.



Hand anker paa, at Kongen, før

Hand noget Verk fuldfører,

Hand da ey ham dend Ære giør

Og hans Betænkning hører.

Hand vil i alle Folkis Port

En Pose-Kiger være,

To Buxer kand ey blive giort,

At hand dem jo vil skiære.






Bring ham paa Snak omCzaren, see,

Hand siger strax sin Meening,

HvorAssowfaldt til Tyrkerne,

Ved daarlig Freds Foreening,

At hvis hand havde været med,

Hand da saa u-besindig

Ey havde sluppet sligt afsted,

Men været meer spidsfindig.



OmMalboroughsaa vel som om

Eugeniushand taler,

Og dømmer misfornøyed som

Om halveGeneraler,

At hvis mand Fuldmagt havde ham

Betroed fra Østerrige,

Da skulde Tyrken faaet skam

Og Frankerig tillige.



Hvad Kirke-Staten sig angaar,

Da undrer hand ey meere,

End at den gode Bisp forstaar

Ey bedre at regiere

En geistlig Stiftets Underdan,

En u-regierligLector,

En halvgal Provst og Capelan,

En overgivenRector.






Ved Bye- og Lands- og Herridts-Ting

Hand dette eene roser,

AtAdvocaterkiør i Ring,

Og spiller Bold med Skoser,

At Dommeren saa kunstig veed

I Retten at lavere

For Venskabs skyld, for Gavmildhed

Og andet saadant meere.



For Resten er hans Phantasie

Ey vel tilfreds med noget,

At Lov og Ret, at Politie

Og alting jo er kroget,

At Søe- og Land-Etatenjo

Paa bedre Fødder stode,

Hvis Kongen vilde ham betro

Sin Krigs-Hær og sin Flode.



Imedens hand saaledis nu,

Mod heele Verden praler,

Da vogt for alle Ting, at du

Ey leer, ey heller taler,

Hvor med du ligesom kand slaae

Ham paa hans Mund og Øre;

Thi see, hand Ordet eene paa

Sin Prækestool vil føre.






Lad ham kun være i dend Tro,

At frem for nogen anden

Naturen ham har givet to

Talenter i Forstanden,

At hand som enChinesermeer

Og bedre med sin eene

End nogenEuropæerseer

Med begge Øyensteene.



Lad hannem dadle i Forstand

De besteCardinaler,

Alexiwitz, Louis le Grand,

Og alleGeneraler,

Hand er dog gal, i hvad du giør

Lad hannem derfor fare,

Og gak til neste Kammer-Dør

Til Spørsmaal der at svare.



Der sidder Een med hvide Haar

Paa Lænnestoel og Skammel,

Som hen ved Fiirsindstive Aar

Er allerede gammel,

Som tykkes sig at have saa

Fremdraget sine Dage,

At hand til Himmels burde paa

EliæVogn at age.






Dend BERLENBURGSKE Bibel har

Hand liggende ved Haanden,

Som er ham meere dyrebar

Af Tolken end af Aanden:

Hand sig i intet skyldig veed,

Hvorfor hand alle Tider

Om Titel udaf HELLIGHED

Med PHARISÆER strider.



Hand dig forsikrer, at hand ey

Har seet sin Næste trænge,

Før hand ham paa dend halve Vey

I møde gik med Penge.

(Men viid, at hvor hand laante hen,

Hans Skyldner der beklager,

At hand tog tyve-fold igien,

Som Bonden af sin Ager.)



De Ti Guds Bud hand meener sig,

At have rigtig holdet,

Fordi hand ikke falskelig

Har svoret, eller troldet:

Men see, hand taler intet om

Hvor meget hand har drukket,

Hvor mangen gang hans Christendom

Har over hannem sukket.






Hand roser af hvor flittig hand

I Kirken haver gaaet,

Og hvor hand har for alle Mand

Som et Exempel staaet,

Hvor hand paa Knæ har giort sin Bøn

Med sammenlagde Hænder

For Kirken, Kongen og hans Søn

Og alle Landets Stænder.



Med viid at, naar hand gik derfra,

Og før hand hiem var kommen,

Hand havde alt paa Veyen da

Forgiettet Christendommen,

At, om man spurte hannem ad

Hvad hand paa Hiertet lagde,

Hand neppe huuste længer, hvad

Hans selv og Præsten sagde.



Af Skriftens Bog hand giør sig til

At han veed meer at sige,

End mangen Præst af Huus-Postil

AfLutherog deslige,

At hand saa vel er grundet, som

De beste Kirke-Fædre:

Men see hans Levnet efter, om

Hand derfor er des bedre.






Set Prøve paa ham, spørg ham ad,

Hvordan hand sluttet haver

Sit Testament? til hvem og hvad

Hand giver Siæle-Gaver?

Du da forordnet finder der

Saa meget til hans Venner,

Saa meget til hans Jorde-Fær,

Saa meget til hans Tiener,



Men merk hvor denne Helgen sig

Mod det gemeene beste

Besmittet har med Arve-Svig

Mod GUD og mod sin Næste:

Giv agt, om hand har Kirker skænkt

Saa meget som en Daler,

Om hand paa Skoler haver tænkt

Og arme Hospitaler.



Lad sidde da det gamle Vrag,

Og sine Jertegn priise,

Som hand har øved Dag fra Dag

I Christendom at viise!

Gak fort! lad hannem lyve for

Sig selv i sine Tanker,

Og see, om hand ved FADER VOR

Sig ind i Himlen banker.






Gak nest op til, der sidder dend,

Som haver skrevet dette,

Som nep er meer forstandig, end

Det Lam, der gik i Rette

Med hinÆsopiUlv, fordi

Hand det opsluge vilde,

Da dog Naturen lader i

En Ulv sig ey formilde,



Saaledes gaar det og med ham:

Ald U-dyd vil hand hævne,

Den vilde Tiger giøre tam,

Og slette det U-jævne;

Hand for sig selv en Landstings-Ret

Mod heele Verden fører,

Tilspørger Folk om det og det,

Og Vidner overhører.



See! spørger du ham hvo der har

Forordnet ham til Dommer?

Du kun etphilosophiskSvar

Derpaa af ham bekommer,

At dendCommissionham er

AfSocratespaadraget,

At dømme og forfølge hver

En Hoved-Skielm til Kaget.






Men hav dend stakkels Mand undskyld

At hand sig saa formaster,

Og er med Nidkierhed opfyldt

Mod sine Tiders Laster:

Hand mindis ey, atSocrates

Er død med sine Dyder,

Og at en Ræv dog bider Giæs

Hvor meget mand end skyder.



Lad ham i Fred omløbe med

Sin Liimstang udi Haanden,

At feye hvert et u-reent Sted

Og at uddrive Aanden,

Som spøeger i hans Naboes Huus,

Hvorfor hand knap faar soved,

Ret som han havde Flagermuus

Og Bremser i sit Hoved.



Lad ham med Ro arbeyde paa

Sit Luud-Bad at oprette,

Hvor ved han Verdens Tarter blaa

Og sorte Huud vil tvette.

Hans Skiers-Ild dog ey rense kand

De sudlervurne Siæle;

En Hore vil dog have Mand

Og Tyven vil dog stiæle.