Nr. 201.



Det koster megen kamp og striid,

Naar man i grunden vil en christen blive,

For kiødet er det som den dyre tiid,

I Christi død sig stedse hen at give,

Og har man een og anden kamp forbi,

Der følger ti, der følger ti.



2. Paa slanger har man her at gaae,

Der giver os saa mangen sting i hælen,

Da vil der meget nøye passes paa,

At giften sig ey trænger ind i sielen,

Forfarenhed om denne siele-pest

Kand tale best :,:

Nr. 201. IJ1-7.Pontoppidans salmebog har et vers 2, som hverken findes hos Freylinghausen, Schrader eller Brorson; se tillæg. 2, 2:mangen]mange J6-7.

- - -

Nr. 201.Oversættelse. Es kostet viel ein christ zu seyn, C. F. Richter, Schr. s. 1080. Denne og den følgende salme er af Richter digtet som paralleller med modsat fortegn. De har samme versemål og samme versantal. Begyndelsesverset er i begge ganske ens, hvad formen angår, i den ene: Es kostet viel ein christ zu seyn Und nach dem sinn des reinen geistes leben; Denn der natur geht es gar sauer ein, Sich immerdar in Christi tod zu geben, Und ist hier gleich ein kampf wohl ausgericht't, Das machts noch nicht; i den anden: Es ist nicht schwer ein christ zu seyn, Und nach dem sinn des reinen geistes leben; Zwar der natur geht es gar sauer ein, Sich immerdar in Christi tod zu geben; Doch führt die gnade selbst zu aller zeit Den schweren streit. Altså meningen modsat. Noget lignende gælder slutningsverset, der i den ene begynder: Auf, auf, mein geist! ermüde nicht, Dich durch die macht der finsternisz zu reissen, i den anden: Auf, auf, mein geist! was säumest du? Dich deinem GOtt gantz kindlich zu ergeben? Det er to sider af kristendommen, tilsyneladende i modstrid med hinanden, som her er stillet op uden afkortning i hver sin salme. Hos Brorson er konformiteten bevaret; men modsætningen er bleven mindre skarp. Dette beror vistnok på, at Brorson ud fra sin livserfaring ikke har kunnet anerkende begyndelsessætningen i den anden salme: Es ist nicht schwer ein christ zu seyn, og i steden for har skrevet:Det koster ey for megen striid En himmel-sindet christen siel at blive.Modsætningen er derved fra: »det koster meget - det er ikke svært«, bragt ned til: »megen strid - ikke for megen«. De to salmer er behandlet af Harald Vilstrup i Dansk Kirkesangs Aarsskrift, 1945-46, s. 7-21. - Her i nr. 201 skildrer v. 1-2 den kamp, som det koster; v. 3 viser som opmuntring hen til himlens herlighed, der er kampens mål, og v. 4-7 udmaler herligheden, hvorefter v. 8 tilskynder til udholdenhed. - 1, 2:i grunden] til bunds. - 1, 3:kiødet] den syndige natur;den dyre tiid] dyrtid som udtryk for noget, man vånder sig under, jfr. gammeldags udtryk som at se ud som den dyre tid dvs. se dårlig eller bedrøvet ud. - 1, 4: Der tænkes på den delagtighed i Kristi død, som betyder afdøen fra kødet og verden, Rom. 6, 10-11; Gal. 5, 24; 6, 14; Kol. 2, 20. - 2, 1-2: jfr. 1. Mos. 3, 15;sting] stik. - 2, 5:forfarenhed] erfaring.






3. Dog er det vel den møye værd,

Naar man den fryd og herlighed besinder,

Som den, der ret har lært at kæmpe her,

Til seyer-krands for lammets throne finder,

Det er vel svart, men naaden giør det let,

Forstaaer det ret :,:



4. Man skal som barn og arving staae,

Som solen blank og deylig i det høye,

Ja solens glands kun lidet vil forslaae

Mod straalerne, der gaae af sielens øye,

GUds deylighed er brudens egen glands

Og brudekrands :,:



5. Da barnet seer sin fader paa,

I saadan syn ham selv med lyst befinder,

Det bliver fuldt af livets klare aae,

Som til een aand ham da med GUd forbinder.

O hvem forstaaer hvad da i aanden skeer,

Før man det seer :,:



6. Da faaer man viisdom selv til deel,

Hvo hende har med lydighed fornøyet,

Hun kroner ham med perle og juveel,

Og bliver ham som bruud ved siden føyet,

Da er den ting, som før forborgen var,

Os himmelklar :,:



7. Hvad GUd hand har, det har man og,

Der staaer GUds himmel os til brug og pleye,

4, 4:gaae]gaaer I. 5, 2:syn]siun IJ1.5, 3:livets]Livsens I.

- - -

3, 2:besinder] betænker. - 3, 4: 1. Pet. 5, 4; Joh. Åb. 2, 10; 22, 3. - 3, 5:svart] svært;naaden] Guds nådevirkning i sjælen eller den nåde, som ligger i, at saligheden venter, sådan som det skildres i de efterfølgende vers. - 3, 6:forstaaer] imperativ. - 4, 1: Rom. 8, 16; Gal. 4, 7. - 4, 2:blank] lys. - 4, 5-6: Billedet af sjælen som bruden er bragt ind af Brorson, der vel ikke har tænkt på, at i 6, 4 er visdommen den frelste sjæls brud. - 4, 5:Guds deylighed] som afspejler sig hos bruden. - 5, 2:befinder] føler, oplever. - 5, 3:det] barnet;livets klare aae] Joh. Åb. 22, 1, jfr. Joh. 7, 37-39. - V. 6 viser påvirkning af Ordspr. 8 og Visd. 7-8, hvor visdommen er personificeret; Visd. 8, 2: visdommen som brud. - 6, 2:hvo] hører tilmani l. 1. - 7, 2:pleye] vederkvægelse, jfr. nr. 254, 8, 3; 47, 3, 8.






Hvor yndeligt og lifligt er det dog,

At have JEsum selv til arv og eye,

Og vidre kand jo ingen ønsker gaae,

End GUd at faae :,:



8. Op, op min siel bliv ikke træt,

Al mørkheds vold og magt at giennembryde!

Hvad klager du, din evne er saa slet,

Betænk din kraft, som GUd dig lader byde,

Betænk, at slippe ind ad himlens dør,

Hvor got det giør :,: