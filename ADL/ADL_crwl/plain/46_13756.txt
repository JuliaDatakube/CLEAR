VIIVed de friske Grave paa HolmensKirkegaard i Maj 1801



Stands, o Ædling, her din Vandringsstav,

Og med Tak og Graad og Klagetone

Ved de friske Høie du forsone

De henfarne Heltemaners Krav.



Sagnet leired' sig ved deres Grav

Da de sank til Underverdnens Zone,

Thi for din, Okeanos!din Krone1)

Hver med Fryd sin Helteaand opgav.



Vaar og Høst paa deres Grave skiftes;

Trindt Naturen bliver og forgaaer,

Ak! og selv det gjemte Støv bortviftes.



Mindet ei! I Tidens Favn det staaer

Medens frem bag Slægter Slægter vanke

Uforgiængeligt som Dyd og Tanke.

1)Efter Grækernes Mythologie og i deres Kunstværker bærer Okeanos en Krone som Symbol paa hans Herredømme over Vandene