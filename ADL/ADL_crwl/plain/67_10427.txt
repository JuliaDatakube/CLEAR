MONOLOG (i Tiden mellem 1910 og 1920)



"So läuft denn die Zeit immer spurloser ab",

skrev Schopenhauer fortørnet og knap.

- I Gaar var man Yngling. I Dag staar man hældet

og hules, som Pilen, ved Livskildevældet

med møre Tænder og al den Forstand,

som gemmes og gror i en ormædt Tand.



Et Liv er en Krise, som sporløst gaar over,

vor Ungdom er død, og død Schopenhauer.

Og Visdom forgaar om end aldrig saa skrap.

So läuft denn die Zeit immer spurloser ab.



Vi gjorde os Vandringen sur med vor Trods

mod Hulhedens Aand - og nu huler denos.

Og Skønhed og Lyst ud af Hænderne slap.

Men Verden gaar rundt om sin gamle Tap.

Der sidder Monarker paa alle Troner,

i Stambul er Tyrken, i Utah Mormoner,

i Rusland er Knut og i Kina er Krig,

Moralen er sløj og det stinker af Lig.

Hvad er det for Tider? Spørg Knøsen og Pigen:

i Hjærterne Mangel paa festlige Dater

og udadtil "Mangel paa Resultater"!



Naa endelig! dér har vi Verdenskrigen!