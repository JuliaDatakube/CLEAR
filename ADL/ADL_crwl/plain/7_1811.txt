En anden over Evangelium,under dend Melodie:Jeg vil din Priis udsiunge, etc.



1.

HVad er det for en Snekke,

Og liden Flyde-Baad,

Som storm og Vande trekke,

Saa dend er uden Raad?

O see dend store Nød!

Ræt som dend gik til grunde

Og just til Havsens Bunde

Ned i Affgrunden flød.



2.

Det er Guds Kirke-Smakke

Og liden Meenighed,

Som her og der maa flakke,

Og tiit ey Rædning veed!

Hvor JEsus lader som

Hand offte hart mon sove,

Og saa for Vind og Vove

Sit Skib lar tumle om.






3.

Tiit Leviathan tuder

Aff Had og Helved-Harm,

Ja store Flooder spruder

Ind i Guds Kirkes Barm!

Hand rører Vinde op

Ved Mægtige paa Jorden,

Saa Lyvn-Ild, Storm og Torden

Bestrider Kirkens Trop.



4.

Her reyses og oprøres

Ald Satans Herre-magt,

Ild, Baal og Sværd her føres

At føye Satans Agt,

Og i de Christnes Blood

Tyranners Vaaben søles,

Og ald Ulykke brøles

Guds Folk og Børn imod.



5.

Dend Flok der JEsum hafver

Allene inden Bord,

Der kysser Aandens Gafver,

Og elsker kun Guds Ord,

Foruden Fantasi,

Og uden Folke-Lære,

Dend Flok kand aldrig være

Fra Modgangs Bølger frj.






6.

Saa lad Affgrunden øse

Ald Helved-Ondskab op,

Og lad kun Satan løse

Ald sin Tyranne-Trop,

Lad Kirke-Skibet faa

Tj Tusind stød paa side,

Dog skal vel JEsus vide

Hvor det sin Havn skal naa.



7.

O søde Gud og Fader,

O Søn og Hellig Aand!

Som dine ey forlader,

O lad din mægtig Haand

Befrj din Meenighed

Fra ald sin Tvang og Vaade!

O giør det for din Naade

Og JEsu blodig Sved!

Th:Kingo.