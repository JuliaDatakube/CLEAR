Ved Kunstakademiets Stiftelsesfest.31. Marts 1888.


I.



Alt som ejer Livets Lue,

Rosens Blus og Havets Blaa,

Skovens Hvælv og Brynets Bue,

Læbens fine Folder smaa,

Elskovsblikkets tause Sprog, -

Alt er Kunstens Lære-Bog.



Ja, lad Livet og Naturen

drage, fængsle Eders Blik -

Læretid bag Skole-Muren

gav dog Haand og Øje Skik!

Har vi ej havt Nordlys her,

Lære-Mestre, Takken værd?



Her, hvorHarsdorffsklare Øje

gav vor Kunst dens Propylæ,







her, hvorBerteluden Møje

rysted Krans af Dafnes Træ -

her harEckersbergmed Lyst

Sæden lagt til Fremtids Høst.



Her, ved Reden, skal Duøves,

Kunstens unge Trækfuglflok!

her skal Vingefanget prøves,

her er Vink og Varsko nok!

Flyv saa ud fra Skolens Favn,

og gjør Ære Danmarks Navn!


II.



Ja kæmper trøstigt, selv mod Vind og Vove,

med Pen og Farver, Mejsel eller Stift,

og kæmper efter Kunstens egne Love,

og lær at tyde deres Runeskrift!

Men hvilke Maal og Midler end I hylde,

glem ej, atKjærlighedensstore Bud

er og i Kunsten alle Loves Fylde:

hvaddenhar skabt, den Blomst gaar aldrig ud.