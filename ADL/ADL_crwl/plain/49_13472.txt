Epigrammer(1779)



1. VERSEMAGEREN

EN Versemager oversatte

Sin Riimbog i et fremmed Sprog;

Og, ak, nu fandt det arme Skrog,

Selv sine Yndlingsoder matte.

Han rystede det lange Øre:






Ney, raabde han forbittret, ney,

Det Sprog er vemmeligt at høre,

Saa klinge mine Tanker ey.



2. CLAUS RIMERS GRAVSKRIFT

Her ligger Claus

Blant andet Snaus:

Hans Krop er Slim,

Hans Siel giør Riim

For Cherubim:

Ifald den ey

Gik med Niels Klim

Den anden Vey.

Den stakkels Nar

Var aldrig tavs;

Det beste var,

Han gik til Gravs:

Derfor skal paa

Hans Liigsteen staae:

In fine laus.



3. DEN FORNUFTIGE DATTER

Hvad er Dig kierest, lille Pige?

»Mama, det er min Psalmebog.«

Nu det var skiønt, dog sandt at sige,

Jeg tænkde Dig ey halv saa klog;

Ak ney, det kan umueligt være,

Betænk Dig ret, og svar igien?

»Mama, den er det, ved min Ære;

Thi Naboes Peter gav mig den.«