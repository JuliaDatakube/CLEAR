Til den Troløse



Naar paa dit Skiød en Anden troner

bestraalet af dit Øies Ild:

Naar ei for Jordens tusind Kroner

han bytted' bort din Vellysts Smiil;



Naar da i dobbelt Favn forenede,1)

med Mund paa Mund, med Bryst mod Bryst,

som til et Støttepar forstenede,

I daane, døe i Elskovs Lyst;



Og nu, du med gientændte Blikke

af Glædens Dvale vaagne maae -

da, lig en Afdøds tomme Skygge,

mit blege Billed for dig staae.



Hvi visner nu paa dine Kinder

i Vellysts Smiil dit Hiertes Hæld?

Siig, hvi, af Rædsel pidsker, rinder

dit Blod tilbage til sit Væld?



Før lig en Gæst fra Engles Rige,

mit Billed du velkomment bød,

og Phantasien Englens Lige

til Himlen løfted fra dit Skiød.



Af Fordums Baggrund nu det træde

med Sygdoms Bleghed, Sorgens Træk,

ei meer med Englekommes Glæde,

men fulgt af Anger, Skam og Skræk.

1)Hvorfor skulde vi ikke stundom torde bruge disse, af Italienerne tidt brugte, rime sdrucciole?






Som naar om lukte Øielaage

et Natsyn varsler Nød og Vee,

saa du i Mindets qvalme Taage

end slukte Dages Skygger see.



Din Elsker paa sit Skiød dig vugge

og spotte Skræk og Anger bort,

dog viid, Erinnerne oplukke

alt Orkus'2)tunge Kobberport.



Naar jeg min matte Aand udsukker,

naar Jorden tager mod mit Leer,

og Veemod ved min Gravhøi klukker:

Han sover - muldrer - er ei meer!



Da - gys! - Erinnerne3)oprive

min Grav, og danne paa dens Bred

af Ligdunst mit Phantom og drive

det derfra til dit Leiested.



Med visnet Læbe, udslukt Øie,

med standset Hierte, lydløst Bryst,

saa staaer jeg for dit tause Leie

ved Taarnets hule Midnatsrøst.



Du svømmer trygt i Søvnens Taage

med Rosen lig udsprungen Mund,

Og veed ei at Erinner vaage

hos trygge Troløshed i Blund.

2)Den græske Fabellæres underjordiske Rige, bestaaende af Elysium og Tartarus, Himmel og Helvede.

3)Furierne.






Dit Hierte sig af Fryd forstørrer,

din Haand til Skiebnens Urne naaer,

thi Phantasus, de Drømmes Fører,

blid ved dit Hovedgierde staaer.



End hviler du bag Søvnens Dække,

end male Drømme sig derpaa,

men snart skal Søvnens Forhæng sprække

og Gravens Søn i Riften staae.



Rundt Livets Skueplads er øde,

og Hielpens Haand er Søvnens Træl -

Nu du for Svig og Meneed bøde

med rædselgiennemboret Siel.



Fortvivlende, du sønderslide

de silkebløde Lokkers Baand!

Fortvivlende, til Blod du vride

den rene Snee paa krympet Haand:



End ei for Dagens Komme svinde

opbrukne Liighøis fæle Søn;

men ved din matte Tinding binde

Erinnen ham til Meneeds Løn. -



O grumme Systre, holder inde,

og daaner, stivnede til Steen!

Til Graven du igien forsvinde,

Vanskabning, Dunst af skiøre Been!



Mit Hierte smelter, Taaren flyder.

Mig smitte ikke Hævnens Lyst.

Min Haand jeg til Forsoning byder,

Troløse, Dig, med sonet Bryst.






Mit Billede sig ikke trænge

ind i din Elskovs Helligdom,

og ved din Tinding aldrig hænge

Erinnens Grumhed mit Phantom,



I Tungsinds hellig stille Mørke

Dit Billed' jeg opstille skal

og ak! med Taarers Offer dyrke,

tro i mit glædeløse Kald.



Imens hver Morgens Purpur dugge

ny Glæde paa dit Leie ned;

hver Aften kun i Blund dig vugge

til sødt Bedrag og Glemsels Fred.



Naar mørkt mit Blik ved Himlen hænger,

en Fryd nedsynke i dit Sind;

naar ak! min Taare frem sig trænger,

et Smiil udspringe paa din Kind.



I Kreds af alle Aldres Glæder

du sildig staae paa Gravens Rand;

naar Dødens Skygge for dig træder,

da giennemstraale Haabets Land!