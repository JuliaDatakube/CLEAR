HUMLEN



Og der var Frugt paa Træet.

Og der var Korn til Kræet.

Og der var Græs til Koen.

Og der var Mask til Soen.

Og Hesten gav de Havre

til Nadver og til Davre.



Men tørste gik ej an:

Brønden havde Vand,

Mælk den grønne Spand.

Og omme i det skumle

Havehjørne stod Humle.



Og der var Sol fra Sønden.

Og der var Ly og Læ.

Saa ta'r de Vand fra Brønden

og tapper 01 af Tønden,

at Mennesker og Fæ

kan modstaa Arvesynden!



Og drage styrkede igennem Tumlen,

dér har vi Humlen.