Til Niels W. Gadepaa hans 70 Aars Fødselsdag, 22. Februar 1887.



Hil Dig, Du Mendelssohns Arving og Fælle,

Du Symfoniernes Mester i Nord!

Du, som opelsked fra simpleste Celle

op til en Løvpragt af svulmende Vælde

Skove af Toner med brusende Kor!



Var det en Elverdans' hvirvlende Lethed,

eller Sirenernes lokkende Leg -

Ossian-Taagernes rugende Tæthed -

Vismandens Højhed - Korsmandens Træthed -

aldrig fra Skjønhedens Vagtpost Du veg.






Ej som Rinaldo til Hornet Du trængte,

for Dig at fri fra Fantomernes Flok;

Modens Sirener - dem tidlig Du sprængte!

Vansmags Dæmoner - dem af Dig Du krængte!

Kunstnerens Kald var Dig Kaldelse nok.



Og, mens Du virked hvert kosteligt Stykke,

væved Du straalende Klangfarver ind:

Harpernes Maaneskin, Cello'ens Skygge,

Tubernes Kampskrig og Fløjternes Hygge

i Violinernes luftigste Spind!



Tak, at Du aabned vort lyttende Øre

lidt efter lidt for det klassiske Land!

Længe din Genius Vingerne røre, -

til Du faaer himmelske Toner at høre,

Toner fra Sjælenes Korsfarer-Strand!