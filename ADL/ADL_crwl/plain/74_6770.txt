Til Overvejelse*).

»Og Folket satte sig ned at æde ogat drikke, og stod op for at lege.«



2. Moseb. 32, 6.





»Dreng! stig op paa Klippetinden!

skærp dit Øje, sku mod Vinden,

om Du skimte kan en Sky!«

- saadan lød Profetens Tale,

da i Sarons tørre Dale

Luften laa saa tung som Bly.



- Danske! er det ej paa Tide,

at ogvi børskue vide?

Er her ikke Tørke nok?

Er ej Luften fuld af Kvælen,

skrumper ikke Folkesjælen

som en vissen Blomsterstok?



Højt til Vejrs, I danske Drenge!

Sku saa langt, og sku saa længe,

til I Synet gjemme maa!

*) Skrevet i Høsten 1877; meddelt i »Fædrelandet« iste November.








Højt til Vejrs paa Mindets Banker,

ja saa højt, saa Døgnets Tanker

tykkes Eder Fluer smaa!





Og hvad seer I saa deroppe

blandt vor Oldtids Alpetoppe,

har de ogsaa Blod for Bær?

Kraften knejser uden Skjælven!

Troskab blomstrer rigt om Elven;

Luften er saa stærk og skjær!



See, hvor sig mod Fjernet tegner

Heltekuld som Rolf og Regner,

staa de end i Taageskrud!

Og hos første, lave Kirke

Thyra ved sit Dannevirke!

Og med Bretlands-Kronen Knud!



Længer ned - en Skov af Helte,

mellem dem, der turde vælte

Svantevit med Absalon!

Og hvor Korsets Banner vajer,

seer I ej, det faldt med Sejer

i den unge Volmers Haand!



Voxer kroget Kongestammen, -

stryges Aaget ej og Skammen

af ved Grevens Sengestok?








Blinker ej i nyfødt Morgen

trefold Glans om Kongeborgen

fra Margretes lyse Lok?



Og hvor Dannebroge vifter

i de lange Navneskifter

fra den første Christian,

luer ej, naar Faren er der,

altid op de danske Hjerter,

som da »Volden« var vort Land!



Og fra Hav og Belt og Sunde,

sjunges ej af Bølgemunde

Drapet om vor Sømandsflok!

Hvo vil efter Navne søge -

alt fra Kongedyb til Kjøge

skummer det med Kranse nok!



Dog endnu i vore Dage

skreves der en Heltesage

af den tapre Landsoldat, -

ogsaa, da paa Dybbølskansen

tung han gik i Dødningdansen

med den hvinende Granat.





Stig saa ned fra Mindets Højder,

ned, hvor endnu Droslen fløjter,

hvad den sang ved Lejregaard!








ned, hvor valmukranset Rugen

lægger meer end Gyldendugen,

lægger Brødet paa vort Bord!



Og hvad seer I saa hernede,

bag den gode Rug og Hvede?

Skjellet flyttet! Danmark deelt!

Trods vort Frederits og Isted,

alt det vundne atter mistet -

læs dog Danmarks Saga heelt!



Ja, trods Minderne, som tindre,

Riget selv blev altid mindre, -

lad det ikke gaa i Glem!

Og med snevret Landeskranke,

snevert Syn og snever Tanke

kroer sig i vort Fædrehjem.



Hvor er al vor gamle, kjække

Pile-Sejghed i at strække

Kvisten ud, saa snart vi kan?

Blev vort Land saa trang en Tue,

saa vi kun har Borgestue,

men ej længer Fædreland?



Skal det nu da ej bedrøve,

at som Flensborgs døde Løve

Danmark selv er sønderflængt,

først af Fjendens Rovdyrstænder, -

saa ved vore egne Hænder

spaltet, tvedeelt, næsten spræng!l








Skal det længer ej opmande,

jage Skyggen fra vor Pande,

den Bevidsthed: vi var tro!

Den Bevidsthed: efter Evne

har vi bødet Hul og Revne,

taarnet op vor Fædrebo!



Fra vi sidst for Livet fægted,

hvadhar Folkeaanden mægtet

i de lange tretten Aar?

Paa hverandre har vi skældet,

sunget, flaget, karrussellet,

leflet med det aabne Saar;



snakket op om Holger Danske,

og i Mangt om ikke ganske

gjort af Folkeaanden Krop!

skilt os ad i tvende Folde!

revet ned de gamle Volde,

ingen nye bygget op!



Hvor er Styrkebæltet smeddet,

og vor Fremtids Brynje leddet?

Hvor er Viljen vakt af Blund?

- Danmark, som om Sundhed drømte,

for den bittre Skaal, Du tømte,

fik Du lutter Skaaler kun!








Er det virkelig os Danske,

kan et Folk sig saa forvanske

eller varsler det om Død?

Er det os fra Ott'ogfyrre,

som i Faren kun blev større,

Et i Lyst og Et i Nød?



Har I glemt de skjønne Dage,

da vi kunde meer end flage,

inden Kjærlighed blev kold?

Dengang vi med Manddomsstaalet

satte over Oprørsbaalet

kjækt paa Enighedens Skjold?



Vil I rejse dennesinde

Ebbesenet Æreminde,

byg det ej af Steen og Malm!

Smelt ham ind i Sjæl og Hjerte,

til I mindes Danmarks Smerte

meer end som et vissent Halm!



Til I see, vor værste Fjende

har vi hos os selv herinde,

ført af kullet Avind an:

Her i Madstræb, hist i Magtstræb,

her i ladt og lystsygt Pragtstræb,

her i raadvild Uforstand



Til I see, at Holstergreven,

hvem vort Land er pantsat bleven,

nu har Egennyttens Navn!








Til I see, at Neldebladet

nutildags er Hjemmehadet,

fostret i vor egen Favn!



Derer Noget, værdt at fælde,

med et Mod at overvælde,

tændt af enig Kjærlighedl

Noget, der skal ta'es ved Lokken,

rammes over Sengestokken;

Folkeaandens Skifting led!

Har vi tømret Skib og Skanse,

hvæsset Pil og skæftet Lanse

Haand i Haand paa Fædres Viis,

da er Tiden til at bygge

- kranset af en bedre Lykke -

Steen for ham fra Nørreriis.





Danske,Danske, tænk dog efter!

Værn dog, værg af alle Kræfter

Kjærlighedens Grundlovsbud!

Kjærlighedens Grundlovsorden, -

nu kun ingen Skaaler for den,

men etArbejd, gjort i Gud!



Brødre! Søstre! Unge! Gamle!

Er det ej paa Tid at samle

Alle, som vil Danmark vel;








kaste Politikens Pjalter,

hente ved vor Barndoms Alter

Bod for Slægtens Syndegjæld.



Slænge bort de hadske Lanser,

klæde os i Troens Panser,

gjorde os med Aandens Sværd,

luttre selve Hjertekilden,

og med fast og enig Villen

tage fat vor Sønnefærd?



Da skal Tørken atter vige,

og i Danmarks gamle Rige

Livet blomstre op igjen;

og som hist i Sarons Dale

skal fra Himlens høje Sale

vælde ned Velsignelsen!