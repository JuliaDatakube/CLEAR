En Sang over Evangelium, som kandsiunges til Tienistens slutning, under dend Melodie:Aff Høyheden oprunden er, etc.



1.

OP, Hierte, op med fyrig Troe,

Op, op i Aandsens Fryd og Roe,

Bort Verdens Vee og Vaande!

Thi Himlene de ere brudt,

Aff tørren Jord en Green er skudt,

Stoort Nyt er nu for haande!

Jorden, Vorden

Er Guds Leye, Himlens Eye

Os tilhører,

Alt det os et Barn tilfører.



2.

O deilig Barn, O mægtig Noer,

Som Himlene med Magt beboer,

Dog hviler i en Krubbe!

Du Sarons deilig Rosen-Knop,

Du Lillie som skyder op

Blant Verdens Torned stubbe!

Breder, Spreder

Lugt aff Naade; ævig Baade,

Liv og Ære

Skal din Toorn omsider bære.



3.

O Vunder-Barn aff Guddoms Kraft,

Thi Barnet har sin Moder skabt,

Hun er sit Fosters Poode!






Jeg ham ald Guddoms Ære giør,

Og ærer hende som jeg bør,

Der fødde Verdens Goode:

Naade, Baade,

Held og Ynde skal begynde

Os at siire,

Aff dend signed Jomfru-spiire.



4.

O Himmel-Søn, hvi skal jeg Dig

Dog finde nu saa uselig,

Og Klude-svøbt at være?

Du kunde dog, O stoore Helt,

Svøbt dig i Himlens Stierne-Telt

Og ald Guds Thrones Ære!

Thronen, Kronen,

Du forsagde og nedlagde,

For du vilde

Fødes nøgen, spæ og lilde.



5.

Saa est du da, O JEsu, fød,

Der Verden droges med sin Død,

Og ingen kunde redde,

Da Trængsel, sorg og Længsels Nød

For HErrens Folk i skaalen flød

Fuldt op til alle bredde!

Bud kom Fra Rom

Folk at skatte og udmatte,

Da blev funden

Himlens Skat i Krubben vunden.






6.

Klag nu, min Siæl, klag dig ey da

Om Verdens Middel gaar dig fra,

Din Armod daglig stiger:

Her ligger JEsus fattig ned,

Som Nøgel til ald Riigdom veed,

Hvis Armod dig beriger!

Bøy dig, Føy dig

Til hans Ære, Det skal være

Dig en Glæde,

Gud er riig i Armods Klæde!



7.

Dig derfor, Gud, i høyeste,

Ald Priis og Tak og Ære skee,

Som vilde dig forbinde

Med Jorden i en ævig Fred,

Dend JEsus, Gud aff Ævighed,

Selv skulde til mig vinde.

Tag mig, Drag mig

Ved din Naade, Mig til baade,

Og din Ære,

JEsum i min Siæl at bære.

Th. Kingo.