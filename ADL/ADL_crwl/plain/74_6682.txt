Aja Sophia*)



Du letteste, luftigste Rum,

mit Øje har seet;

et Hvalv som et bølgende Skum,

forstenet med Eet!



Hvi tramped Erobrerens Hest

dit Alter i Grus?

Hvi fejed en fygende Blæst

hvert Kors af dit Hus?



Ak, Læben var lammet og stum,

kun Hadet var hedt!

og Troen et oppustet Skum,

forstenet med Eet.

*) Sophia-Moskeen; Aja Sophia er den gængse nygræske Benævnelse (aja =????, den hellige).






Men Tiden skal dages engang,

ja gryer i det Graa;

da atter en christelig Sang

mod Hvalvet skal slaa:



Ja rulle som Snee fra et Fjeld

mod Muhameds Land,

og fylde med levende Væld

den fordums Vulkan.



Thi dertil fik Sokrates' Folk

nyt Mæle og Røst,

at det skulde tjene som Tolk

mellem Vest og Øst.



- Naar Paulus faar Ordet paany

For Hellenernes Thing,

Aja Sophia, da brister

din Halvmaanering!