DEN 28DE FEBRUAR 1833.

Mel: Vil du seedisse tre etc.



I

Deres Skaal!

Dem, hvis Maal

Er den vigtige Sag

At gjøre ved Kjærlighed Gavn! - o ja!

I hvis Arm

Livets Harm,

Bjerget ind som et Vrag,

Snart finder en lykkelig Havn! - o ja!

Gid den leve den unge, den venlige Flok,

Hvem vort Livs Gallopade og Glæde er nok!

Eders Maal -

Derfor Skaal! -

Er at fylde vort Savn

I Venskabs og Kjærligheds Navn.



II

Men forglem

Ikke dem,

Som ved Siderne staae; -

De sprang fordumstider dog med - o ja!

Og endnu -

See kun du -

De dog noget formaae;

De hoppe forsigtig afsted - o ja!

Gid de leve, de Gamle, med Hæder og Held!

Deres Ungdom var smuk og de brugte den vel!

Eders Maal -

Derfor Skaal! -






Var i Kjærligheds Navn

At gjøre det høieste Gave.



III

Men Især

Er der her

Iblandt Damerne een,

Hvis Skaal gjør lidt meer Embarras - o ja!

Gjør nu Plads!

Tag dit Glas!

Glædens Stemme er reen;

Vi synge et muntert Hurra! - o ja!

Gid hun leve, den Kone, den venlige der!

Hvis Geburtsdag forsamled de Yndige her.

Blot for det

Har hun Ret

Til vor Agtelse, ja

Til et høit og et muntert Hurra!



IV

Og de Smaa,

Som kan gaae,

Og som ikke kan gaae,

Og alle, Du endnu kan faae - o ja!

Og din Mand,

Hvis Forstand

Og Beværtning vi maae

Venskabeligst finde saa saa - o ja!

Alt det Godt,

Alt det Smaat,

Hvad du elsker, o ja

Dets Skaal, Caroline, Hurra!






V

Og vor By,

Som var ny.

Men er gammel og graa;

Paa Steder kun tækket med Straa - o ja!

Og deri

Alle vi,

Baade Store og Smaa;

Vor Lykke, vort Venskab bestaae! - o ja!

Gid den trives og blomstre, den venlige By,

Som, skjøndt gammel og skrøbelig, eengang var ny!

Og deri

Alle vi,

Baade Store og Smaa,

Gid altid vort Venskab bestaae!