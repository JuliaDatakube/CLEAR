LÆNKEGRISEN.



Porthunden døde af Alderdom,

Huset var øde og Lænken tom,

Pladsen stod ledig, og Bonden tænkte:

Hvad om den Plads jeg til Grisen skjænkte! -

Han saae paa Hane, han saae paa And,

men Grisen blev Hundens Eftermand.



Grisen kom nu til Hæder og Ære,

maatte Lænke om Halsen bære,

mageligt aad den og drak og sov,

gjøede ej som Hunden: Vov, vov;

sov og grynted og sov igjen -

det var en egen Lænkehund, den.