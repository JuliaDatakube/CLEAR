BESVÆRGELSEN.



I

Det var en Tryllegrotte

Dit eensomstllle Kammer;

I Midnatstimen tændte

Du Themaskinens Flammer.



II

Omkring Din Nakke bugted

Sig Haaret, brunt som Snogen;

Din Kind var bleg; Du læste

Et fremmed Sprog af Bogen.



III

Hvad var Din gamle Tante,

Som nikked ud paa Natten,

I Lænestolens Puder,

Andet end Marekatten?



IV

Da lod Du Bogen synke -

Med selsornt Blik Du stirred

Et Navn Du sagte mumled,

Utydeligt, forvirret.



V

Damp steg af Tryllekjedlen -

Et Bjef - en Banken hørtes

Og i den mørke Baggrund

Dørteppets Folder rørtes.






VI

Paa Væggens Blomsttapeter

Der faldt en Skygge - Aanden,

Du havde kaldet, var der -

Var virkelig forhaanden.



VII

Jeg holdt mig til Contracten;

Dit Brev, det lille, søde,

Hvis røde Skrifttræk bød mig

I Aftentimen møde.



VIII

Du strakte Armen mod mig,

Du Dine Krandse tegned;

Bliv der, og ikke længer!

Meer rødmed Du, end blegned.



IX

Jeg trængte over Grændsen -

Der var ei Formler flere.

Det var en Tryllegrotte -

Jeg kan ei huske mere.