Over Epistelen, Coloss. 3.Under dend Melodie:O Gud effter dig mig forlænger, etc.



1.

I Christne, I som træde

Hver Dag med hiertens Glæde

Til JEsu Kierlighed,

Ifører dog de Dyder,

Som sande Christne pryder,

Og Gud kand tækkes ved.



2.

I vilde dog besinde,

At ingen er at finde

I Verden uden Brøst,

Dog vilde Gud os kalde,

Som hellig' og udvalde,

Til ald sin Glædes Høst.



3.

Barmhiertighed I øve,

Og giøre Venskabs Prøve,

I Ydmyghed og Troe,

I Taal og stilhed søge

Ald Kierlighed at øge,

Til Siælens Rast og Roe.






4.

Kand En med rætte klage,

Dog skal I ham fordrage,

Og see til JEsum hen!

For eders skyld hand døde,

Forlod dog ald dend Brøde,

Saa giører andr' igien.



5.

Med Kierlighed I klæder

Ord, Gierninger og Sæder,

Saa skal Guds gode Aand

Fast eder sammen-binde

Med Kierlighedens Tvinde,

Fuldkommenhedens Baand.



6.

Guds Fred og Fryd regnere

Og daglig sig formeere

I eders Hierte-sted,

At som I kailed' ere

Et Legeme at være,

I priiser Gud der med.



7.

Guds Ord sin Bolig hafve

Hos Eder, og begafve

Med Viisdom og Forstand,

At I med Hiert' og Tunge

Lov-Psalmer hannem siunge,

Som Himlen røre kand.






8.

Alt det som I vil giøre,

Og agter at udføre

Til Eders Siæle-Gavn,

Det skal I alt begynde

Med Hiertens Bøn og brynde,

I JEsu Christi Navn.

Th: Kingo.