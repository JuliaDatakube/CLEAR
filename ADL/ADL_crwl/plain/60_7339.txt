Christianiatoget.(1851).



1.Farvel.



Farvel nu, Sjællands grønne Skov

Med Klintens gule Bræm!

Vor Ganger stamper med sin Hov

Og hvirvler Skummet om sin Bov,

Og haster over Dybet frem

Mod vore Brødres Hjem.








Farvel, I Venner, af hvis Favn

Vi nødig kun os drog!

Ej gaar med os dog Sorg og Savn:

Nej, Haabet staar i Fremmerstavn,

Og svinger højt sin lyse Brog

Foran vort Vikingtog.



Farvel, hver Mø, hvis Tanke tyst

Os følger paa vor Fart!

Paa øde Hav, paa fremmed Kyst

Skal Mindet vaage i vort Bryst;

Der skal dit Billed, vel forvart,

Staa dobbelt friskt og klart.



Afsted! vi hejset har vort Flag,

Og Lykken er os god.

Det gjælder jo den gode Sag,

Det gjælder Nordens Atterdag,

Og vi har Ungdom, Kraft og Mod,

Og vi har Liv og Blod.






2.Hilsen til Norge.



Hil Dig paa egen Odelsgrund,

Trofaste Folk af stærke Døler!

Kjender Du Maalet igjen i vor Mund,

Og i Tonen det Hjemlige føler?

Hilsen vi bringe

Didnede fra, hvor Leerne klinge,

Skærende Guld ved det blaanende Hav,

Og hvor højt over Kæmpernes Grav

Nu Opstandelsens Lærker sig svinge.



Trehundred Aar vi fulgtes ad,

Delende Sol og mørke Dage;

Aldrig udslettes af Krønnikens Blad

De, saalidt som de vende tilbage:

Mægtige Minder

Slaa deres Bro fra Fjeldenes Tinder

Over til Gefions svømmende Vang,

Og mens Lænken, der fæstned os, sprang,

Blodets evige Baand os forbinder.



Stolt skred Du frem din egen Vej,

Lod dine Brødre langt bagefter,

Og i din Friheds frodige Maj

Folded ud sig de slumrende Kræfter:








Frie nu Begge

Kan vi hinanden Hænderne række.

Kom da! vor Grande velsigner vor Pagt,

Og med Nordens trefoldige Magt

Gaa mod Fremtidens Skæbner vi kjække!



3.En Rejse.



fra Livets Toldbod nu rask ombord!

Thi Fantasiens Slesvig sejler;

Med Ønskets Fart piler det mod Nord,

Og snart vi Sveas Capri pejler;

Paa Dækket vrimle Huer blaa og graa,

En evig Boeuf er i Kabyssen paa,

Og Sang og Klang

Følge vor Gang

Med Lunets legende Delfiner.



Vi er paa Elven, - fra vaarlig Strand

De første Broderhilsner møde.

Vi er ved Gryden, hvor af dens Vand

Sig Bjergets Trolde koge Fløde.

Et "Coup de main" og -Gøteborg er vor;

Men S ejerherrerne af Marken slaar








I Vennestrid

ThomandersVid

Og saa den svenske Stormagt,Banko.



Nu svøber Taagen os gjæstmild ind,

Saa Ingen mærker, at vi svaje;

Men bort den rulles af Aftnens Vind,

Naar om den sidste Pynt vi dreje.

SeChristianiai Fjordens Bund!

Kanonen aabner hilsende sin Mund,

Og fra hver Aas

Det Gjensvar faas:

"Velkommen hid til gamle Norge!"



Vi er i Havnen, vi har gjort fast,

Og her det var saa smukt at dvæle;

Men Tiden har en forbandet Hast,

Vi kan kun Øjeblikke stjæle.

Saa kom - en kort Visit paaOscarshal,

Og saa til Fest, til Gjæstebud'og Bal!

I stærke Drag,

Men ej i Mag,

Maa Glædernes Champagne tømmes.



Og saa vi klattre ad Skrænter op

Og rutsche ned i dybe Kløfter;

Alt Fjeldets Drot over Skovens Top

Sin snebedækte Isse løfter.








Paa een Gang aabnerKlevenos sin Dør:

Dernede hviler under Regnens Slør

RingerigsMø

Med Skov og Sø

Og frodigt Pløjeland i Skødet.



Derned! thi hun er saa faur og frisk,

Ved hendes Barm er sødt at blunde,

Og hun har bredet os Dug og Disk

I sine grønne Birkelunde.

Hurra! Nu er vi da paaTanbergmo:

I Dands de flinke Hallinger sig sno,

Klingende Kor,

Mandige Ord

Og lyse Bauner slaa mod Himlen.



Og saa? - Ja, saa gaar det op igjen,

Thi nu sig Afskedstimen nærmer.

Fortrolig klynger sig Ven til Ven

Og om det fjerne Gjensyn sværmer.

End skal besegies dog vor Broderpagt

Af Hjertets rene Væld og Skjønheds Magt:

Nordstjerneglands

Trekløverkrands

Skal Nordens unge Harpe krone.








Ombord og ud over salten Hav!

En Flugt ikkun - og vi er hjemme.

Men Pantet, Norriges Mø'r os gav,

Det skal vi aldrig, aldrig glemme.

For Alt, hvad der er skjønt og sandt og godt,

For Ret Og Frihed, Fædreland og Drot

Vaje det skal

I Festens Hal

Og naar os Livets Alvor kalder!