Dend VI.Sang.Er ogsaa en Bekiendelsis og Bedrings Psalme,hvilken,Tilliige med de forige af samme art, kand brugis,Naar mand gaar til Skrifte.Kand siungis under dend bekiendte Kirke-melodie:Af dybste Nød raaber jeg til dig, etc.Eller:HErren hand er min Hyrde god, etc.



1.

Fald ned, fald paa dit Ansigt ned

Og lad dit Hierte smelte,

O kiære Siæl, bøy dig og beed

At Strømme-vand kand velte

Udaf dit Øyis Kildespring,

Øes Vand i Syndsens Saar og Sting,

Stryg Blodet af dit Belte.



2.

Her ligger jeg paa mine Knæ,

Min Siæl i Støv er bøyen,

Og til det blodig Korsens Træ

Opløfter mine Øyen;

Jeg gruer for mit syndig Leer,

Naar jeg Guds Naader ræt anseer,

Som af min Haand er fløyen.



3.

Der jeg, O Gud, blev lønlig skabt,

Og du min Form paasætte,






Jeg af mig selv vaar slæt fortabt,

Naturens Synde-plette

I Moders Liv kom mig oppaa

Og smitted, før jeg Solen saae,

Med mange skamfuld Spette.



4.

Dog toode du mig af mit Blood

Med Blodet af din Side,

I Daabens hellig Rense-flood,

De Klæder vaar saa hvide,

Som du paa mig i Daaben bandt,

Med Naader i hver Søm og Kant

Til hellig Prunk at slide.



5.

Mens ach! Gud bedre mig saa sandt!

Mit Himmel-rene Klæde

Jeg ey forvaret hâr saa grandt

Fra Synds urene Sæde,

Jeg mangen haanlig Synde-plet

Har jo der paa med Vidskab sæt,

Blant Verdens skidne Glæde.



6.

Den dyre Troskabs Eed og Pagt,

Som jeg min Gud har sooret,

Jeg lidet taget hâr i agt,

Men ofte mig har mooret

At spille med hans Pagtis Baand,

Og derfor er nu Siæl og Aand

Med Smerte giennem-booret.



7.

Ach! Hierte Gud, hvad hâr du ey

For min skyld vildet giøre,






At du fra Synds og Dødsens Vey

Mig kunde frj og føre?

Dit Ord og din Basunis Lyyd,

Til Siæle-Trøst og Hierte-Fryd,

Har du mig ladet høre.



8.

Ach! ach! dit Ord i Væjr og Vind

Saa ofte hen er drevet,

Og ey i mit steen-haarde Sind

Med JEsu Finger skrevet!

Mit Øre heller lyder til

Hvor Lysters daarlig Fryde-spil

Er høyst opstemmed blevet.



9.

Paa Sundheds Støtte hâr du sæt

Mit Ljv i mine Dage,

Og sielden vildt jeg skulde ræt

Af Sygdoms Beger smage:

Du qvisted mig paa Børne-vijs,

Naar du til andre lod dit Rijs

Opskærpis udi Lage.



10.

Jeg ved din Aue bleven er

En kællen Synde-degge,

Som sig i Lyste-dynds Begiær

Hâr daglig vildet legge:

Jeg leegte med din Miskundhed,

Og tænckte, Du blev aldrig vred,

Hvor høyt jeg dig mon egge!



11.

Naar du mig Gods og Rigdom gav

Og fyldte mine Hænder,






Mens andre gik med Betle-stav,

Med nøgen Ryg og Lænder:

Dog fik dend Arme liden Bood,

Thi Rjgdom gav mig Over-mood,

Som du best veed og kiender.



12.

Om ogsaa noget korted blev

Udaf min Mammons Dynge,

Dend Sorg jeg dybt i Hiertet skrev,

Det blev en grusom Tynge!

Jeg ofte gik og gulpe-græd

Og ræt var u-forstandig ræd

For Rjgdoms Torne-klynge.



13.

Naar du paa Ærens Sted og Stool

Blant andre mig opsatte,

At Lykken, som en Middags-Sool

Mit Levnet motte glatte:

Mig selv jeg ofte da har glemt,

Og foodsed, som vaar meer end slemt,

Dend Nedrig' og forlatte.



14.

Om alting gaar mig vel i Traad,

Og intet mig mislinger,

Mit Arbeyd, Anslag og mit Raad

Er spundet af Guds Finger:

Saa ærer jeg dog min Forstand,

Og mener at jeg flyve kand

Foruden Himlens Vinger.



15.

Hvor tijt, naar Satan frjster mig

Med Verdens Lokke-duer,






Og puster op saa træskelig

Naturens Gnist i Luer,

Hvor tijt faar jeg ham Hiertet hen,

I hvor min Gud og Himmel-Ven

Hand lokker end og truer.



16.

Hvert Bud i Lowen hâr jeg brudt

Og brekked Mosis Tauler,

Mit Hierte hâr Guds Ord forskudt,

Og i Guds Vrede krauler:

Min Lyst-begiæring svangred er,

Dend Syndsens Foster daglig bær,

Som Døden siden auler.



17.

Vilt du mit Hiertis Afgrund om

Med Lyys og Lygte vanke,

Og sætte for din Ræt og Dom

Hver Gierning, Ord og Tanke,

Da kandst du tusind Bierge faae

Som du af Synder stoor' og smaa

Kandst paa mit Hierte sanke.



18.

O Gud! du seer min Siæl er fuld

Af fast utallig Jammer,

Mit Kiød, min Siælis tunge Muld,

Er under Lowens Hammer,

Jeg viiser dig min Verk og Vee,

O JEsu, lad af Naade see

At du min Suk annammer.



19.

Jeg holder dig i Troen fast,

Trofaste Gud, og beder:






Skil mig ved Syndsens tunge Last

For dine Løfters Eeder,

Og for din Søns uskyldig Død,

Ja for det Blood som af ham flød,

Hvor hen min Troo dend meder!



20.

Forny min Aand og form mig om

Med dine Himmel-hænder,

At jeg alt fremad bliver from

Og altjd dig bekiender!

Og giv at jeg, ved JEsu Aand,

Mit Liv, blant Dødsens Brudd og Baand,

I Troen salig ender.