Tvivl og Troe



Oceanet over Digen bruser

Og bortskyller Kystens Folkerad;

Lavastrømmen aabner Dybets Sluser

Og omfavner den forsvundne Stad.



Pestens Aande Luften selv forgifter,

Hjertets skjønne Kjæder løse sig;

Hungersnød igjennem Gravens Rifter

Stiger ned og sluger Aners Lig.



Meening vildt i Krigens Tuba hviner -

Guderne fra hvert et Arne flye,

Templer, Troner ligge blandt Ruiner,

Døe, o Tanke! du har intet Lye.






Hist ved Dagens gyldne Porte, bøie

Slavestater sig for Lunens Bud;

Overtroe med grumt udstukket Øie

Styrter ned for den uhyre Gud.



Her ved Herculs Støtter, Sybariter

Tage mod Blødagtighedens Aag,

Og o Skam! vanærede Chariter

Dandse foran Lastens Seierstog.



See et Folk, som blidt og stærkt sig pryder

Med hver Arnedyd og Borgerfærd,

Førend Seklets Urne sig udgyder

See! det Skjændslens Segl paa Panden bær.



Men Naturen fra sit stille Sæde

Seer Forandrings vilde Cirkeldands,

Hænger Ring i Ring til Tidens Kjæde

Og omvinder den med Flor og Krands.



Stillevirkende, hun trofast læger

Jordens, Mennesk'hedens dybe Saar,

Og paa ny med evigt Stempel præger

Den opløste Kreds af Ting og Kaar.



Og saa svinges Verdnen (Tvivlen raaber)

Fremad og tilbage, Pendlen lig,

Stedse den det bedre spaaer og haaber,

Mens Naturen kun gjentager sig.



Lykken boer i idealske Zoner,

Hjertet tigger Fryd hos Phantasie,

Og omsonst Lycurger og Chironer1)

Strengen slog til Sæders Melodie.

1)Opdragere.






Mennesk'hedens Poler, Dyd og Glæde,

Ubeslægtede, frastøde sig,

Sorgens Taarer Dydens Palmer væde,

Slangen Anger snoer om Glæden sig.



Svar, sneehvide Sagn! som kjerlig holder

Billedet af den bortdøde Tid,

Svar, Alvider! hvilken Lov udfolder

Mennesk'hedens hvileløse Id?



»Slavisk bundne Sphære lig, fuldender

Hun sit maalte Cirkelløb igjen,

Og i dets Fuldendelse hun vender

Ak! tilbage til Begyndelsen.«



Løgn, o Gamle! Løgn er paa din Læbe!

Ei i Runddans Tiderne sig snoe:

Fremad, frem, et Seierstog, de stræbe,

Tanken tør forud blandt Guder boe.



Foran svæver den med hellig Fakkel,

Glæde, Kunst og Sæder følge den:

Anelsen er Himmelens Orakel,

Følgetiderne Opløsningen.



Skjebnen ved et evigt Samfund lænker

Drifterne til deres favre Meed,

Aldrig vorde disse, aldrig, Enker,

Hines Lod blev ikke Eenlighed.



Hjertets reene Længsler aldrig standse,

Viisdom finder ei det sidste Leed,

Kunsten stedse attraaer høi're Krandse,

Sæders Ideal er Evighed.






Driften, endløs som dens Brud, ei lyder

Tidsphantomernes Sirenesang:

Evigheden af vort Indre flyder

Med den store, grændseløse Trang.



Pral, Natur! med din forhadte Kjæde,

Gamle Sagn! din Slavecyklus slaae -

Engang, ja! tør for Fornuftens Sæde

Dyd og Fred i signet Samfavn staae.