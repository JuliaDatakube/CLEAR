HIMMELRUMMET ER SAA DYBT. . .



Himmelrummet er saa dybt

og med stærke, lange, lige

Buestrøg fra Jordens Krypt

naar jeg ind i Himmerige.



Hun har bedt mig om et Digt,

hun har bedt mig om en Tone.

Mandens Tale trøsterigt

kan hans Skyld og Armod sone.



Jorden er saa smal, saa smal,

smalle Sjæle alle Vegne,

al vor Rigdom staar for Fald:

Glæden og den grønne Bregne.



Er det smalt og er det trangt,

ræk mig dine smalle Læber.

Hjærtet naar saa langt, saa langt

lever det, kan Verden falde.



Du er som Musiken selv

under hvide Frugtblomst-Flokke,

Violin og Himmelhvælv,

Fløjte, Orgel, Kirkeklokke.