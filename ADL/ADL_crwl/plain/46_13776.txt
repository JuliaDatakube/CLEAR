IIVed Staden Wiens Beskuelse fraGallizinbierget



Over Wiens Steenkolossers Rader

Hvirvler Røgen af en antændt Skov;

Id og Lyst med Fod og Hiul og Hov

Sliber, pløier, knuser hiine Gader.



Jeg Aartusinde tilbageblader,

Da end ingen Folkehyrdes Lov

Ned fra Himlen steeg med Skrift og Plov

Til Danubens strøifende Nomader.



Hvilket Dyb! Dets Maal Æoner er!

Maale paa Fuldkommenhedens Stige

Fleer vor Frastand fra Fornuftens Rige?



Frem i Tiden ligelangt jeg seer:

Dybt, som hiine for vort Blik undvige,

Sees vi engang af Daimoners Lige.