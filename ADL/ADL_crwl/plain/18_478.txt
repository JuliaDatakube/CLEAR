JOMFRU ELSE, JOMFRU ELSE



I

Jomfru Else, Jomfru Else!

Skrev Hr Peder til den Skjønne:

Jeg har beilet nu saa længe,

Vil I ei min Troskab lønne?



II

Dybt mit Slot, med røde Mure,

Speiler sig i Søens Vove;

Hjort og Hind paa Marken spille

Og i mine mørke Skove.



III

Liden Smaadreng staaer med Roser

Ved det gamle Borgeled -

Egesengcn i mit Kammer

Er saa eensom, er saa bred.



IV

Mine lange, slebne Speile

Længes under Loftets Bue

Efter Eders tusind Ynder

Tusindfoldigen at skue.



V

Over mig, som Eders Slave,

Skal I egenmægtig raade -

Und mig Eders Haand at fæste,

Und mig Eders Hjertes Naade!






VI

Jomfru Else, Jomfru Else!

Uden Eders Rosenlæbes

Sagie Ja, gaaer jeg til Grunde -

Elskes maa jeg, eller dræbes!



VII

Ædle Herre, Ædle Herre!

Skrev den Skjønne ham tilbage:

At jeg ei kan elske Eder,

Maa i Sandhed jeg beklage.



VIII

Eders Slot og Eders Skove

Kan mit Hjerte ei bevæge;

Selv I er jo mørk og skummel

Som de gamle Skovens Ege.



IX

Feigt af Eders Fædres Rigdom

Lever I - med stolte Fagter:

Guldets Slave, Skjønheds Slave,

Begge Dele jeg foragter.



X

Jeg er fri og hader Trældom -

Vil I døe - Nuvel - vær færdig!

Som I er, kan I ei elskes -

Søg at gjøre Jer elskværdig!



XI

Og Hr Peder læste Brevet,

Satte det i Speilets Ramme:






og han tog den sølvindlagte

Kuglebøsse med det samme;



XII

Tog det guldbeslagne Krudthorn

Søg at gjøre Jer elskværdig!

Mumled han, og spændte Hanen:

Jomfru Else! Jeg er færdig!



XIII

Knaldet sprængte Borgens Ruder,

Gjenlød I de mørke Skove,

Og den bange Hind bortflygted,

Hvor den drak af Søens Vove.



XIV

Jomfru Else, Jomfru Else!

Blev din Beiler nu elskværdig?

Er du rede til at elske,

Som til Døden han var færdig?



XV

Ja! du sukker, og mod Himlen

Løfter Haanden op, den hvide:

Jeg er hans! Han vandt mit Hjerte!

Jeg vil sove ved hans Side.



XVI

Over Graven ud i Vandet

Egegrenen nu sig speiler:

Og den stolte Jomfru hviler

Nu ved Siden af sin Beiler.