PROTESTANTISK VAAR



Jeg levede en Gang i en evig Palmesøndag

med en stedsegrøn Palme plantet i mit Hjærte.

Derfor røres jeg denne blæstkolde Dag i Siena

a£ Kirketjenesten og Vievandet,

af de støvetgrønne Kviste

og de sirlig klædte Seneserinder.



Det martskolde, tørre Siena

paa Palmesøndagen,

en Haandfuld klingende Kirker

til Guds Ære,

og Sollyset, den barske Blæst

... det bringer mig min Ungdoms

Palmesøndage tilbage:

ud over Bakkerne i Jylland

havde efter de strenge Vintre

Kornet netop begyndt at grønnes.



Og mit protestantiske Hjærte grønnedes for første Gang.