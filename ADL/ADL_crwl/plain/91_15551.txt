framtiden



lär dig svälta,

snart kommer framtiden

med sin gåva,

fattigt är dess leende,

tomma dess händer -

lär dig spara,

snart kommer framtiden

med sin skål,

fattig är din ungdom,

tag gåvan, att få

giva ditt mod -

lär dig tro,

framtiden är ett under:

en sol, som befruktar

ett hat-stelnat sköte,

en måne, som svalkar

utbrända hjärtan,

lär dig sjunga

om småfågelägg i våldets nävar,

och segerleenden i de slagnas skål -

lär dig tigga,

snart faller från nödens regnbåge

framtidens enda slant -