Foraarets Uytaarsdag.

(Skrevet som Indlednings-Digt til »Foraarets Nytaarsgave« for 1833.)



Lyksaligt Nytaar! Held og Fred for Hver!

Fred i vort Land og paa den sølvblaae Vove!

Fred i vort Bryst! og Fred med Gud især!

Fred over Dagens Arbeid og Besvær!

Og Fred om Natten, naar vi trætte sove!



Lyksaligt Nytaar! Vintren er forbi!

Den aabne Himmel, fri for sneegraae Skyer,

Og Marken hist, for Rimen fri,

Paa Vaarens Nytaarsdag sin Glands fornyer.

Hiin Rest af Isen, da den brast,

Der som et frosset Skum ved Stranden hang sig fast,

For Solens Straaler saae vi den at smelte.

Langt ude Bølgerne sig muntert vælte;






Og Vinter-Taagerne fra Engen flye;

Dompappen fløiter ikke meer ved Laden;

Her er for vàrmt; mod Nord den søger Lye;

Men Svalen kommer skareviis til Staden.

Óg Fuglesværmens Qvidder under Sky,

Og Gjøgens melancholske Kuk paa Landet,

Og Vrimmelen af Fisk, der flokkes under Vandet,

Forkynde, Vaaren gjæster os paany.



Lyksaligt Nytaar! byder atter her

Med Foraars-Følelsernes milde Varme

Den glade Digter til Enhver,

Der finder Lindring i Naturens Arme.



Ja, det er Vaarens Nytaarsdag! See kun,

Hvor festligt, hvor høitideligt, hvor stille

Med Dæmring-Lysning Solens Straaler spille

Blandt Stammer af den nysudsprungne Lund!

Og Storken er fra fjerne Lande draget;

Han ønsker Bonden et lyksaligt Aar.

Og Svalen titter ind til Jer fra Taget;

Hvo veed? en Kjæreste kanskee han spaaer.

O, det er tydeligt og godt at mærke,

At det er en af Vaarens Nytaarsdage:

See, hvor de tynde, hvide Skyer flage!

Hør! Aaret blæses ind fra Taarnet af en Lærke!






Og i det Tempel, Himlen hvælver over,

Dér bryder mildt i Fugletoner ud

Høimesse-Psalmer for Naturens Gud,

Og Blomstens første Duft paa Marken Herren lover.

Og Spurvene, der hoppe mellem Halmen,

Og nippe Korn i Bondens Lade,

Og vrikke, see iveiret og er' glade,

Hvad vedder I, de qviddre med i Psalmen.



En Digter, veed I, er Naturens Ven;

Hans Sjæl forener

I Billeder dens skjønne Phænomener;

Til deres Magt han giver heelt sig hen.

Med Sommeren han sværmer mellem Løvet,

Og Luften giver Gjenlyd af hans Sang;

Med Efteraaret sukker han bedrøvet;

Om Vintren, ak, ham Tiden falder lang.

Mod Vaaren vaagner han som af en Dvale

Og tager Lyren ned, der urørt hang;

Til Melodie forvandler sig hans Tale.

- Er det et Under da, hvis han beregner

Aarsskiftet fra et Punct,

Naturen selv som Overgang betegner,

Hvori dens Liv, der hidtil aanded' tungt,

Fornyer sig saa friskt, saa smukt, saa ungt?






Hvis I som han, der henrykt hefter

Sit Øie paa dens nylig vundne Glands,

Et Øieblik vil regne Tiden efter

En saa poetisk Almanak som hans:

Da haaber han, at I med Gunst vil kjendes

Ved denne Nytaars-Skjænk, der Eder sendes.

Med Tankens Alvor, med et muntert Spøg,

Med Lyrens Klager, med Novellens Minder

Aflægge Sangens Muser et Besøg

Hos Digtekunstens Venner og Veninder.

Med Vaaren drage de til Eder ned

Fra Poesiens varme Himmel

Og bringe Sangens milde Fred,

Dens glade Lyst til Eders Arnested;

Som hisset Trækfugl-Skarens muntre Vrimmel

Fra Sydens Varme drager til vor Kyst,

Og fløiter høit i Skoven og fortæller

Gud veed hvor mange deilige Noveller,

Mens Luften zittrer ved dens Røst.