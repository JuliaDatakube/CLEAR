Nr. 259.

Mel. Jeg veed et evigt himmerig.



Omenniske, som troer og veed,

At verden snart skal brænde,

Skal den fordømte sikkerhed

Dog ey engang faae ende?



2. Giv agt, og merk hvad sandheds mund,

Som ingen kand bedrage,

Har talet om den sidste stund,

Og hvordan det vi! smage:



3. Naar dommeren vil bryde frem,

En hver sin løn at give,

Naar alle jordens folk skal hiem,

Hvor de skal evig blive.



4. Da, naar de store tegn skal skee

I stierner, soel og maane,

Naturen, som i fødsels vee,

Er færdig til at daane.



5. Naar havet bruser op i skye

Og vælter sine strømme,

Ret som det vilde strax paa nye

Al verden oversvømme.



6. Naar alle torden sammenslaaer,

Og alle vinde suser,

Naar jorden som en vugge gaaer,

Og himlens hvelning ruser.

Nr. 259. J2-7.1, 1:menniske]menneske J3. 6-7.

- - -

Nr. 259.Original. Salmen er digtet over evangeliet til 2. søndag i advent, Lk. 21, 25-36. - 1, 1-2: Angående Brorsons forvisning om Herrens nære genkomst se under nr. 19, 6, 1-4 samt i Povl Otzen, Nogle hidtil utrykte vers af Brorson, 1950, s. 24. - 1, 2: 2. Pet. 3, 10. - 1, 3:sikkerhed] verdslig tryghed. - 2, 1:sandheds mund] Kristus. - 2, 4:hvordan det vil smage] fortsættes i v. 3 mednaari l. 1 og 3. - 3, 4:hvor de skal evig blive] enten i himlen eller i helvede. - 4, 1:da, naar] indleder en række forsætninger mednaar(5, 1; 6, 1. 3); eftersætningen kommer meddai 7, 1; tænk komma efter v. 4, v. 5 og v. 6. - 4, 3: der er underforstået et »og« eller »når« forannaturen. - 5, 3:paa nye] som ved syndfloden, 1. Mos. 7, 17-23. - 6, 4:hvelning] hvælving;ruser] skrider sammen, jfr. nr. 251, 1, 11.






7. Da just udi den samme stund

Vil Christus aabenbares,

Og at der skal til baade pund

Og alle renter svares.



8. Da skal de alle, ogsaa de,

Som vilde være blinde,

Da skal de livsens fyrste see,

Og mange øyne rinde.



9. Samvittighed! som vogner vred,

Hvad vil du luften giøre

Som helvede saa rød og heed,

Naar du dig da vil røre.



10. Den store hob er trint omkring

Bespendt med frygt og plage,

For baade de fremfarne ting,

Og hvad de nu skal smage.



11. Men ham at skue, som de her

Forskiød, som for dem døde,

O GUd! hvor dette vil i sær

Med helved-marter støde!



12. Men glade vil de gode staae

Ved deres Frelsers komme,

O tusind lyst at see ham paa,

Og findes blant de fromme!



13. De glædes, før de faaer ham seet,

Hvad naar de seer hans rige,

Hans herlighed og majestæt?

Hvad vil de da vel sige?

7, 3: Fra l. 2 er underforståetvilforanat; Kristus vil det. - 7, 3-4: Mt. 25, 19-30, hvor ældre bibeloversættelser gengiver talenter vedpund. - 9, 2:hvad] hvor. - 10, 2:bespendt] beklemt, trykket. - 10, 3:de fremfarne(dvs. forbigangne)ting] livet, som de har levet og nu skal stå til ansvar for. - 11, 4:støde] angribe el. knuse. - 12, 3:see ham paa] betragte ham.






14. Velan, I fromme! tiden sig

Alt meer og mere nærmer,

Og dagen kommer pludselig,

Naar verden grummest sværmer.



15. O! tager eder vel i agt

For verdens sorg og glæde,

Ey nogen stund fra bønnens vagt

Og troens kamp at træde.



16. Men I, som livsens vey beleer,

Og bliver ved at synde,

Naar I ham snart paa thronen seer,

Hvad vil I da begynde?



17. O menniske, som troer og veed,

At verden snart skal brænde,

Skal den fordømte sikkerhed

Dog ey engang faae ende?