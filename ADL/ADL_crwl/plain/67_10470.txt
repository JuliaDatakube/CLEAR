FORAAR IGEN



Der faldt et Lys i denne danske Taage.

Det kom ej af en Graabogs tabte Renter,

Men det sprang ud af unge Øjenkroge.



Og Livet vaagner, spørger, ser og venter.

Paa Vaarens Vej er Stier og Stenter snevre,

Men Haab og Ønsker talende og vævre.



Et Spil af Sanser, Evner, ny Talenter

Gør Mennesket og Myretuen svimmel.

Et Græsstraa bygger Bro fra Jord til Himmel.



Og Jord og Luft en Foraarsrus sig henter,

Og fejrer Elskovsorgier i Forening,

Og Meningsløsheder ... i frugtbar Mening.



Imens begræder Aarets svundne Magter

De før saa brede Veje, store Fagter.

Da rejste de med Lyntog - Luften skælvede -



Nu ager de med Bumletog, til Helvede.