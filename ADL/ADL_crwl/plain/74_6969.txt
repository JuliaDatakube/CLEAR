Prolog til Festballet19. Novbr. 1888.



Vær hilsed Danmarks Konge, Danmarks Dronning,

vær hilsed I med Eders høje Slægt!

Vi veed, at det er ikke lutter Honning,

der skjænkes Den, der bærer Kronens Vægt;

men læg nu for en Aften hen dens Tynge,

og lad de lette Rhytmer synge!



Som i en jævn Familie-Kreds,

hvor der er Højtid, hvor en Børneklynge

vil ikke give sig tilfreds

med Festen i dens Alvor, i dens Glans,

før de - til Slut - kan faae »en lille Dans«

- saadan vi beder Eder Tingen tage,

og ej vort Kjøbenhavnske Selskab vrage!

Dog dette skal Du vide, høje Konge:

bag Dansens Taktslag er der Hjertelag

for Dig og Dine som for Danmarks Flag,

og det erKongen, vi har villet hædre!






Vi kjende jo Historien om Bonden,

som gjerne vildeFjerde Christiansee -

ukjendt sad Kongen hos paa Agebrædtet,

og loved ham, det skulde skee:

han skulde bare passe rigtig paa,

saasnart han saae,

hvem der lod Hatten rolig sidde paa,

naar alle Andre Hovederne blotted!

- Snart buldrer gjennem Porten Trav,

Kongen og Bonden ruller ind paa Slottet,

og alle Mand faaer hurtig Hatten af.

»Hvem er saa Kongen, kjender Du ham ej?«

Jo, det maa enten væreham eller mig!



See - nu om Stunder kan der ganske vist

end findes Folk paa Landet her og hist

(forresten og paa Chaiselong'en!)

som ikke rigtig kjende»Kongen«,

men rolig lade Hatten sidde paa,

og er lidt uvis,hvemi Grunden

man skylder Hyldest -KongenellerBonden ?



Hæder og Agt hver dansk, hver ærlig Bonde,

som drager Brødet frem med kraftig Arm

(det Brød, der mætter ogsaa vore Munde)

og er for Danmark hjertevarm -

men ganske vist, lidt bedre maa han lære,

hvem,hvemdet er, der skyldesKonge-Ære,

thi dette Enten-Eller: »Ham eller mig,«

detgjælder ej!






For Dig, Kong Christian, vi vort Hoved blotte,

for Dig og dem der staa Dit Hjerte nær:

først for Din Kongekrones Gyldenskjær!

saa for de syvti Aar Du traadte!

og »sidst - ej ringest« for DitegetVærd!

Ja, naar det sidste Festens-Blus er slukket,

og Jubelaarets Døre lukked,

og Minderne forlængst er satt' i Stak,

skal over Tidens urofyldte Bølge

altid i Kongeskibets Kjølvand følge

vor Ærefrygt, Hengivenhed, og Tak!