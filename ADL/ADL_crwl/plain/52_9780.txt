Romance.



Jeg mærker det ved høilys Dag,

Og mangen eensom Nat,

Min Ungdoms Haab, de gyldne Haab,

De har mig snart forladt.

Men dog, saa tidt jeg troer beklemt,

Der svandt det sidste hen,

Da stiger atter et forglemt

Uventet op igjen.



Og daglig mærker jeg, hvor haardt

Mit Hjerte sig bedrog,

Og at det varmt, og at det fuldt,

Men saa forgjæves slog.

Men - daarer mig et yndigt Smiil

Bag Rødmens fine Slør,

Saa sværmer jeg i gammel Stiil,

Og holder Stand som før.