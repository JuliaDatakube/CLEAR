Emma.Et romantisk Eventyri fem Sange.


Første Sang.




O! du, mit Haab, min Fryd, min Sang,

Min Siæls tilbedede Veninde!

Sig, kan min Harpes svage Klang

En Adgang til dit Hierte finde?

Kan Musens stille Harmonie

Dig, Elskte! haabe mildt at røre?

Vil du dens kiælne Sværmerie

Med sympathetisk Vellyst høre?

Kan den opfylde dette Bryst,

Hvor sig min hele Himmel hæver,

Hvorpaa min Tanke henrykt bæver,

Med Tusinddeelen af sin Lyst?



Naar ingen Qval min Siæl betynger,

Fordi du smilte til mig ned;

Naar om lyksalig Kiærlighed

Jeg, drukken af min Vellyst, synger -







Og drømmer mig i Glædens Hiem,

Imellem smilende Camener;

Og seer de høitidsfulde Scener,

Og fuld af Ild udmaler dem;

Og i hver yndig Elskerinde

Kun stræber at beskrive dig,

Naar skiøn som Kiærligheds Gudinde

Du med dit Smil bestraaler mig -

Kan du da kiende svagt igien

Et Glimt af dine Yndigheder:

Lig Duggens Blink, naar Solen spreder

Sin Glands paa Blomsterengen hen?

O! vil du see hvert Træk, hver Tanke,

Som sand og skiøn udmærker sig,

Og troe, Camenerne dem sanke,

Som Bier af en Blomst, af dig;

Og i hver rigtig Tone høre

En Gienlyd af den Harmonie,

Hvormed du tryller tidt mit Øre

I Glædens egen Melodie;

Og du vil ei med Haan foragte,

Naar Tiden kieder dig engang,

Den ubetydelige Sang,

Dig i sin Ruus min Elskov bragte,

Men venlig skienke Bifalds Smil

Til Sangerindens svage Toner,

Jeg ei min Løn bortbytte vil

Med alle Digtres Laurbærkroner!




Ihine ridderlige Dage,

Hvis Eventyrer jeg med Flid

Mig kalder ofte fro tilbage







Fra spæde Barndoms Legetid -

For mig igien om alt at minde,

Som dengang sødt henrykte mig,

For, medens mine Taarer rinde,

At tænke, jeg var lykkelig;

Da intet tyngede mit Hierte,

Mens stolt jeg paa min Kiephest reed;

Og ingen Sorg, og ingen Smerte

paa Kinden lokked Taarer ned;

Da Hvelvingen og Kirkemuren

Var eene Grændser for min Roe,

Mens rundt omkring mig al Naturen

For Resten spøgte, sang og loe -

Der var engang i Tydsklands Rige

En Keiser, ædel, viis og god,

Som i særdeles mange Krige

Beviste vidt og bredt sit Mod;

Man kaldte hamden Store- Somme

Paastod, han kaldtes saa med Ret;

De havde Grund til deres Domme.

Mit Eventyr skal vise det.



Han hersked over mange Lande

Fra Vest til Øst, fra Syd til Nord;

Kort: Fierdeparten af vor Jord

Bestyrede hans eene Pande;

Men i hans hele Herredom,

I alle dettes Slotte, Stæder,

Blandt alle disses Herligheder,

Saae man fraHamborgindtilRom,

Hvorhen man ogsaa vilde kige,

Dog ei hans skiønne Datters Lige;

Og den, som eengang hende saae,

Lod Cøln, ParisogPavens Sæde,







Naar han kun hende kunde faae,

I Jorden synke ned med Glæde.



Saa, naar i eensom Aftenstund,

Fordybet i sit Hiertes Tanker,

Ved Maanskin i den stille Lund

Din Elsker, oSeline! vanker,

Og med fortryllet Øie skuer

Den stiernefulde Himmels Pragt,

Mens Hierte, Siæl og Tanke luer

Ved evig Guddoms følte Magt;

Da sukker han: du store Skaber!

Den hele Jord maae være din,

Den hele Himmel glad jeg taber,

Lad kunSelineblive min!



Ved KeiserCarl den StoresHof

Var tolv Aglajer og Thalier,

Som, hver, gav overflødig Stof

Til Hymner og til Elegier.

Hver var uskyldig, hvid og skiøn,

Som Lilien i Blomsterdalen,

Og hver et Mønster for sit Kiøn.

Naar i en Rad i Riddersalen

Man disse tolv Chariter saae,

Man havde skullet sværge paa,

At det en Himmels Stierner vare;

Men ligerviis som disses Skare

Ved Solens. Ankomst ikke sees,

Saa, naar i denne skiønne Kreds

Med Glands, som Øiet neppe taalte,

PrindsessensYndigheder straalte,

Fordunkledes, forsvandt enhver,

Oghendesaae man eene der.







Derfor kom og af Paladiner

En mægtig Hob i Fred og Krig,

Og hver blandt Slottets Euphrosiner

Sin Dulcinea valgte sig.

I Mangel af enAphrodite

De viseligen dømte saa,

Man nøies maa med enCharite,

Og takke Gud, man den kan faae.



Saa nøisom, ydmyg og beskeden

HaandskriverEginhartei var.

Der gives somme Folk herneden,

Som alOlympensStolthed har.

VorEginharti disse Sager

Af samme Mening var som jeg:

Tag Gratien, hvo saa behager,

NaarVenus selvmig skienkes ei.



Et Aar med stille Suk og Klage

ForEginharthenslæbte sig;

Hver af det næstes lange Dage

Blev meer og meer utaalelig.

Han skuer daglig sin Tilbedte;

DenGunst han nød af Himmelen;

Men, naar den ikke meer tilstedte,

Hvo takkede vel da forden?



Ei Elskov blot vor Helt besiælte

Og Pligten var hans Hierte kiær;

Han sine Taarer eensom fældte,

Og sukked aldrig hende nær.

Kun stille Skove saae hans Smerte;

Naar Maanen Skyen giennembrød,

Udøste han sit hele Hierte

I Lundens melankolske Skiød:







"O!Emma!" - Dødelige kaldte

Den Engel, han anraabte, saa,

Mens Suk og Taarer Stemmen qvalte -

"O! hvis du mine Qvaler saae!

"Men ak! min Elskovs rene Lue

"Skal brænde skiult, useet af dig,

"Du mine Smerter ei skal skue,

"De giemte skal fortære mig!

"O!Emma!" - "Emma!" svarte Lunden,

Og Navnet døde qvalt paa Munden.



Saa gik den jammerfulde Tid,

Som han sig ønskte, Himlen blid

Ved Døden vilde snarlig ende.

Thi, ak! I Elskende! at brænde,

Og aldrig torde tolke sig!

Ei til sin Elskte torde sige:

Jeg elsker, jeg tilbeder dig -

Men, nærmer hun sig, selv at vige -

Flye hendes allermindste Blik -

Flye denne Guddom, hendes Øie

Saa lokkende til Knæfald fik -

Og ikke torde sig fornøie

Med blot, saa meget som man vil,

At skue den Tilbedtes Smil -

O! siger I, som Elskov kiende,

Kan Dødelige giøre meer?

Han gav titusind Liv for hende,

Og flygter, naar han hende seer.



Dog snart er dette Mod forbi.

Den helligste blandt alle Flammer,

Den reneste blier Raserie

I uophørlig trøstløs Jammer.

Naar dog et Blik, et venligt Smil,







Et Haandtryk stundom vederqvæger,

Man elsker denne søde Piil,

Som ikke saarer blot, men læger.

Men, naar hvert Glimt af Trøst igien,

Som Lynet, ved dets Komme, svinder;

Naar Taarer paa de blege Kinder

Omsonst, useete, tørres hen;

Naar hver en Længsel i vort Hierte,

Hver Bøn, hvert Suk umærket døer;

Naar hver Nats Drøm vor bittre Smerte

Meer uudstaaelig voldsom giør;

Naar, stræbende, vor Arm vil slynge

Sig om den Elsktes kiælne Barm,

Naar tæt vi sammen os vil klynge,

Med Bryst mod Bryst i fælles Arm -

Naar vi med voldsom Jilen stræbe

I Elskovs lykkeligste Stund

At trykke Læbe tæt til Læbe,

Adaande Siælen Mund paa Mund -

Døe, qvalt i sympathetisk Flamme,

I Saligheder uden Navn -

Og afbrudt vækkes i det samme

Med - ak! med Puden i vor Favn,

For he[e Dagen at begræde

Vor Drøms forsvundne Tryllerie;

Hvo bytted ikke da med Glæde

Et saadant Liv med Aparie?

Hvo ønsked ei, at kunne skiænke,

I Skiødet af en venlig Grav,

Den Siælens alt for tunge Lænke

Igien til Jorden, som den gav?

Blot Aander - Aander maae vi være,

Hvis ei, dog i det mindste Steen,

For intet jordiskt at begiere.







Hans Elskov hellig var og reen;

Men reen, som Dalens Lilie

Paa uberørte Jomfru-Stengel,

Han dog kun er et Menneske,

Og Mennesket er ingen Engel.

Borttag Støvdækket, du os gav,

Igiennem Livet her at bære,

O Gud! klæd vore Siæle af!

Saa ville vi og Engle være.



Imidlertid Prindsessen var

Og ikke heller ganske rolig.

VorPlatosiger: Par og Par

Steg Siælene fra Lysets Bolig,

Men skildtes ad paa Livets Bred,

Klædt om som Mand og som Mandinde,

Og have stundom Møie med,

Sig paa vor Jord igien at finde.

Og han har Ret. Hvor underlig

Seer man ei tidt fra fierne Zoner

Et adskildt Par at samle sig,

Som sammenstemte Vexeltoner?

Hvad andet vel, end Sympathie,

Giør, at de strax hmariden kiende,

At begge for hinanden brænde

Med lige Flammers Harmonie?



IEmmasunge kiælne Hierte

En ukiendt Ild brød langsom frem,

Hvis Flammer hun uskyldig nærte,

Fordi hun ikke kiendte dem.

HunEginhartsaa gierne skuer:

Han er saa ydmyg, from og god -

Og mærker ikke selv de Luer,

Som hendes Blikke ham tilstod;







Og, naar hans Øie Hendes møder,

Fornemmer hun en bange Lyst,

Som hende til at sukke nøder,

Og hæver høit det kiælne Bryst;

Og, gaaer han, banker hendes Hierte,

Som om det vilde følge med,

som om den hele Siæl begierte

At ile til hans Opholdssted;

Og, nærmer han sig, hviden Glæde

Opfylder atter hendes Bryst!

Som om en Aand fra Lysets Sæde

Til hende steg med al sin Lyst.

Alt hendes hele Hierte brænder,

Og, ak! den Ild ei slukkes let,

Da den Alykkelige kiender

Ei Flammen, som fortærer det.



Naar hun i Haven eensom vanker

Omkring den blomsterkrandste Dam,

Og taus fordyber sig i Tanker,

Avidende hun tænker - ham;

Naar hun i Søvnens Arme hviler,

Og synes i sin Phantasie,

At venlig Himlen aabnet smiler,

Er hendesEginhartderi

O! vidste du din hele Lykke,

AlykkeligeEginhart!

Du skyndte dig med Lysets Fart

Din Emma til dit Bryst at trykke.

Men dydig Elskov frygtsom giør,

Dens Trælle zittrende tilbede;

Vi skiælve for den Elsktes Vrede.

Den elsker ei, som alting tør.



Saa gik et Aar, saa gik et andet,

Saa gik med sekelseene Fied







Det tredie, hvis Evighed

Hans sidste Kræfter overmanded.

Han samler alt sit Mod engang,

Han Emma seer i Haven eene.

Men denne høitidsfulde Scene

Fortiener for sig selv en Sang.


Anden Sang.



Den lyse Dagens Konge gled

Igiennem gyldne Purpurskyer

Sødt smilende bag Skoven ned.

I hist og her adspredte Byer

Lød Aftenklokkens dunkle Lyd;

Og Nattergalens første Toner

Indbød fra mørke Bøges Throner

Naturen til en stille Fryd.

Ved Dammens Bred, hvor Vestenvinde

Paa Bølgers rullende Krystal

Fra Floras Døttre Kysse stial,

Sad, skiøn som Kiærligheds Gudinde,

Da nyefødt hun paa Cyprens Bred

Sprang op i al sin Herlighed,

Vor Emma. Smilende Violer

Omringede den spæde Fod -

Og Zephir Bækkens Sølv forlod -

Og Solen sinked sine Straaler -

Og Sangerinderne fløi ned

Fra Træernes forgyldte Toppe -

Og Stiernerne brød frem deroppe:






At skue hendes Yndighed.

SomCynthiahøitidelig

Til kiælen Vellyst Siælen vinker,

Endymion! naar efter dig

Hun giennem sølvgraae Skyer blinker

I al sin melankolske Pragt,

Sad hun i lette hvide Dragt,

Som spøgende med Zephir glemte

Den Vagt, hvortil man den bestemte,

Paa Blomsterbænken, hvor en Hær

Af Roser, Liljer og Violer

Henfalmede den Skiønne nær,

Som Stiernerne ved Lunas Straaler.



Med tunge Trin og mørke Blik,

Omspændt af haabløs Elskovs Smerte,

VorEginharti Haven gik,

Hvis stille Fryd hans Kummer nærte:

"Synk, skiønne Sol! for evig ned

"I Vesterhavets fierne Bølger!

"Spild ikke meer din Herlighed

"Paa mig, som Skræk og Død forfølger!

"Skiul, Luna, skiul dit skiønne Smil

"Bag mørke tordensvangre Skyer!

"Du, hende lig, min Længsels Ild

"Med mordrisk Tryllerie fornyer!

"Tie med din søde Melodie,

"Du Lundens kiælne Sangerinde!

"Tie, Zephir! - hele Skabning, tie!

"Hvert Spor af Lys og Liv forsvinde!

"Tag, Ekko, sørgelig igien

"De klagelige Suk, du lærte

"Af Livets Fjende, Dødens Ven -

"Og skiælv, Natur! som dette Hierte!"






Saa lød den sørgelige Lyd

Af vexelviis afbrudte Klager;

Da pludselig - o! Skræk! - o! Fryd!

Hans Øie Emma hist opdager.

"Vel!" - raaber han - "det er forbi!

"Jeg vil min Dom af hende høre!

"Og hendes Stemmes Melodie

"Min Dødsdom selv skal liflig giøre!

"Min Qval kan ikke voxe meer!

"Og - om endog en nye jeg lærte -

"Mig ingen Qval kan qvæle meer;

"Kun eengang brister dette Hierte!"



Han nærmer sig - og strax igien

Han, som af Lynet truffen, standser -

Men Frygten dræbes af hans Sandser,

Og lynsnar iler han derhen -

Og neppe hendes Blik ham møder,

Før han er alt for hendes Fødder:



"Min Dom, Tilbedede! min Død!

"Jeg elsker dig! jeg døer! jeg brænder!

"O! fik jeg den af dine Hænder,

"Hvor blev da Døden selv mig sød!

"O! lad mig høre denne Røst,

"Som tryller mig, i det den dræber,

"Den salige, den sidste Trøst,

"At høre den af dine Læber!

"Straf, dræb mig! men vær ikke vred!

"Fordi jeg saae den ædle, høie,

"Den Glands af Guddom i dit Øie,

"Og hele Himlens Salighed;

"Fordi jeg voved, dig at kiende,

"For dig at leve, lide, brænde,

"Og trylles sødt af Guders Lyst






"I Drøm om Døden ved dit Bryst!

"Jeg saae Naturens Smile døde,

"Naar du var mørk, og Himmelen

"I al sin lyse Glands igien,

"Naar du var blid - det er min Brøde.

"Men er det Brøde, dig at skue,

"Og i sin Vellyst tabe sig -

"Gud, saa er det og syndig Lue,

"At elske og tilbede Dig!" -

Et Suk, i hvilket Siælen stræbte

Til hendes hen at følge mod,

De sidste Ord paa Læben dræbte;

Og Taarer kom i deres Sted,

Og Meningen deraf fuldførte.



Forvirret, bange, rød som Blod,

Prindsessen hele Talen hørte,

Og meget lidt deraf forstod,

Slet skildrer Tungen vore Qvaler;

Et Suk, en Taare bedre taler,

I dem strax Hirtet Mening seer;

Hin svækker, eller overdriver;

Men disses sande Sprog henriver -

Af det forstod hun meget meer.



Af ukiendt Ild og Skræk og Glæde Skialv hele hendes skiønne Krop:

"Lev,Eginhart! hold op at græde -

"Jeg ellers græder med - hold op!

"Fat Mod! (saa lød fra hendes Læber

Den søde frygtelige Dom)

"Er jeg saa skræksom, at jeg dræber,

"Endogsaa naar jeg siger: kom! -

"Kom,Eginhart! her ved min Side,

"Og ingenlunde ved min Fod,






"Kom lad mig, som Veninde, vide,

"Hvad jeg har giort min Ven imod!"



Saa vækkes op til uvant Glæde

En Fange, langt fra Dag slængt hen

I Hulen, eene med sin Kiæde,

Adløst ved kiekke kiendte Ven,

SomEginhart, af Dødens Slummer

Vakt op ved denne søde Lyd,

Forglemte hvert et Spor af Kummer

I tifold salig Himmelfryd.



Tænk du, som Kender Elskovs Smerte,

Som veed, hvad Elskovs Himmel er,

Som har ei Hierne blot, men Hierte,

Dig ind i dette Optrin her!

Sig, ønsked ei din Hevn at knuse,

Beskyttende Naturens Ret,

Den Daare, hvis forvovne Muse

Sig understod, at synge det?



Den fulde Forsmag as en Himmel,

Den lykkelige henrykt nød,

I alle Saligheders Vrimmel,

Med denne Cypris paa sit Skiød,

Mens Munden paa den Skiønnes Læber

Indsuede de Kys, hvori

Cytheres beste Nectar klæber

Med sødt berusende Magie,

Og, trykket tæt i hendes Arme

Til hendes halvbedækte Bryst,

Hans Hierte, fyldt af Elskovs Varme,

Advidedes til Guders Lyst,

For ukiendt Vellyst at fornemme,

Naar hendes heftig mod det slog,






Og i sin Glædes Ruus at glemme

Hvert Suk, det før i Smerte drog -

Til denne Himmels underlige,

Afattelige, søde Fryd,

For hvilken alle Glæder vige,

Har ingen Harpes Strænge Lyd.



Natur! din Helligdom forlanger,

Som Isis, Taushed af sin Ven;

Til Lethe med den usle Sanger,

Som vover at afsløre den!


Tredie Sang.



Du doppelt skiøn, fordi din Ild

Sig giennem Savnets Mørke maler!

Som, naar bag Skyen Solen daler

Ei længer blindende, men mild;

O! kiemp dig giennem Natten hid,

Kom giennem mange mørke Dage

Med al din Salighed tilbage,

Min Barndoms Himmels svundne Tid!

O! bortjag af mit knuste Bryst

Den Kummer, som dit Tab mig lærte;

Og fyld mit glædetomme Hierte

Med - blot med Mindet af din Lyst!

At Tanken om en andens Fryd,

Fryd, som mit Hierte selv ei smager,

Skal ei sorvandle Glædens Lyd

Til Sorgs kiedsommelige Klager!






En ny Natur, en anden Jord,

Et fremmet Liv, en doppelt Evne

Til Gud at kiende doppelt stor,

Og Følelser, som Ord ei nævne -

Et Nok, et Alt, som ingen veed,

Som Elskende kan eene fatte,

Adfolded alle sine Skatte

ForEginharti - Kiærlighed.



VedEmmasArm, vedEmmasSide,

Meer straalende han Solen saae

Bag gyldne Purpurskye nedglide

Paa Himlens doppelt skiønne Blaa:

Ved hendes Bryst, ved hendes Fødder,

Var Blomsterleiet doppelt blødt,

Var mere Lye ved Eegens Rødder,

Slog Eegens Sanger mere sødt;

Og ved et Blik af hendes Øie,

Og ved et Tryk af hendes Haand

Med doppelt sikker Flugt hans Aand

Sig hæved henrykt til den Høie.

Den Bæk, hvori hun speilte sig,

Blev renere ved hendes Blikke;

Den Torn, som kyste hendes Flig,

Om end den stak ham, saared ikke;

De Roser, som paa hendes Bryst

Omplantedes, blev doppelt røde,

Da først de blomstred ham til Lyst,

Naar der de, qvalt i Vellyst, døde.

Hvor han opholdt sig, hun var med,

Og hvor hun gik, han fulgte hende -

Kun svagt adskiller Tid og Sted

To, som i lige Flammer brænde -

Vor Jord dem var en Himmel lig,

Elysium fra Syd til Norden;






Thi begge saae paa hele Jorden

Allene Kiærlighed og sig.



Ja Kiærlighed! Naturens Bliv!

Du evigyndige den samme!

Du var den Ild, hvis lyse Flamme

Antændte Millioner Liv!

Dig var det, som af Intets Øde

Vor Verdens Under kaldte frem!

Dig er det, som igien de Døde

Vil kalde til et bedre Hiem!

Dig er det, som vor Jord tilbeder,

Og elsker, under Navn af Gud,

Hvis Skaberild ei slukkes ud

Af Millioner Evigheder!

O! Held os, at og Støvet fik

En Gnist af din tilbedte Lue!

At i din Helligdom vort Blik,

Opklart af denne, dig kan skue,

Og spore her ved din Magie,

Hvad Evigheden Engle viser:

Rundt om vort Øre Harmonie,

Rundt om vort Øie Paradiser!



I rolig Vellyst svunde hen

De nydte, deelte, blide Dage;

Hver Nat kom Drøm om Fryd igien;

Hver Dag kom vaagen Lyst tilbage.

Uskyldigheden aldrig veeg

Fra deres Side; Lunas Smile

Dem lokkede til deres Eeg -

Usaared af Cupidos Pile,

De smagte, hvad Fornuft og Dyd

Dem hemmeligen ei forbøde;






Og Onsket om en større Fryd

Forgifted ikke den, de nøde.



Saa var for hine første To

Den Himmel, Kiærlighed dem skabte,

Før Nøisomhedens stille Roe

I graadig Lyst til meer sig tabte:

Saa høres Kilden klar og frie

Fra Vældet sødt og sagte suse,

Før Bække styrte sig deri,

Og lære den, som Flod at bruse.

Kort, paa den hele vide Jord,

I alle dens adspredte Steder,

Fra Vest til Øst, fra Syd til Nord,

Hvor Lykken sine Skatte spreder -

Fra der, hvor Overflod den Kunst,

At drikke hele Landstrøg, lærer,

Hvor, for at mætte sig, omsonst

En Skok af Brødre hver fortærer,

Til der, hvor nøgne Vildes Flok

I femten Vintre leve glade

Af det, som paa japanske Fade

Til hins Souper blev ikke nok -

Var ingen Viis, var ingen Nar,

Var ingen Sultan, eller Slave,

Trods Klogskabs eller Dumheds Gave,

Saa lykkelig som dette Par.



Men ak! i Glædens Slummer svagt

Til Tidens Flugt vi Mærke lægge.

Klædt i en Maidags korte Dragt,

En Sommer sneg sig bort for begge,

Før Synet af dens blege Liig,

Paa de med Snee bestrøede Høie,

Trak Sløret fra det drukne Øie,






Hvis Blik med eet opklarte sig.

Hun saae paa ham, han saae paa hende,

Og begge saae Naturens Død,

Og begge vaagned og udbrød:

Hvor snart fik denne Dag dog Ende!



Hvorhen de vendte sig, var Spor

Af Vintrens Grumhed, alt var øde.

Hvor før de sødt i Fryd henfløde,

En Gysen nu dem giennemfoer.

Den Lund, hvor under Eegens Skygge

De slynged til hinanden sad,

For Vidner, som for Solen, trygge,

Har tabt sit allersidste Blad;

Og alle dens symphonske Fugle

Er flygtede for Stormens Hviin

Og Hylet af en eensom Ugle

Fra nære truende Ruin.

Den muntre Kilde, som sig snoede

Sødt rislende forbi dem ned,

Var størknet, og kun Tidsler groede,

Hvor før Violer, ved dens Bred.

De lette, flagrende Favoner,

Som spøgte mellem Blomstre her,

Fløi hiem til Sydens fierne Zoner,

At aabne nye Roser der;

Afklædte Høies mavre Kroppe

Laae dækkede med Sneens Slør;

Og Ekko tog fra nøgne Toppe

Ei deres Sang igien, som før.

De Vidner til den Fryd, de nøde,

Som før dem mødte, hvor de gik,

Var flygted, falmed, eller døde

Ved Vinter-Kongens mørke Blik.






Et ængstligt Glimt af kiælen Smerte,

Mens han i Tanker tabte sig

Ved Synet af Naturens Liig,

Steg op iEmmasbløde Hierte:

"MinEginhart! og om vi nu" -

Og ned paa hendes hvide Kinder

En Taare randt - "om alt forsvinder

"MinEginhart! hvad siger du?

"Om jeg, om du, o! hvilken Tanke!

"Om een af os forsvinder med -

"Gud! midt i vor Lyksalighed

"Mit Hierte holder op at banke." -



"Livsalige! du maae forjage,

"Ved Elskovs lyse Vaaben kiæk,

"De mørke Billeder af Skræk!

"Omfavn mig, og de flye tilbage!

"Døe kun, Natur! døe! (raabte han)

"Du savnes ei! minEmmalever!

"Din Kuld, iisvæbnede Tyran!

"Ei føles der, hvor hun omsvæver;

"Dræb hele Jordens Blomsterhær,

"Dens Dronning dog tilbagebliver;

"Alt, hvad der segner for dit Sværd,

"Sødt hendes Smil igien opliver." -



"Ja, flye, min Sommer, let og snart!"

(Saa lød den Skiønnes blide Stemme)

"Min Elskov og minEginhart

"Skal lære mig dit Tab at glemme;

"Thi hvor er Vinter? hvor er Død?

"Kun der, hvorEginharter ikke;

"Et evigt Foraar paa hans Skiød

"Skal trylle mine kiælne Blikke!" -






Saa trøstede sig begge to,

Et uophørligt Nok hinanden,

Men ak! de stode trygt paa Randen

Af Livets alt for bratte Roe.


Fierde Sang.



Mens Vintrens seirende Tyran

Paa Livets blegnende Ruiner

I Field og Skov og Dal og Strand,

Af Nat og Død omgiven, triner,

Henslæbe otte Sekler sig

ForEginharti otte Dage:

Mismodig blander han sin Klage

Med Skovens Suk og Stormens Skrig.



Han hører ikke henrykt meer

SinEmmasvellystfulde Stemme;

Han dette Smil ei længer seer,

Som lærte ham hver Qval at glemme;

Ei meer han vandrer Haand i Haand

Med hende giennem Paradiser;

Ei meer hans glædedrukne Aand

I hendes Blik sin Skaber priser.

Hans Lykkes blide Sol gik ned;

Omsonst om Roe hans Hierte leder;

Og fordum nydte Saligheder

Fordopple hans Elendighed.



Langt ude fra de blide Egne

Ved Jorderiges Østerkant






Var kommen paa sin Herres Vegne

En rig og glimrende Gesandt,

ForCarlden Hilsen at frembære,

At Keiseren af Grækenland

Sig ønskte broderlig den Ære,

At blive snart hans Datters Mand.



Med natlig Dag i alle Gader,

Med Luft-Comedier af IId,

Musik, og Dands, og Maskerader,

Og Jagt, og al Slags Ridderspil

Blev Grækeren as Carl den Store

Ved Hoffet moret keiserlig;

Men slige Ting ei Amor more -

Han tang, og græd, og skiulte sig.



Dog ak! Prindsessen maatte krone

Den hende dyre Herlighed;

Nødt til at holde samme Tone,

Den Skiønne overalt var med;

Thi hvad var Spil, og Dands, og Fakler,

Al Hoffets Pragt, hvor hun ei var?

Saa lidet som vor Jords Mirakler,

Naar Solen ei dem oplyst har.



Imidlertid vor Elsker lærte

Uheldig Elskovs sidste Qval;

Dybt i hans marterfulde Hierte

Fortvivlelsen sig langsom stial.

Han gaaer en Nat, mens alle sove,



Beslutter alle Ting at vove,

Og iler dristig ind deri.






Han giennem to Gemakker zittrer

I Mørket Elskov viser Vei -

Og skiendt som Torden Ekko knittrer,

Hensovne Vagt dog vækkes ei.

Han finder hendes Dør, og vover

Tre Gange kiæk at aabne den,

Og, da han frygter for, hun sover,

Tre Gange lukker den igien -

Omsider Elskov Seier vinder,

Og hurtig som en Vestenvind

Han flyver ind, ogEmmafinder

I Graad, med Haanden under Kind.



Omsonst den Yndige forsøgte,

Mod Kummeren, som Hoffets Larm

Ei dæmpede, men meer forøgte,

At søge Trøst i Søvnens Arm.

De Taarer, hun om Dagen hemte,

Flød doppelt, naar den var forbi;

Hans Qval hun følte heel, og glemte

Tidt hendes egen Qval deri.

Det lyse Øies Ild forsvinder,

Naar Hiertets ei tør nære den:

Man Roserne paa hendes Kinder

Saae Dag og Nat at falme hen.

Den Munterhed, som hende fulgte

Bestandig før, veeg ganske bort;

Og svagt hun Hoffets Blikke dulgte,

Hvad Kunst og Tvang kun skiule kort.



Henkastet paa en Sofa skuer

VorEginhartden Skiønne her;

Og skiøndt hans Siæl i Længsel luer

Sin vellystfulde Himmel nær,

Uskyldighedens Tryllerier






Dog standse ham - En Støtte lig,

Han staaer, og zittrer, seer, og tier,

Og i sin Skuen taber sig.



Ved Maanens Smiles blege Skimmer

I lette hvide Nattedragt,

I Graad, som Diamanters Glimmer

Paa Sølv kun efterligner svagt,

Utvungen, løst af Modens Lænker,

Allene med sig selv og Gud,

Saa blid, somLaurasVen sig tænker

Blandt Engle sin forklarte Brud,

Saa himmelsk skiøn, som Dødelige

Det blot at tænke sig formaae,

Som intet Støvels Sprog kan sige,

Den lidende Gudinde laae.

De taareblendte Øine kræve

En Trøst af Himlen i en Bøn;

OgLunasyntes selv at bæve

I disse Speile doppelt skiøn.



"Her er jeg, Emma!" - i det samme

Henrullede den hele Jord

Bort under ham - paa Lynets Flamme

Han hen i hendes Arme foer -

Og paa den Elsktes Læber døde

Det neppe heelt udraabte Navn,

Mens begges Siæle sammenfløde

I begges Kys, i fælles Favn.



Snart vaagne de; thi Støvet taaler

Ei længe Salighedens Magt;

Til meer end Glimt af Himlens Straaler

Er Dødeliges Syn for svagt.






De stirre paa hinanden tause:

"For evig skal vi skilles snart" -

Omsider bryderEginhart

Den stille frygtelige Pause:



"Skal dine Læber hefte sig

"Paa nogen andens end paa mine?

"O! hvad er Smerte, hvad er Pine

"Mod denne Tanke: miste dig?

"Før døe min Siæl i Nattens Skiød,

"I Millioner Plagers Vrimmel!

"Thi hvad er Helved? hvad er Himmel?

"Foruden dig er alting Død!

"Tal, Engel! lad din Tryllestemme

"I Trøstens egen Melodie

"Med Elskovs egne Toner hemme

"Mit Mismods vilde Raserie!

"Sig, Elskte! sig, hvad maae jeg giøre-

"Hvad skal jeg?" -

- "Flye, min Ven! o flye!

"O Gud! man kan din Stemme høre -

"Min Ven, min Fryd, mit Alt! o flye!" -

- "Og det er fra minEmmasLæber

"Den eeneste, den sidste Trøst?" -

- "Ak!Eginhart! din Tvivl mig dræber!

"Kom! dræb den, Grumme! ved mit Bryst!

"Bliv! - troer du, at dinEmmabæver

"For sig? nei kun for dig, min Ven!

"Din Fare blot for hende svæver,

"Hun, troe mig, føler eene den.

"Dæmp denne Rasen, dæmp din Stemme,

"Af Ømhed for dig selv og mig!

"KanEginhartsaa ganske glemme

"SinEmma, Kiærlighed, og sig?






"Din er jeg! troe mig, ingen Keiser

"Skal stiæle dig din Eiendom!

"Hvi raser du? Gesandten reiser

"Tilbage did, hvorfra han kom." -

- "Og bringer?" - raabte han - "Og bringer

"Sig selv, og nok en Bagatel,

"DinEmmas Nei." -

Paa Glædens Vinger

Foer Haabet i vor Elskers Siæl;

Han, en Misdæder lig, sig skammer;

Han tier, seer forvirret ud;

Af Tak hans hele Hierte flammer -

Som truffen af et Blik fra Gud,

Han styrter ned for hendes Fødder,

Og svømmer i en Taareflod;

Og Læben zittrer, brænder, bløder

I heede Kys paa hendes Fod.



Opløftet ømt i hendes Arme,

Han lever op i salig Lyst -

Al Tvivl og Frygt og Sorg og Harme

Forsvinder snart af begges Bryst:

Det blide Haab i Siælen gyder

Sin Nectars himmelske Magie,

Hver Hindring let derved bortflyder,

Hver Fare druknes dybt deri.



I Haandtryk, Kys, og kiælne Blikke,

Og Favntag, blot af Maanen seet,

De Lykkelige mindes ikke,

At Tiden lyner bort. Med eet

Den barske Morgenstund frembryder -

Den muntre Hane galer - tys!

Man synes bange, noget lyder -






Og drukner Angesten i Kys.

MenEmmadog tilsidst erindrer,

At Tryghed blot er Elskovs Ven,

Mens Kiærlighedens Stierne tindrer,

Og sympathetisk flyer med den.



"MinEginhart!mens alting sover,

"Flye, før Forræderen dig seer!

"Dit Liv, dinEmmasLiv, du vover,

"Ved et Minut at tøve meer -

"Igiennem Haven, Elskelige!

"Du sikker end kan smutte væk;

"Lad dette Kys dig mere sige!

"Tag dette med! og nu, vær kiæk!" -



Til Vindvet, Arm i Arm, man iler:

Mildt tause Stierner blinke ned,

Og Cynthia fortrolig smiler

Til deres skiulte Kiærlighed -

Men Gud! de blegne! - Begge vækkes

Til Helved-Angst, i det de see,

Den hele stille Jord bedækkes

Med Sløret af en falden Snee.



O! midt i deres Glædes Eden!

O! midt i Haabets sidste Havn!

Ak! hvad er Salighed herneden?

Nu døe de i hinandens Favn!

Dog nei! - En Morder dem skal rive

Til Pinsler fra hinandens Bryst! -

O! hvad vil deres Skiæbne blive?

Nu smiler intet Glimt af Trøst -

De stirre paa hinanden stille,

Og tause see hinandens Liig;

Og ingen Taarer mere trille -






Af Angst de neppe føle sig.

O! red dem! red dem! - men forgiæves

Er Muelighedens hele Magt!

Et Ander her til Redning kræves -

Det skeer! I Elskende, gier Agt!



Mens,Amorlig iPsychesArme,

Vor Elsker marmorstille staaer,

Som livløs, uden Aand og Varme,

Et Lys iEmmasSiæl opgaaer.

En Rose paa hver Kind bebuder

Det høitidsfulde Øieblik,

Hvori en Tanke, værdig Guder,

Den Skiønnes Kiærlighed undfik -

Et Middel, som, for fint at spindes

I Hiernen af en Adams Søn,

Ved Elskov eene kunde findes

Af Mønstret for det smukke Kiøn.



"Endnu, min Ven! trods Skiæbnens Vrede,"

Saa taler hun, "er alt ei tabt;

"Endnu et Middel er tilrede,

"Som Kiærlighed os blid har skabt.

"Fat Mod! dinEmmadig skal bære

"Tilbage giennem Sneen tryg -

"Min Elskov styrke skal min Ryg,

"Og let skal denne Byrde være!

"Snart bringer jeg dig sikker hen

"Til Muren hist ved Havens Ende;

"Du let dig svinger over den -

"Og mine Spor man kun vil kiende."



"Mit Liv! mit Alt! min Lyst! min Brud!"

Er alt, hvad han formaaer at stamme -

Mens, hævet af sin Elskovs Flamme,






Let som en Engel hun foer ud

Af Vindvet. Vips! paa hvide Dynge

Hun neden under færdig staaer:

"MinEginhartmig ei kan tynge!"

Og rask afsted hun med ham gaaer -

Og under elskte Byrde glemmer

Dens Virkning i hvert kiælent Lem;

Og sine Suk udmattet hemmer,

At han skal ikke høre dem.



Mon Sang afbilder denne Scene?

Nei, stands! og hør ei meer! men see!

Thi den fortryllede Camene

Kan intet andet her end - see.



Med doppelt Reenhed Sneen skimrer

Ved Lunas doppelt klare Smil;

Den lyse Himmelbue glimrer

Med usædvanlig Æther-Ild;

Meer tindrende hver Stierne blinker;

Og mellem idelige Lyn

Den eene Sol den anden vinker,

At see paa dette skiønne Syn.



Snart Kiærligheds Heltinde bringer

Sin Ven til Havens Ende hen;

Han over Muren frelst sig svinger,

Og glad hun flyver hiem igien.




Femte Sang.



Som Vandreren, der mat af Sved

Op over Alpetoppe higer,



Ham volder sidste Farlighed,

Men ei saasnart har vundet op

Paa Spidsen, før hans Blik opleder

En Hær af nye Farligheder

Paa Veien til det næstes Top -

Saa stønne Dødelige frem

Igiennem Livets Modgangs Hære,

Og troe den sidste der at være,

Hvor blot en større møder dem.

Mistænk den blinde Lykkes Smile!

Thi tæt ved Rosen Tornen er,

Og Modgangs Storm, o Ven! er nær,

Naar Livets Bølger tause hvile.



Nu slumre trygt de glade To:

De drømme sig i Glædens Tempe,

Ved Vagt af Kiærlighedens Kiempe,

I sikker Fred, og saligRoe.

O! lad dem slumre! bange Muse,

Opvaagn dem ei! alt hører du

Orkanen over dem at bruse -

O Skræk! - men vaagn dem ei endnu!



I denne høitidsfulde Nat,

Hvori sin Seier Amor kronte,

hvis hele Herlighed kun mat






Den svage Skald bestyrtset tonte -

Mens alt i Søvnens Arme laae,

Og Elskov,hanoghunallene

I denne hemmelige Scene

Nærværende sig selv kun saae -

FormaaedeCarlsuhyre Magt

Ham ei paa Søvnens Silkevinge

Den søde Rolighed at bringe,

Som vaagen Fryd opveier svagt.

Var det en Finger fra det Høie?

Var det naturlig Sympathie?

Nok -Emmas Faderintet Øie

Den hele Nat fik lukket i.



Han stod omsider op, og ilte

Til Vindvet, aabned det, og saae,

Mens Maanen ned i Sneen smilte,

Miraklerne paa Himlens Blaae;

Og tænkte:Carl! hvor er dulille!

Og raabte:Gud! hvor er dustor!

Slog Øiet ned i Nattens Stille,

Og saaeMiraklet paa vor Jord.



Han saae en lille hvid Figur

En Mand igiennem Haven bære

Ud fra Prindsessens Jomfruebuur -

O Himmel! hvad mon dette være?

Med Graadighed han stirred atter,

Og fik tilsidst bestyrst at see

Sin Skriver giennem Havens Snee

Bortbaaren af hans skiønne Datter.



Som rørt af Torden stod han der -

Forundring, Kummer, Skræk og Vrede

Betog hans Siæl; og meget nær






I Raseriets vilde Hede

Han havde raabt. Men endelig

Fik Hiernen over Hiertet Seier;

Han rolig atter lægger sig,

Og søvnløs Sagen overveier:

"Min DatterEmma? - Eginhart?-

"Min Skriver? og min egen Datter? -

"Jeg Sagens Sammenhæng nu fatter -

"Og dømmes maae de, dømmes snart!"



Den næste Dag det hele Raad

Af Bispe, Munke, Capellaner,

Som aarlig sov, og drak, og aad,

Og helvedstraffede Profaner,

Holdt Morgen- Middag- Aften-Bøn,

Opbrændte gamle kloge Qvinder,

Omvendte Gøttriks Svigersøn

Og andre Christendommens Fiender -

Det hele hellige Senat

Blev sammenkaldt, og, som det sømmer,

Andægtig rundt om Bordet sat -

(Gud naade dem, som Andagt dømmer!)



I MidtenCarl den storesad,

SomZeusiblandt Olympens Guder:

En vigtig Sag den hele Rad

Et Vink af Keiseren bebuder;

Han taler: "Hører mig, I Mænd!

"I Bispe! Munke! Capellaner!

"Som giveChristneHimmelen,

"Og give HelvedeProfaner!

"Et Syn i Nat jeg skuet har,

"Et Optrin, sælsomt, uden Mage:

"En Jomfru paa sin Ryg bortbar

"En Mand fra sit Gemak tilbage."






Det hele Raad slog Øine ned

Ved dette Maierie - mens somme

Bad alt om Himlens Straffedomme

For slig en Synd - ogCarlblev ved:



"Hun gik, nedtynget, dog saa snart,

"Som om hun gik med Spøg og Latter -

"Og denne Mand var -Eginhart,

"Og denne Jomfru var -min Datter-

"Hvad dømmer Kirkens Lov herom?

"Hvor dyb er Vunden i min Ære?

"Hvad og hvor stor bør Straffen være?

"Carlbyder - Siger Eders Dom!"



O! havde svage Digters Siæl

Lidt af den Evne her, som talte

Naturens Sprog i hvad du malte,

GuddommeligeRafael!

O! kunde jeg tilstiæle mig

Blot nogle Penselstrøg af hine,

hvis sandhed, Udtryk, egne Mine

Forraade, store Digter, dig!

Jeg skulde her en Gruppe male,

Hvis rædselfulde Hellighed,

Skiøndt taus, dog mere skulde tale,

EndSvadaselv at sige veed.



Electrisk foer en stille Gysen

Fra Skiæg til Skiæg i Raden om,

Andægtig Skræk, og hellig Frysen

I alle deres Hierter kom.



Skiøndi de med Fagter Dommen fælde,

Med Øieløften, Haandslag, Suk,

Saa tydelig, at intet Muk






Dens Strænghed nødig har at melde,

Dog Keiseren dem atter bød,

Med høien Røst afsige samme -

Een raabte:Sværd, en anden:Flamme,

Og hver - og alle raabte -Død!

Og foldede, som det sig sømmer,

De fromme Hænder, med et Suk

Mod Himlen, og modCarlet Buk,

(Gud trøste dem, som Andagt dømmer!)



"Godt!" raabteCarl, "man bringe frem

"Dem begge, deres Dom at høre!" -



Afsted gaae Vagter efter dem,

Og følesløse dem indføre.



Som tvende Marmorstøtter staae

De blege ved hinandens Side,

Og vente begge tause paa

Den Dødsstraf, som de snart skal lide;

Og stirre frem - og møde Død

I næste Nu med faste Blikke,

Som sige sig: o! den er sød!

Thi den adskiller os dog ikke.



Carlstille staaer, og seer derpaa -

Og ned paa Keiserkongens Kinder

En Fader-Taare langsom rinder -

Han nærmer sig, og taler saa:



"Du længe troe har ivrig tient

"En Mand, minEginhart, som skiønner

"Paa Dyd og Flid, og begge lønner;

"Min Datter og har begge kiendt!

"Vi begge her os nu foreene






"For med en Hertugs Værdighed,

"Og Stat, og Hertuginde med,

"Dig til Belønning at forleene,

"Og Du" - her tog han hendes Haand,

Og lagde den i hans - og sagde:

"O! du, som Elskovs kiælne Baand

"Et Offer som Heltinde bragte!

"Modtag den Mand, du nylig bar

"Saa rask paa dine Skuldre spæde;

"Og tænk dig,Emma, tid i med Glæde,

"At handin FadersGave var!"



Hvo Maler Glædens store Scene?

Hvo Har til stumme Udtryk Lyd?

Hvor er den himmelske Camene,

Som tolker navnløs salig Fryd?

Mens pludselig vakt op til Livet

De styrte for hans Fødder nu -

Nei! - male sligt blev ingen givet!

Natur! det maler eene du!



Med Luftcomedier af Ild,

Med natlig Dag i alle Gader,

Musik og Dands, og Maskerader,

Og tusinde Slags Ridderspil -

Med al den Vælde, Glimmer, Pragt,

Den halve Jords Monark kan give,

Og ingen Muse vil beskrive,

Blev Bryllupsfesten nu suldbragt. -

OgEginhartogEmmaleved

I Lykkens Skiød, i Glædens Slum,

Til begges Siæle sammensvæved

Fra Jorden til Elysium.