SKABELSE



Jeg er ej født endnu, men fødende forløses jeg.

Af Livet i mit Værk jeg aner Livet i mig selv,

berøvet dette Spejl er jeg, saa godt som, lagt i Jord.



Mit Kald har jeg bragt med, og intet yder jeg af mit.

Men jeg forløses, og forløst ser jeg min Gæld betalt

til Kraften, den, jeg stammer fra, og som har udsendt mig.



Det Rige, som har indkaldt mig, og som jeg stammer fra,

er det en ufødt Magt, der fødende forløser sig?

Er det en Guddomspragt, hvis Væld er idel Herlighed?



Jeg ved det ej, men i mit Blod er alle Længslers Mod.

Jeg hamrer Ild af Mørket, udfrir de afmægtige.