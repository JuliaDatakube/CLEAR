Steen Steensen Blicher.



Du Landmand, Skytte, Landsbypræst,

men fremfor Alting Sanger!

der stundum red den høje Hest,

men heller traved uden Blæst

og var i Bindestuen Gjæst, -

hos Fisker og hos Pranger!

hav Tak for hvert et trofast Ridt

i »Messing-Jens'« solide Tridt

alt paa din jydske Ganger!






Ja, naar med Bøssen ud Du gik,

Du meer end Ænder skytted:

med klart og vaagent Digterblik

Du ramte lige paa en Prik

Enhver, som Du i Sigte fik,

hvor godt han end sig hytted!

Mens Heden hørte Knaldene

- Du Nimrod mellem Skjaldene -

blev rigt og dobbelt Byttet.



Thi Lyngens Studekjørere,

og Byens Lektie-Hørere,

og Hyttens Hosekræmmer,

og Kjeltringpak og Standsperson,

og Rasseborres Kraft-Dragon,

hvem Ingen af os glemmer -

det var dit bedste Fuglevildt,

dem putted Du i Tasken snildt,

i Sjælens tause Gjemmer.



Ja Jyden i hans Vadmelskoft

Du tegned lunt og stille, -

men løfte ham fra trange Toft,

fra Thevandsknægt og Gumleskoft

modHimmelbjergetsHøjeloft,

tilvejrs fra alt det Lille -

til Agt paa lummer Søndenvind,

til Vagt mod Tidens onde Spind -

see det var det, Duvilde!






Og svulmet har dit Sangerbryst,

trods Tranghed nok i Hjemmet!

I Fædres Jord Du groede tyst

og løfted højt dindanskeRøst -

men ingenmenneskeligKyst

Dig tyktes fjern og fremmed!

Af Lærken lærte Du dens Fløjt,

men bygge lavt, og hige højt,

den Kunst harogDu nemmet.



- Hav Tak,Steen Blicher, Fattigmand

i Landsbypræstens Kjole!

Hav Tak, at Du trods Ahl og Sand

din Hede-Plantning fik istand,

som uberørt af Tidens Tand

sig end i Lys kan sole!

Din Folke-Digtning sjælfuldt sand

har længst Dig gjort til Oldermand

for Laugets yngste Skole.