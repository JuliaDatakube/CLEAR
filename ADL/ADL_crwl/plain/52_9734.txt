Smaadigte fra Rom.



I.

Om Aftenen, o Rom, er' dine Gader

Belyste sparsomt. Blandt antike Steen

Og Søilestumper snuble mine Been,

Og i moderne Dynger Skarn jeg vader.



Kun hvor Madonnas, hvor en Helgens Billed

Paa Muren af et Huus er ophængt, sees

Lanterner, Voxlys, stundom vel en Snees,

Af from Uvidenhed foran det stillet



I Helgener! jeg nægter Eder ei

Det Ave, Romerinden til Jer beder.

Ved Eders Hjælp jeg mangen Nat fandt Ver

I dette Mørke, der gaaer ud fra Eder.






II.

Hvad er Grunden - spurgte jeg igaar

Min Værtindes Datter - hvad er Grunden,

At den unge Romer Kappen slaaer

Over Skuldren og bedækker Munden,

Ja endog til Panden Kappen naar?

»Eh, pcrchè!« - hun gav til Svar igjen

Noget skjødesløs, men dog med den

Romerinden egne gentillezza -

»Egrave cosi costume, è grandezza!«



Ak, hun feiler! - Romerne, der see

Alle Gader, alle Torve bære

Vidnesbyrd om en forsvunden Ære,

Mens de selv, som paa et Mausolee

Sønderbrudte Statuer, beskues

Af den Fremmede med Ynk, maae blues,

Rødme for sig selv og skamfuldt gaae

Der hvor Fortids Mindesmærker staae.

Derfor hylle de sig ind paa Gaden;

Derfor gaae de skulende forbi

Minderne, der graves ud i Staden.

Hiin Triumphport, dette Bad, Façaden

Af et Tempel, Søilers Symetrie

Fylder Romeren med Skræk, han fæster

Blikket sky paa Keiserborgens Rester.






Man berømmer Julius, Gregor,

Sixtus, Pius, Allexander. Gruset

Hár de ryddet fra den gamle Jord.

Hist sig hæver atter pragtfuldt Huset,

Hvor August har boet. Fra Colosseum

Lyder - o Forandring! - et Te Deum.

Templerne, forsvundne Guders Hjem,

Aabnes atter. Vaticanet

Bugner af de Skatte, man trak frem,

Af de Monumenter man har ranet

Fra en Jord, her skamfuld skjulte dem.

Og den Fremmede forbauset triner

Mellem Forums herlige Ruiner.

Med Begeistring fælder han den Dom:

Man har gravet ud det gamle Rom!



Ak, og under denne travle Færden,

Denne Rydden af en hellig Jord,

Al den Iver efter hvert et Spor

Af en glimrende, men uddød Verden,

Synker Romerstaten Trin for Trin,

Drømmer Romeren i Processioner,

Slummerdysses af Sixtinas Toner,

Stirrer sig paa Voxlys-Kjerter blind.

Fede Munke synge, mens han sover;

Og, som Guder for Barbarer faldt,






Sees han med ukjendelig Gestalt

Som en Torso knuust og styrtet alt;

Seclers Gruus har lagt sig alt derover.



Pius, Alexander og Gregor!

Naar skal vel den Reisende, der kommer

Til sit Hjem fra Eders Munkes Chor,

Glad berette: Pavens Magt er stor!

Han har gravet ud den gamle Romer!



III.

Rom, bemærker den Reisende snart, er ypperlig brolagt,

Rullende glider man let over de huggede Steen.

Sovende sødt og fromt Prælaten kjører til Kirken;

Den apostoliske Vogn jevnt og mageligt gaaer.

- Hellige Steen paa den appiske Vei! I ligge kun ujevnt.

Kjører man ind paa Jer, bliver man ængstet og stødt.

Vil I mane den søvnige Slægt? O, spar' eders Møie!

Hvem har Templernes Sprog, hvem have Statuer vakt?

Her i den hellige Stad, hvor hver Mand troer paa et Under,

Og hvor ugentlig eet offentlig sees adopteert,

Naar den appiske Vei, naar Stenene skrige til Himlen,

Troer man det ikke; man veed, Troen derpaa er forbudt.






IV.

»Seent om Aftenen knirked' min Dør« - en Tydsker fortalte -

»Røvere! raabte jeg høit. Skjændige, romerske Pak!

»Hurtig en Arm blev lagt om min Hals; og Røveren, tænk Dem!

»Var den velsignede Glut, hende, der røver min Ro.«

- Jeg gik hjem melancholsk, slog an de lyriske Strenge:

»Amor! flygtige Gud! nægter du Digteren Stof?

Eller, o Himmel! maaskee du gaaemr og søger mig hjemme

Ved den kjølige Strand, husker ei paa, jeg er reist.

Veed du det ikke, saa hør: jeg boer i Via Frattina,

Fjern fra Venner og Slægt, fjern fra mit Fædreneland,

Fjern fra dem, hvis Kjærlighed før har været min Lykke.

Tro mig, aldrig som nu har jeg behøvet din Hjælp!«

- En af Muserne fløi forbi og standsed' i Farten:

»Er du bedrøvet, min Ven?« - »Amor har nægtet

mig Stof.«

- »Daarskab! brug din Fornuft, og husk paa Himeros'

Luner.

Du har jo klaget for mig over den grusomme Gud.

Tænk paa Kjærlighed ei; betænk din Tids Interesser!

Føler du Drift til Sang, klag ikke, der har du Stof!«

Ilende bort hun gav mig - gjæt! - en Stænder-Forhandling,

Pakker Aviser paa Tydsk, Rakker Aviser paa Fransk!






Ak, i vor Tid holder endog Parnasset Aviser!

Intet Under, at jeg politiserer i Rom.

Men fortredelig gaaer min Tid. Den romerske Himmel

Øiner jeg knap af Sorg over den romerske Stol.

- Amor! slygtige Gud! o send din ømme Bekymring!

Den var mig let tilforn! tung er mig Staternes Brøst.

Glem blot ikke, jeg boer i Rom, i Via Frattina,

Skraaes for en Modeboutik - Huset er vist dig bekjendt.

Tidligt og silde man seer den flittige, smukke Modista

Sidde derovre og sye, hyllet i Blonder og Baand.

Kun imellem hun kaster et Blik, et skjelmsk, men et stjaalent,

Til mine Vinduer op - Huset er vist dig bekjendt.

Det er en herlig Glut! I Carnevals-Dagene stjal hun

Mangt et Hjerte, der nu offrer dig Bønner og Suk.

Vims og munter sværmed' hun om, ageerte Tedesco,

Klædt i en Maler-Habit, Blouse med Fløiels-Barret.

Nydelig saae hun ud med Knebelsbarter og Fipskjæg,

Maske hun ei havde paa; ak, thi hun veed, hun er smuk!

- Skraas over for det yndige Barn, o Søn af Cythere!

Boer jeg. Skynd dig og kom! - Huset er vist dig bekjendt.