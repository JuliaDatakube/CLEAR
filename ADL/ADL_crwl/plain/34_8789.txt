Nr. 298. - XV.



Her er nyt fra Dødens Porte.

Livet døde, syntes borte;

Men dog vandt alligevel.

Zion siunger ham i møde:

Da vor Samsom falt og døde,

Slog han Døden selv ihiel.

Trods Slangen! hans Hoved

Fik hvad ham var lovet.

Her har vi nu Manden,

Opstanden opstanden.

Triumph, Triumph, Victoria!

Vor Nat er plat forsvunden,

Vor Tiid er bliid oprunden.

Trods Sathans hele Lejr!

Guds Lam fik ham nu bunden,

Og vi deri har funden

En ævig ævig Sejr.

Triumph, Triumph, Victoria!

Hallelujah!

Triumph, Victoria!

Triumph, Triumph, Victoria!

2, 8: jfr. Joh. Åb. 5, 12.

Nr. 298 - XV.Original. Et påskedigt. - Linie 1:Dødens Porte] jfr. Job 38, 17; Sl. 9, 14. - Linie 2:Livet] Jesus, Joh. 11, 25; 14, 6; Kol. 3, 4; jfr. l. 4:ham. - Linie 5-6:vor Samson] om Jesus; bagved ligger en allegorisk tydning af fortællingen om Samsons død. Dom. 16, 28-30; jfr. nr. 51, 9, 6. - Linie 7. 14:trods] lige meget med. - Linie 7-8: 1. Mos. 3, 15. - Linie 11:Victoria] sejr. - Linie 12:plat] fuldstændig. - Linie 13:vor Tiid] den tid, som hører os til, modsat den forudgående tid, som var Satans og betød trældom for os. - Linie 14:Lejr] = hær.