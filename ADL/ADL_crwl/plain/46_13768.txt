2Digterværdighed



Lyt i hellig Fred, o tause Jord!

Festlig Samdragt i Naturens Riger!

Hviil hos trygge Hind, velkomne Tiger!

Stands, o gridske Død! paa Livets Spor!



Lyt, Prometheiders faldne Chor!

Thi af Digt'rens Indre Sangen stiger,

I prophetisk Anelse han sviger

Tidens Bud og over Jorden boer.



Løftet om en salig Fredenssphære

I hans reene Barm Natur indgrov,

Thi hans Anelse er Verdners Lov.



I hans Trylleskabelse vi bære

Uranidens Billede igjen:

Æt'ren aabnes, Jorden svinder hen.