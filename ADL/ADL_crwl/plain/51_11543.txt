KOM MI BETTE KIPKAL.



A haar tjent Jens Masen

no halvanden Or,

skjønt han er en Asen

iogomhans Gord.



A maa pas hans Høwde,

a maa ref hans Fyld;

haar æ ett aa løw ve,

saa faar a æ Skyld.



A haar gyd hans Ruesstok,

a haar past hans Lamm,

drøwen med hans Goesflok

aa og i æ Damm.

Høwde, Kreaturer;ref hans Fyld, ribbe hans Fjer (Gaase- og Hønsefjer);haar æ ett, hardetintet (*dolgoeO* Kreaturerne);gyd hans Ruesstok, gjødet hans Roser.






Rejen med hans Følkloj,

fløt en affentow,

rend æ Gord si Møllboj,

nær de anner sow.



Der haar ingen frej mæ,

a haar hat æ stræng,

skjønt æ Stoder stej mæ

næjsten uden Peng.



- Kom mi bette Kipkai,

kom mi bette Kwi!

Hosbond han er hwipgal

søn ved Awtensti.



Derfor maa du rapp dæ

no mi bette gul;

her haar a di Klaptræ,

hwor haar do di Mul?



Bløw wor Hosbond hwipgal,

det war ild aa spør;

kom mi bette Kipkal

med di løjen Ør!

18/8 1899.