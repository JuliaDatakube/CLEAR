Nr. 114.

Mel. Min Siel og Aand opmuntre etc.



O arme siel og hierte, kom,

For HErrens høye helligdom

Et fode-fald at giøre,

Kast dig med graad for JEsu fod,

Og beed ham for hans død og blod,

At hand dig vil bønhøre

Den bøn, du vil fremføre.



2. Din miskundhed, o Frelsermand!

Er dog saa stor, at ingen kand

Den nogen tiid udsige,

Hvor skulde da din kierlighed

Forskyde den, som falder ned

Nr. 114. HJ1-7.I en håndskreven form mangler v. 12, P. Otzen, anf. skr., s. 45.

- - -

Nr. 114.Original. Salmen skildrer en svær anfægtelse hos et menneske, som er kommet fortvivlelsen nær ved at se, at hvor tit han end har begyndt på himmelvandringen, er han dog aldrig kommen løs af det gamle syndevæsen (v. 6). Der er to, som taler. Den ene øver sjælesorg med formaning og trøst. Den anden er den anfægtede; han svarer dog ikke »sjælesørgeren«; men hvad denne siger, bringer ham til at vende sig i bøn til frelseren. Sjælesørgeren er altså ikke Jesus selv; han omtaler Jesus i 3. person og repræsenterer blot evangeliet. I v. 1, hvor det hedder:o arme siel og hierte,taler sjælesørgeren og opfordrer til bøn. Så beder den anfægtede i v. 2-6:o Frelsermand(2,1),o JEsu(4,4),o hierte JEsu(5,4); han foreholder Herren hans miskundhed (v. 2), skildrer sin syndenød (v. 3-4), søger at henfly til nåden (v. 5) og skrifter sin brødefulde tilstand (v. 6). I v. 7, hvor det hedder:o kiere siel,taler sjælesørgeren igen og trøster den anfægtede med Jesu blod. Atter beder så den anfægtede i v. 8-11:o søde JEsu(8,1); han beder om frelsesvished (v. S), fortæller om sin gråd (v. 9) og om, at han er bange for frimodigheden (v. 10); men med eet giver han Jesus tilsagn om helt at være hans (v. 11). Endelig slutter han i v. 12 med en lovsang for sejr over anfægtelsen. Da salmen står underOmvendelsen, er den vel her tænkt som missionerende; men den har på flere punkter et så individuelt præg (se v. 3,6,10), at man nødes til at opfatte den som digterens personlige oplevelse, en anfægtelse under hans kristenliv. I den retning peger ikke mindst den påfaldende bratte overgang fra sjælekval til fast beslutning og sejrsfølelse i de to sidste vers; ser vi nemlig på den beslægtede anfægtelsessalme nr. 214, finder vi det samme i dens to sidste vers, endda med en ligefrem beskrivelse i v. 10 af forandringen, først:Jeg intet har i siel og sind Foruden disse sukke, Ach! vilde JEsus mig dog ind I sine vunder lukke,og så:See! nu begynder troens glød Mig inden til at varme o. s. v.Sådan endte vel altså Brorsons anfægtelser. Jfr. nr. 208; denne og salmen her, som begge fremkom 1735, danner begyndelsen til de Brorsonske dialogsalmer, der senere i Svane-Sang - med eller uden angivet replikskifte - spiller en betydelig rolle. Ikke uden interesse er en jævnførelse med Brorsons senere anfægtelse 1746 (L. J. Koch, Salmedigteren Brorson, 1. udg. 1931, s. 126 flg., 2. udg. 1932, s. 128 fig.).






For dit almægtig rige,

Om hielp og trøst at skrige.



3. Min synd er overmaade stor,

Og truer mig med siele-mord,

Om retten faaer sin gænge,

Jeg gruer for din grumhed meer

End den, som galgen for sig seer,

Hvori hand strax skal hænge,

Din ret den er saa strenge.



4. Skal jeg nu længer tænke paa

Min synd, da maa jeg slet forgaae

Med alle i min vaade,

O JEsu! hvad er det behov

Imens du giver alle lov

At løbe til din naade,

Og bod paa synden raade.



5. Saa vil jeg da i denne nød

Til JEsu pine, kors og død

Min flugt allene tage,

O hierte JEsu! see hvordan

Jeg arme synder er deran,

O! lad dig dog behage,

At tænke paa min plage.



6. Jeg har mig tiit vel taget for,

At følge dine fode-spor,

Og alt til himlen ile,

Saa tog du mig i naade an:

Men jeg blev ved, som jeg var van

5,3:minflugt allene]min tilflugt ene J7.

- - -

2,6:rige] magt, vælde. - 3,2:siele-mord] evig død, fortabelse. - 4,2:slet] helt. - 4,3:med alle] fuldstændig. - 4,4-7: Meningen er: O Jesus, hvorfor behøves det [at jeg skal forgå, l. 2-3], når du tillader, at alle må søge din nåde og derved få rådet bod på deres syndeskyld? - 5,4:hierte] kære. - 5,4-5:hvordan jeg er deran] hvordan det er fat med mig. - 5,6:lad dig dog behage] lad det dog behage dig. - 6,2: 1. Pe. 2,21. - 6,3:alt] lige, direkte.






Paa sikkerhed at hvile;

Saa jeg maa snart fortvile.



7. O kiere siel, forsag dog ey,

Du kand paa bods og bedrings vey

Endnu din JEsum finde,

Tænk paa det dyre rosens blod,

Som hand for dine synder lod

I helved-pine rinde,

Og lad dit saar forbinde.



8. O søde JEsu! lad mig paa

Den høye ting forvisning faae,

Som paa saa klar en maade

Forsikres i dit sande ord,

At synden aldrig er saa stor,

Man jo kand finde naade,

Naar man sig lader raade.



9. Mit øye græder hvad det kand,

Og i det salte taare-vand

Sig siel og hierte bader,

Det skier mig ind i marv og been,

At jeg skal ogsaa være een

Af dennem, som forlader

Al godheds milde Fader.



10. Men vidre tør jeg ikke gaae,

Før du et naadigt øye paa

Mig arme synder kaster,

At jeg, imens du end er vred,

Mig ikke med frimodighed

6,6:sikkerhed] tryghedsfølelse, ubekymrethed med hensyn til frelsen, så man lever, som om den sag ordnede sig af sig selv, jfr. nr. 214,5 og 8. - 7,1:forsage] tabe modet. - 7,7: jfr. nr. 202,5,4. - 9,4:skier] skærer. - V. 10: Karakteristisk for den anfægtede er frygten for at fortørne Gud ved at ty frimodigt til ham; han drister sig derfor ikke til at gå videre end til gråd og anger (v. 9) og venter blot på, om Gud vil kaste et nådigt øje på ham, hvormed vel menes: lade ham mærke et glimt af troens fred.






Mod dig min GUd formaster,

Skiønt jeg for jammer haster.



11. Jeg vil paa nye forpligte mig

At være din, at elske dig,

Mig løs fra verden slide,

Fra denne stund med ivrigt mood,

Ved JEsu pine, død og blod

Mod verdens lyst at stride,

Og kun af JEsu vide.



12. Halleluja! jeg vandt min sag,

Jeg har i JEsu død en smag

Af himmeriges rige,

Min siel i GUd er glad og sund,

Og skal til dødens sidste stund

Mod satan mægtig krige,

Og JEsum aldrig svige.