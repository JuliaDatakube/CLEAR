Gefion og Gylfe.



I.

Hun stod i Gylfes Haller

Med høie Miner,

Og qvad, mens Kongen henrykt

Lytted' derpaa.



»O Gefion, Asers Afkom!«

- Saa talte Kongen -

»Med rige Gaver kom du

Hen til min Hal.



Med Sangens rige Gaver

Du kom til Gylfe,

Og med din Harpes klare,

Hellige Klang.






Hvad giver Gylfe Konning

Til dig som Gjengjæld?

En Ring af Guld hiint røde

Rækker han dig.«



Og Gefion greb i Harpen

Med muntert Hjerte:

»En Ring af Guld hiint røde

Raader jeg selv.



Med Land og Jord, o Gylfe!

Min Sang du lønne!

Med Øxne stærke lad mig

Pløie det fra.«



Og Gylfe gik fra Høisal

Med Hofmænd gode,

Og undred', der han skued'

Øxnenes Gang.



Fra Ploven trængte Jernet

Til Jordens Midtpunkt.

En bred og bundløs Fure

Viste dets Vei.






Fra dybe Kilder Vandet

Foer ind i Furen,

Hvor som et blaaligt Belte

Voverne gik.



Og Stykket, der var pløiet

Fra Gylfes Rige,

Trak Øxnene med Vælde

Langt over Land -



Og skjød det ud i Søen,

Hvor nu det ligger,

Af Guder rigt begavet,

Gefions Øe!



Men Gefion stod paa Øen

Med høie Miner,

Med Sang i Skyen bød hun

Drotten Farvel.






II.

Hun stod paa Øens vundne Kyst

Og læned' sig til Ploven:

»O Gylfe Konge! hør min Røst!«

Saa qvad hun over Voven.

Saa qvad hun over Voven for Kongen.



»Vel har jeg pløiet fra dit Land

Et rigt og kostbart Stykke,

Og skilt fra dig ved dyben Strand

Min Æt, der her skal bygge.

Saa qvad hun over Voven for Kongen.



Men Strømmen, der i Sundet gaaer,

Skal atter os forbinde.

Thi over den en Bro jeg slaaer,

Der aldrig skal' forsvinde.



En Bro, der faaer et evigt Ry,

Dens Bue bredt sig lægger,

Og bygges altid op paany -

En Bro af stærke Snekker.






Paa denne Bro, der bærer godt,

Skal fare glade Gjæster,

Og ved dens Hjælp, o Gylfe Drot!

Vort Forbund jeg befæster.«



Hun taug og stirred' for sig ned

Og læned' sig til Ploven,

Og atter fra den vundne Bred

Saa qvad hun over Voven.



»O Gylfe! sære Fremtids Kaar

Staae klare mig for Øiet.

Erfar, hvad jeg om Landet spaaer,

Jeg nys fra dig har pløiet.



At dette Øland er en Part

Af Sverrigs tappre Rige,

Det skal i Tiden kjendes klart

I Tvekamp og i Krige.



Men mærk min Spaadom: ofte skal

I Kamp vort Forbund løses,

Og grumt og ved hinandens Fald

Vort Hjerteblod udoses.






Og dog, o Gylfe! - at engang

Min Øe fra dig er vundet,

Skal kjendes paa den stærke Trang,

Der lufter over Sundet.



En Trang, der dukker op igjen

Alt efter grimmest Fægtning,

Og drager atter Hjertet hen

Til Sundet, til sin Slægtning.«



- Og Gefion taug, og hendes Sang

En Gjenlyd gav i Skoven,

Og sused' med prophetisk Klang

I Sundet over Voven.



Den suser end i Skov og Sø

Paa Sverrigs fjerne Strande.

Den klinger over Gefions Øe

Og over Nordens Lande.

Saa qvad hun over Voven for Kongen.