VELBAARNE JUNKER, er det Sandt

Som Folk om Eder siger,

At I ved Lejlighed iblandt

I Lærde Skrifter kiger?

Mon ikke Eders Avinds-Mænd

Opdigter sligt og meere,

At I ey skal for andet end

For enPedantpassere?



Endeel tør legge dette til,

At I har for at samle,

(Hvad Navn de ogsaa have vil)

Saavel de ny som gamle,

Der haver skrevet om, hvordan

En ung Baron og Greve

Og Adels-Mand skal føres an

I Verden til at leve.



Det sidste kand jeg ikke tro;

Thi Eders første Mester

Har Eders Ungdoms Børne-Sko

Jo syed paa Tydske/Franske Læster?

Hvor kand der andet falde da

End maglig gang i dennem

Til at gaa aldEuropa, ja

Ald Verden vel igiennem?






Hvad vil I spørge den og den

Skribent fra Rom og Londen,

Hvor Adel-Veyen løber hen,

og tage ham ved Haanden?

Er Eders/Tydske FranskeXenopbon

Ey meer end Overflødig?

Hvad bedre Pege-Finger mon

I har i Verden nødig?



Dog see, hvad vil I give mig?

Saa vil jeg Eder lære,

Hvorledes I kand Folkelig

Og efter Moden være,

Hvad Høyfornemme Artighed,

Der hør til Junker-Standen,

Som hverken Lærde Scheffer veed,

Ey heller nogen anden,



Tro mig, det bliver ey ved det,

At EdersInformator

Har Eder lært at læse ret

Udi enNomenclator,

IHübnersSpørsmaal og i sær

I Sprog og slige Sager.

See Tydsk og Fransk det kand jo hver

Skiærslip og Soldemager.






Ney, gode Junker, noget meer

Udkræves her af Eder,

Som en fornemme Cavailler,

Her er en Lov, som heder

RELIGION, som findes i

Evangelist- Archivet,

Som udaf Mosis Cancelli

Er allerførst udgivet.



Dend samme henger sammen af

Besværlige Artikler.

Men veed I, hvor I Eder braf

Og best deraf udvikler?

Naar I med Bibelens Postil

Ej Eders Hoved bryder,

Men alting udi Verden til

Naturens Lov hentyder.



Saaledes for Exempel, naar

Theologibekræfter,

At Verden er begyndt med Aar

Og skal forgaa herefter,

Da fører Jer til nytte det,

St. Hans og Moses skriver

I første Vers, saa seer I let,

At Verden evig bliver.






Mirakler skal I aldtid fra

Naturlig Aarsag hendte,

Og ikke tro, at Sodoma

Af Himmel-Ild opbrendte,

Men ved et Jordskelv undergik,

At Ebbe efter Floden

Forvoldt, at Moses ikke fik

Det røde Hav paa Foden.



For Resten det, som meldes bag

I Bibelen om Fanden,

Opstandelse og Dommedag,

Skal være saa forstanden,

At dermed kyser mand en Nar,

For ham i Tvang at holde,

Og, hvis ey denne Torden var,

Blev Verden ødt af Trolde.



Kort sagt, Hvad I skal tale om

Religion nødvendig,

Det taler efter Moden, som

Det Eder er anstændig,

Og I som Eders Ligemænd

Langt heller det stadfæster,

Som enVanmussiger, end

LutheriBønder-Præster.






Dog maa I Eders Christendom

Udvortes ey forsømme,

At Pøblen kand om Eder som

En Romersk Helgen dømme,

At I i Eders tider kand

Dend andenCromwellvære,

Og ligesom til Eders Stand

En Pibekrave bære.



Hvad Sacramentet sig angaar,

Da holder gode Miiner,

Og bruger det hver andet Aar

Som Mandler og Kusiner,

At I skal ikke holdes for

En Helligdoms Forræder,

VorKirke-Ritualsog vor

Forordnings Overtræder.



Anlangende Sabbathens Dag,

Da er det nok, som somme,

I Kirken, for Forandrings Smag,

Hvert Fierding-Aar at komme,

Ey at I just paa Præsten seer,

Og haver ham i sinde,

Ey at I skulde tænke meer

Paa GUd, end paa Gudinde.






Men ellers kand I Søndag best

PaaMedicinanvende,

Og ladeDoctorvære Præst,

Hvorpaa enhver kand kiende,

At I er meere end Gemeen,

Da Folk af Luse-Krammen

Til Kirken løber hver og een,

Saa snart det ringer sammen.



See! hvis I Præsten høre vil

Og Bønne-Bogen bruge,

Da kand I det opsette til

Dend sidste Dag og Uge,

Naar I ved Kald og Varsel fra

Naturen vorder stevnet;

Saa er det tilig nok endda,

At angre eders Levnet.



For Resten har I ej behov

At underkaste eder

Samvittigheds forkierte Lov,

Som Munken sig St. Peder:

Sligt Boskab er u-nyttigt i

Pilati Stats-Gemakker;

Dend giør en Slave af en Fri,

Og mangen een til Frakker.






Hvor seer mand nogen, som er klog,

Der over sin Håndtering

I Verden holder Regnskabs Bog,

Examen og Vurdering?

Hvo vilde saadan Phantasi,

Hvo vilde dette vrange

Samvittighedens Spøgeri

Sig lade giøre bange?



Et høyt Gemyt og høy Forstand

Skal lade saadant være

Gemeene Folkes Busemand,

Som gierne bange ere,

At de i mindste Maade skal

Forarge Præst og Næste.

Men see! I veed jo slet Metal

At kiende fra det bæste.



Nok sagt: Min Herre merker jo,

Hvor vel hand efter dette

I sin Religion og Tro

Sit Forhold kand indrette,

See! dersom I vil vide meer,

Hvorpaa I bør studere

Af Alamodisk Stands Maneer,

Da merker ydermeere;






Jeg veed, I spiiser Salt og Suurt,

Jeg veed, I Viin kand drikke,

Hvad heller dend er noget smurt

Og u-reen eller ikke,

Men paa det at I vennes maa

Fra saa gemeen en Vane,

Da lader strax Placat opslaa

Derom i eders Gane:



»At intet uden det og det,

»Som kildrer Smag og Kræfter,

»Men ikke saa og saadan Ret

»Maa komme der herefter,

»Som ey har hiemme der og der,

»Fra fremmed Stæd forskrevet.

Thi see, enbon vivantnu er

Paa høyest Mode blevet.



Og at ey nogen Eder maa

Dend Tituldisputere,

Da lader et Patent derpaa

AfDamer confirmere,

Det koster kun Foræringer,

Samt søde Oord og Miner,

Hvoraf de læt indtagne er,

Som Barnet af Rusiner.






Caresserer det rette Frø,

Som I maa alle dage

For disse søde Fugle strø,

Om I dem vil behage,

Ved Giestebud I og hos dem

Maa undertiden søge

At giøre Eder angenem,

Og Gunsten at forøge.



Fra Bordet gaar I da til Spil,

Og Ordentlig beskikker

Dend Kort-Confekt, som hører til

Forsamlings Pikkenikker,

Og hvad I taber derudi,

Forsikrer jeg, I vinder

Igien i Yndist-Skakkeri

Hos Eders Elskerinder;



Thi see! hvor kand de andet end

Med Eftertanke skiønne

Paa Eders Høflighed, og dend

Med Venlighed belønne?

Ja er det ikke billigt, at

Af Eders Traktamenter,

Som I paa dennem haver sat,

I nyder slige Renter?






Det var jo utaknemmeligt

Og nesten uforskammet,

At negte endouceurog sligt

For hvad de har annammet?

At lukke deres Friheds Dør

Naar dend er soldt til Eder?

Nej nej; jeg nokcaveretør

For slige Svirigheder.



Velan! Velbaarne JUNKER, om

I har da ey en Skilling,

Saa skal I dog Traktere, som

Det laa til Jer Bestilling,

Naar Giesterne er borte, kand

I drikke Øl af Helding,

Udslaa dend dyre lekre Tand,

Og æde Ebel-Skrelding.



I kand jo laane hist og her

En Capital paa Rente!

En Skilling mod en Daler er

Jo nok igien at vente!

VedMoratoriumI jo

Kand hindre Registering,

Og Skulv og Spade saa betro

At sørge for Qvittering.






For Resten at I altid Vand

I Eders Brønd kand have

Og Træ til Eders Ildebrand,

Da tager Skienk og Gave,

Da agter ikke, af hvad Grund

I samler Græs og Grøde,

Da malker alle Køer, dend stund

I faaer kun Melk og Fløde.



Ja for at I kand have nok,

Da skal I ikke regne,

At tage af en fattig Blok

Endog fra Eders egne,

At liste saasom Haanden ned

I Eders Tienners Lomme,

I det I Løn og Rettighed

Ey lader ham bekomme.



Hvad Synd er vel ved saadan Trek?

Hvad er det angelegen,

At banke Dyst af fremmed Sek,

Og komme i sin egen?

At klippe Kiolen af et Faar,

Og lade det i Kulden

Gaa nøgen heele Vinter, naar

Mand self er varm af Ulden?






Fremdeles skal I mage, at

I meer end Junker heder,

At alle Mand kand staa med Hat

I deres Haand for Eder,

Saa høyt et Hoved maa jo fuldt

Af Spanske Fluer være,

Om I endog med Armod, Sult

Og Tørst dem skulde nære.



Hvad er en Junker uden Rang?

En Fugl foruden Fiere,

Et Hakkebret foruden Klang.

I derfor maa Studere

Paa Titler, om I Nafnet end

I Daaben ej fortienner.

Nok er jo Æren, om I dend

End faaer ved Slegt og Venner.



Dend koster og kun Hykleri,

Ved hvilket Mester-Stykke,

Ved hvilken Verdens Løngang I

Har nærmest vej til Lykke;

Ja I det ikke regne maa,

Om I end skulde støde

En anden, for hands Brød at faa,

Og legge hannem Øde.






Clienter skal I legge til,

Og alle Folk indbilde,

At I kand hielpe hvem I vil,

Og andres Lykke spilde,

I meget Got skal love, men

Ej meer troværdig være,

I Eders Ord, end Kremmeren,

Der agter ey at svære.



Et Ord et Ord, en Mand en Mand

Hos Eder ej maa gieide,

Da Verden og det heele Land

Er nu en Muse-Felde;

Da dend maa gaa som en Spedalsk

Fra Lykken langt til side,

Der ey har lært at være Falsk,

Og Blakkes Hest at riide.



Kort sagt; Velbårne JUNKER, om

IMachiavellisten

Vil ligne, maa I leve som

En Jøde med en Christen,

At det med Eders Troskab gaar,

Som Munk i Messe-Klæder,

Og unge riige Enker, naar

De over Manden Græder.






Saa seer I nu, hvad her skal til,

Om I med nogen Ære

Paa Verdens høye Schole vil

En storProfessorvære,

Og ej i alamodisk Svar

Og Spørsmaal nogen vige.

Adieu!jeg Eders Søster har

Og et par Ord at sige.



Velbaarne FRØIKEN, af hvis Art

Jeg neppe veed Exempel,

Hvis Levnets forhold er saa rart,

Som gammel Mynt og Stempel

FraWaldemarsogErichsTiid,

Som Bøger, hvilke Lykken

Har vogtet med særdeles fliid

Fra Vildelser i trykken.



Jeg veed, at Eders Moder var

En brav og artig Frue,

Hvis Øye stedse omhu bar

Endog i Amme-Stue,

For Eders Tugt og Christendom,

At hun jo meer og meere

Det Onde kunde lige som

Fra Dyden distillere.






Nu seer jeg, at I Kiører med

Omkring til Eders Hige,

At I begynder Sted fra Sted

I Verden ud at kige,

Jeg hører derhos, at I dog

Ey noget overtræder

Af det, som staar iSehestedsBog

Om Fruentimmer-Sæder.



Men smukke FRØIKEN, veed I hvad?

I mindes vel forleden,

At I udi et Selskab sad,

Og roste Ærbarheden?

I mindes jo og vel, at der

Var fuldt afAdrienner

Paa samme Tid, som havde hver

Sin røde Kiol til Tienner?



Ja see! hvad skeede? Neppe I

Et Skridt fra Døren Kiørte,

Før strax det heele Compagni

Procesmed Eder førte,

Som dend der vildeManifest

Mod deres Frihed skrive,

Og Fruers Meenighed med Pest

Og Kietteri forgive.






»Ej! (svarte een) hun er jo kun

Et Barn endnu af Alder.

»Hvo vilde regne da at hun

Med Ringle-Piben skralder?

»Hun haver jo til denne Dag

Kun leegt med Børn og Dukker?

»Hun meener der er ingen smag

Saa sød som dend af Sukker.



»Lad see, naar Hun ej Børne-Sko

Med Tiden længer slider,

»Om vor Religion og Tro

Ej da paa Hende bider,

»Lad Hende prøve vore Kor,

Saa vedder jeg med Eder,

»At Hun ej Ærbarheden for

Sin Helgen da tilbeder.



»Lad Hende ikkun blive vant

Til vores Selskab meere,

»Og dandse først med en galant

Monsieur, og siden fleere,

»Lad Hende ikkun faae en Sveed,

Og komme ind i Heeden,

»Hvad gielder, at Hun Ærbarhed

Afstryger da med Sveden?






En anden svarte: »Tænk engang,

Ma Soeur, om sligt oprørisk

»Exempel først kom udi Svang,

Hvad var det da forførisk?

»Hvo kunde nogen verre Skik

Og Mode vel paafinde,

»End, om vi Ærbarheden fik

Til vor Hofmesterinde?



»Hvor var vel da din Artighed,

Saavelsom min og fleeres?

»Hvad var der da for Underskeed

Paa vores Liv og Deres,

Der mæle, Syn og Helbred om

I Betler-Brev maa bære,

Og af Naturen ligesom

TilWartovdømte ere?



»Tænk, hvis vi ikke Skiltet ud

For Mandfolk motte hænge?

»Da blev jo mangen aldrig Brud,

Som ikke haver Penge?

»Vi haver jo ej bedre Krog

Til slige Fisk at fange?

»Og dend skal være meget klog,

Som undgaar alle Gange.






»Kort sagt: Jeg høylig undrer paa,

Hvor denne Frøiken vilde

»Mod Fruentimmer tale saa

Forsmædelig og ilde;

»Hun prædiker om Ærbarhed,

Men deraf sees Forstanden,

»Og det er Tegn, at Hun ej veed

At leve som en anden.



Hør, smukke Frøiken, nu og merk,

Hvad Klokken dend er slaget:

Paa Gulvet er det Børne-Verk,

I maa og med paa Taget,

Om I ej, som en gammeldags

Matronevil begegnes,

Og ej til det u-egte slags

Af Eders Kiøn henregnes.



See! om I Eder vil begaa,

Og u-foragtet blive,

I Ærbarhed nødvendig maa

Sit Pasz og Afsked give,

Af høyeCavaillerersGunst

I endelig maa søges,

Om der endog med Fandens Kunst

Og Troldom skulde spøges.






Ja derpaa kiender Folk, at I

Er artig og fornemme,

Naar I ej for Opvartning fri

Er ude eller hiemme,

Thi see, det søde Eble vil

Jo alle Orme have,

Og alle Muus de løber til

Dend lekre Ost at gnave.



Fremdeles I saa hellig ej

MedRaillerimaa være,

At nogen skulde gaa sin Vej

Og ej en Skose bære,

Ej bydes Snuftobak af Løg

Og Sinnep til Hands Næse,

At I ej skulde Narre-Røg

Ham udi Øyet blæse.



See derpaa kand mand kiende, at

I har Forstand til meere,

Naar I faaer Øyne-Bryne fat

Og dennem kand barbere,

Ja lure een Purgatzer paa,

Og derhos faae det passet,

At Tienerne for Ham skal slaa

En Haandfuld Salt i Glasset.






Det blev mig for vitløftigt, om

Jeg meere gik igiennem

Af slige Artigheder, som

Mand lærer udaf dennem,

Hvis hede Klygter Hud og Skind

Paa deres Næste skolder,

Og hvis Forstand er ganske blind,

Naar ingen Liuset holder.



Saaledes, kiære Frøiken, skal

I Tiden da passere

MedRailleri, med Dands og Bal

Og andet saadant meere,

I stæden for I sidder saa

Og Traad i Synaal træder;

Tænk dog, hvad Forskiel er ej paa

En Frøiken og en Skræder.



En Skræder og en Frøiken? Phy!

Hvor stinker slige Pletter!

Nej, om I endelig vil sy,

Da skal I syManchetter

TilMonsieur Naf beste Kram,

Og vil I Væver være,

Da fletter Eders Nafn til Ham

Af Eders Haar at bære.






Jeg veed, at I fra spæde Aar

Er vant at giøre noget,

Men sligt ej Eder nu anstaar,

Da ret er altid kroget,

I gamle Dage veed jeg nok,

At Eders Kiøn var dueligt,

Da Fruer brugte Teen og Rok,

Men nu er sligt umueligt.



Om I vil derfor være een

Af dem, der er paa Moden,

Da værer, som I hafde meen

Paa Haanden og paa Foden,

Men siunes Eder, at I gad

Ej været dog saa maglig,

Velan, da vil jeg sige, hvad

I skal bestille daglig.



Det allerførste er, at I

Om Formiddagen sover

Til Klokken dend er slagen Ti,

Og tre Qvarter derover,

Saa skal I smukt staa op igien,

Hvor høyt I end kan trænge

Til Søvn, for I om Aftenen

Tilforen sad saa længe.






Fra Sengen skal I gaa tilThé,

For at betage Smagen

Af Dampen og af Dunsterne

Endnu fra anden Dagen,

For at fordrive Hidsighed

Fra Mave-Mund og Lunge,

Og Dandse-Støvet slukke need

Fra Eders tørre Tunge.



Hvad da? saa skal der kaldes paa

CathrineellerMette,

Til Eders Natbord ind at gaa,

Paa Hovedet at sette,

At tumle Speylet hid og did,

At puddre og at snøre,

Hvormed Hun et Par Timers Tid

Skal have nok at giøre.



Holla! jeg glemte Morgen-Bøn,

Dend burde I erindre,

(I kunde een ret meget kiøn

Dend Tid at I var mindre)

Men kommer self herom ihu

At spørge Eders Liige;

Thi om de bruger sligt endnu,

Det skal jeg ikke sige.






Hvad meer? Om Eftermiddag skal

I bruge Kudsk og Tienner,

Dend heele Tid maa være Fal

For Eders gode Venner;

Til Leeg og Spil, til Tidsfordriv

Er Aftenen beqvemmest,

Dend er som Dagens Siæl og Liv

Og allerangenemmest.



I seer da, smukke Frøiken, her,

hvadCoursi Leve-Maade

Paa Fruentimmer-Børsen er,

Nu har I selv at raade,

Om I vil og en Underdan

Af disse Love være;

Spørg Sogne-Præst og Capellan,

Hvad deres Tanker ere.