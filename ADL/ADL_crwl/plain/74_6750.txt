III.Patient.Motivet fra et Maleri af Jan Sten.



Hvor er hun ung og yndig

som Engens Blomsterneg!

Men vildsomt Øjet brænder,

og Kinden er saa bleg;



ja bleg den ene Time,

en anden Stund saa hed;

af hvide og røde Roser

et skiftende Bed.



Ubuden kommer Taaren,

at smile har hun glemt;

paa Væggen hænger Cithren,

som den hun er forstemt.






- Den gamle Doktor er der,

og fritter hende ud,

hun svarer som i Tanker, -

hun selv har ej sendt Bud.



Der sidder hun og rækker

ham viljeløs sin Arm,

»Ja Pulsen slaar formange,

Blodstrømmen er for varm!



»Vi maa kjønt gaa i Sengen,

see at faae en lille Lur,

og flittig ta'e den sure,

den kjølende Mixtur.



»Og Surdejg under Fødderne

vil bringe Kvægelse;

og dernæst maa vi vogte os

for Sindsbevægelse!«



Ak Doktor, siig til Strømmen,

den ej maa røre sig!

og tag tilfange Drømmen,

der overvælder Dig!



Hvad skal jeg dog i Sengen,

det heder kun min Kind!

langt heller ud paa Engen

i Drømme-Maaneskin!






Langt heller ud paa Dammen,

hvor Skøjteløbet gaar,

hvor Venner kredse sammen

som Svaler i Vaar!



- Den gamle Læge stryger

sit graanende Skjæg,

hans kloge Øje trænger

igjennem Fold og Læg:



»Her hjælper ingen Surdejg,

min lille Patient!

det er en Hjertesygdom,

hvis Navn er velbekjendt!



»Men - hvem er det der banker?

Et Postbud, - og et Brev!

En vinget Dreng i Seglet, -

mon en Luftskipper skrev?«



Hun snapper det med Bæven,

sluger det med et Blik;

det sees paa Barmens Bølger,

hvad Frydebud hun fik.



Ak Doktor! »Hvad behager?

nu kanjeggaa min Vej?«

Ja Ingen i Verdens Rige

er nu saa rask, som jeg!






Nej jeg er syg af Glæde, -

kureer mig, om De kan!

»Ladhamder sendte Brevet,

han er den rette Mand!«



Sin Vams den Gamle knapper,

letter paa sin Baret:

»Nu er jeg overflødig,

min Kunst er gjort mig let!



Men har et gammelt Postbud

gjort slig Mirakelkur, -

saa har han sikkert været

en postillon d'amour!«