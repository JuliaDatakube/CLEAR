Kun GlemmigikkeSonnet



Vinterstorme deres Lænker brøde,

Nina end tilsmilte modne Høst

Diende ved Jordens fulde Bryst,

Ak, men begge med hinanden døde.



Vaaged' jeg, et Haab kom mig imøde,

Sov jeg, nærmed' sig som Drøm til Trøst,

Hvidskende med liflig Tryllerøst:

Gravene, lig svangre Fure, føde.



Og da Lærkens Sang velkommen bød

Unge Vaar i Furens første Smykke,

Saa ved Ninas Høi min Længsel lød:



Slid dig løs fra Gravens svangre Skiød! -

Men af Gravens Skiød kunGlemmigikke

Spirede paa nye for mine Blikke.