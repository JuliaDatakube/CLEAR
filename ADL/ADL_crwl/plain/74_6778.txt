Ved Kysthospitalets Indvielse.(17. Oktober 1875.)



I.



»PaaRefsnæsHavets Vind

skal gaa de vilde Veje!

Paa Refsnæs Hjort og Hind

skal aldrig søge Leje!

Paa Refsnæs Eg og Bøg

skal aldrig vorde to, -

kun fattigt Hundeløg

hos Lyng og Torne gro!«



Saa flyver os iløn

det gamle Ord imøde:

»Thi dér har Dagmars Søn

for Pilen maattet bløde!«

Og visselig vi veed,

det Ord har fanget Magt:

Paa Refsnæs Vinden vred

har ødet Lundens Pragt!



Men, hvor et Kongebarn

paa Næsseskovens Tue

sank brat i Dødens Garn

for Skyttens vrange Bue,

derskal nu Danmarks Børn

faae Kvægelse for Vee,

bag Refsnæs' Krat og Tjørn

igjen mod Solen lee!








Der flyver mangen Pil fra skjulte Strenge,

som døder Barnets Smil i Vuggesenge;

lig Svamp i Mosegrund, af Slægtens Brøde

der voxer op en ond, en farlig Grøde.



Men Lægedom der boer i Luftens Strømme,

i Havets Flom, i Lysets Favntag ømme;

fra Vand og Luft og Lys en Kraft der vælder,

som skræmmer Dødens Gys og Fjenden fælder.



Og vil ej Bøgen sine Kroner hvælve,

maa fattigt Løg hos Marehalmen skjælve, -

paa Refsnæs skal paany, trods Vindens Klage,

sig hvælve Tag og Ly for vore Svage.



Thi hilse vi vor Gaard bag Klintens Banker,

som Bøgens Knop i Vaar med lyse Tanker!

Du steg af Medynks Favn, hvor Bølger larme,

saa vox i Jesu Navn ved Hjerters Varme!



II.





Kattegattets Bølger blaa

tag nu vel mod vore Smaa!

Gyng dem som en Ællingflok,

duk dem baade Lød og Lok!

Skyl dem Rav og Tang igrams,

Sagn og Sange hist fraSams!

Rul dem ind de blanke Stene!










Trøst dem, naar de tro sig ene!

Og naar Dagen falder lang,

syng dem op en frejdig Sang!

- Bølger alle, Bølger blaa,

syng og leg med vore Smaa!



Men for Alting Bølger blaa,

bringer Sundhed vore Smaa!

Tag dem moderligt i Favn!

Kvæg dem, styrk dem, gjør dem Gavn!

Rul dem Liv og Karskhed ind,

rødn den lille blege Kind!

Stram de slappe Nervetraade!

Gjør de Bange bølgekaade!

Og i Pagt med Sol og Sand,

rul os Sundhed ind paa Land!

- Bølger alle, Bølger blaa,

kvæger, læger vore Smaa!





MenDusom Maagen mader,

og væver Liljens Særk,

ja Du, vor Gud og Fader,

gjør Du din Bølge stærk!

Din Engel Vandet røre

som ved Bethesda Dam,

og Karskhed til os føread stejle Bølgekam!



Og rør saa vore Hjerter

ved din og Sønnens Aand,










til Andres Nød og Smerter

at række hjælpsom Haand!

Giv Samariten Frænder,

gjør Kjærligheden stærk,

og sign med dine Hænder

det Kjærlighedens Værk!