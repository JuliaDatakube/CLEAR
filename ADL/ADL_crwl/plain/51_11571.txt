MI NANNE, JA.



Der gor en O her vejsterpo

med Fleg omkring og Kwanne, ja;

aak, der war det en Lyst aa go

i Awtensdôg med Nanne, ja!



Æ Suel er nied, men øwer æ Hied

der flywer en Pa Tanne, ja;

æ Gjej han slaar, æ O den gor

med aal mi Sind mud Nanne, ja.



Nys drøw en Æl; no kam en Hwæl

som fræ wor Møllers Swanne, ja;

aak, de er tow, ka sow i Row,

nær a mo tink paa Nanne, ja.



Æ Nætter er no mørk og kold,

æ Vejlo wot og wande, ja,

men a gaar øwer Kjâr og Knold

og vejsterud til Nanne, ja.

front, travlt;pilrer, smaaregner;hwilrer, larmer;drøwn, dreven væk;æ O, Aaen;Fleg, bredbladet Græsart;Kwanne, en Skjærmplante;Awtensdôg, Aftendug;Tanne, Terner;Gjej, Gjedden;Æl, Byge;Hwæl, Skrig;Row, Ro;wot og wande, vaadt og vandet;Kjâr, Kjær (Flertal).






Der stor en Lys i Nannes Rud

for mæ og ingen anner, ja,

te ett a gor i Syk derud,

men vinder hjem te Nanne, ja.



Ved Piggerbøen det tit er swær

aa skjell æ Own fræ Kjanne ja,

men det tar a mæ aalle nær,

saalæng a haar mi Nanne, ja.



For gor æ gjemmel ondt hæ godt,

og stige heller strande a,

saa erhunmej i mi Komplot,

mi Dawsens Gled, mi Nanne, ja!

10/8 1902.