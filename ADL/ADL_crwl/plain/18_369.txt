Digte, trykt før 1837


VED HOFFMANS DØD



I

See, Naturen føler Smerte;

Ak, af Venner har den Faa,

Som den kan betroe sit Hjerte,

Og som kan det heelt forstaae.

Blegnet er en skiøn Phantast,

Feberdrømmen alt forbi!

Med et Smiil hans Øie brast.

Røsten med en Melodie.



II

Det Foragtede paa Jorden,

Narrens latterlige Færd,

Ei af ham forsmaaet er vorden.

Han har viist det Latter værd.

Ingen Pidsk, ei Hadets Kanter,

Kiærlighed han Daaren bød:

Skriv Sonetter, arme Fjanter!

Nu, da Digteren er død.



III

Men til Gravens stille Høi

Pudlen trofast vandrer hen.

Dvæler, uden Glam og Støi,

Fælder Taarer for sin Ven.







Katten selv - hvor kan den andet?

Did om Midnat gaaer med Gys,

Lægger Hovdet ned paa Sandet,

Øiet skiænker Graven Lys.



IV

Børn, hvis Skjald han gierne var,

Smaa og Store, ligegodt.

Flor om deres Kiephest har.

Sort er deres Dukkeslot.

Alle nu vemodig skue

Paa den tomme, øde Krog,

Hvor, ved Phantasiens Lue,

Han sit Sagn af Barmen tog.



V

Sørg ei. Venner! Skiæmt og Lyst

Har han ei i Døden glemt.

Frit og herligt er hans Bryst,

Ei en Tone er forstemt.

Høiere hans Røst nu klinger.

Dybere hans Digte gaae:

Vi, med Længslens spæde Vinger,

Ahnende ved Graven staae.





DEN LILLE ULYKKELIGE



I

See, hun har de trinde Arme

Ængstelig mod Døren strakt.

Kaster i sin bittre Harme

Sølverskeen med Foragt,

Som dog ellers, aarle, silde.

Kunde hendes Sorg formilde.



II

River i sin Kniplingshue,

Flaaer den bløde Strimmel ned.

Viser, ogsaa hun har Lue,

De skal see, at hun var vred.

Nu hun holder ud ei længer.

Skriget sig fra Brystet trænger.



III

Lytter saa: mon ingen hører?

Skrig fordobbler hun og Raab;

Øiet sig i Graad indslører;

Ak, hun har endnu dog Haab!

Tale kan den Stakkel ikke.

Hulker kun, med Taareblikke.



IV

Læben skiælver, Stemmen bryder.

Kummeren paa Panden staaer,

Heed og hyppig Graaden flyder

Fra de lange Øienhaar,







Hovdet synker mat tilbage.

Uden Ord hun synes klage:



V

Hvorfor er jeg længer ikke

Paa min Moders varme Skiød,

Hvor i Ro min søde Drikke

Af det fulde Bryst jeg nød?

Kan ei springe, lee og larme

I de kiærligbløde Arme?



VI

Skal de mig forlade Alle?

Dem jeg har saa kiær, saa kiær!

Hører de mig ikke kalde.

Nu, jeg er saa ene her?

Grumme Moder, intet Hjerte

Har du for mit Savn, min Smerte!



VII

Dæmp dit Klageskrig, o Spæde!

Du din Moder Uret giør.

Ak, hun kunde selv jo græde.

At hun ikke evig tør

Til sit Bryst dig Hulde trykke,

Stirre paa sin søde Lykke.



VIII

Ud til Kiøknets Træk og Flammer

Kaldte hende Skiæbnens Bud,

Og hun maa, i stille Kammer,

Lade ene dig med Gud.







Klageraabet du formilde,

Vær taalmodig, stakkels Lille!



IX

Ak, den Større selv forgiætter

Ofte baade Trøst og Mod,

Naar i tunge, mørke Nætter

Alle Elskte ham forlod.

Hæv de dunkle Taareblikke!

Græd! ak, men fortvivl kun ikke!





TIL VINTERVEIRET



I

Skarpe Slud! hvis Kast og Blæsen

Fyger, hvirvler Sneens lis;

Kniber Øret, snerter Næsen,

Pidsker Kinden med dit Riis;

I min Glut, det hulde Væsen,

Rusker grovt paa tølperviis;

Nøder hende søge Frelsen,

Sælsomt nok! i Ulvepelsen.



II

Volder hende Hoste, Snue,

Naar hun travl for Ilden staaer

Under Kiøknets blanke Bue;

Slibrer Stenen, hvor hun gaaer;

Driller Kakkelovnens Lue,

Saa den lumsk med Tungen slaaer;

Natlig Vindvesskuddet kyler.

Og i Skorsteenspiben hyler.



III

Hør, er det ei billigt. Bedste,

Vi det Lodne vende ud?

Handler du imod din Næste

Som det sømmer sig for Gud?

Burde vi ei fiendsk dig giæste

Og besvare Tud med Tud?

Dog, fra gamle Venskabs Dage

Kommer Mindet mig tilbage.







IV

Tidt som Dreng jeg med dig rendte

Over Søens blanke Arm;

I dit Sneelag Fingren brændte,

Som ved Ovnens Lue varm;

Dyngvaad du mig ofte sendte

Hiem fra Legens muntre Larm;

Slog mig tunge Hagl for Panden -

Og dog holdt vi af hinanden.



V

Har du evig dine Løier

Af at stampe taaget ind.

Blæse Træk i vore Køier,

Under Taget Nordenvind;

Hvis det dig saa godt fornøier.

At du bag dit Kofteskind

Holder lumsk en Sneeboldt færdig.

Nu, en Spas en anden værdig!



VI

Kanepidsken rask dig smelder

Under Næsen vakkre Knald;

Gadedrenge, Støi og Bielder

Lee dig ud paa Kongens Hald;

Om din ringe Magt fortæller

Lirekassens Tonefald;

Flammen, der fra Ovnen lyser,

Som en Bussemand dig kyser.



VII

Og du troer, din Storm fordriver

Blomstringsmodet med sit Skryd?







Naar den unge Møe os bliver,

Har vi Vaarens bedste Dyd;

Du, med dine lange River

Samler kun den spredte Fryd.

Teppet, strakt i Vintersale,

Blomstrer meer end grønne Dale.



VIII

Seer du Lyset der, det røde?

Lyt paa Dandsens lette Larm!

Mærk hvor Kinderne de gløde.

Yppig bølger Barm ved Barm,

Arme slynge sig imøde.

Vinen skummer, dufter varm,

Øiet smelter, Haaret flyder,

Fløiten, Violinen lyder.



IX

Dig vi denne Vrimmel skylde.

Mangt et vennesaligt Lag.

Kom, vi vil dig. Brumbas, hylde.

Trods din Knurren, trods dit Brag,

Paa din Sundhed Kruset fylde.

Og til ærligt Broderlag,

Skiøndt i Vantens lodne Giemme,

Række dig vor Haand at klemme.





ELEGIE

(i en Poesie-Samling.)



Vaaren er kommen; den unge April beundres af Alle;

Skyerne selv og lidt Rusk klæde Naturen saa godt.

Knuppen, i brunlige Skal, og Svaleungernes Qviddren,

Sneens smeltende Dryp vække de gladeste Haab.

Jeg kun skiænker ei Nogen, mig skiænker Ingen Forhaabning.

Lykkelig, lille Viol, kunde jeg bytte med Dig!

Brudt du dufter endnu, en venlig Haand dig forfrisker.

Sætter i Skyggen hen, savner dig dog, naar du døer.

Mig en Yngling, dreven af Lyst til Kunsten - hvad veed jeg? -

Eller af Lyst til Glands skiænkte et kummerligt Liv,

Uden Orden, forvirret, af Længsel drukken, med Hastværk,

Tidt med krybende Flid fyldte han vigtig mit Blad.

Dog kun mørke Blik vandt Værket, han haabede fuldendt;

Ikke din Dug, Veemod! brændende Taaren mig traf.

Og nu visner jeg hen i en sørgelig, øde Fortvivlen :

Om jeg er til eller ei, hvem bekymrer vel det!





UNGDOMS MOD



I

Hvad der huer mig ved Skoven? -

Eensomhed! en frodig Grund!

Hun er kiælen, jeg forvoven;

Et Par Jordbær; Mund paa Mund.



II

Havet? - Har vel muntre Drenge

Nogen bedre Gyngehest?

Manken kan mod Skyen trænge.

Knalder høit den stærke Blæst.



III

Lynet? - Ha, Guds egen Landse!

Selv den Høie lærer os,

Diærvt forsvare Modets Skandse,

Og at byde Faren Trods.



IV

Fik jeg Bierge brat at skue? -

Nu, dem saae jeg aldrig end;

Til en Skammel kan de due;

Er der Viin, følg med derhen!



V

Stiernerne? - O skiønne Frugter!

Sove Natten bort, giør Fæ;

See hvor Grenen lyst sig bugter!

Hvilket herligt Juletræ!







VI

Maanen? - Som min hulde Pige,

Skiøndt i Skiul, dog røber sig

Under Lagnets bløde Flige:

Saadan huer Maanen mig.



VII

Rosenbuske, Liliens Blommer,

Brudelys i blanke Kiær? -

Sødt at stirre paa en Sommer,

Naar den Skiønne ei er nær.



VIII

Drosler, Lærker, Nattergale? -

Hør, mig huer deres Spil,

Naar jeg vil om Elskov tale.

Eller skrive Piger til.



IX

Piger selv? - Saa stop dog, Kiære!

Husk, et Ordsprog lyder saa:

Narren tidt kan spørge mere.

End en Klog kan svare paa.





TILSTAAELSEN



I

Donna Maja, Donna Maja!

Ak, vel maa jeg gaae i Drømme;

Frist mig ei, at aabenbare,

Hvad der dufter helst i Mørke.



II

- Don Bermudes, Don Bermudes!

Ræk mig Noderne - Guitarren!

Don Exechiel ben Ascher

Grubler, seer I, ved sit Skakbræt.



III

Ræk mig Oleanderblomsten!

Læg mig Puden under Foden -

O, det er en Fee, som kogled

Eders Væsen om paa Jagten?



IV

- Donna Maja, Donna Maja,

I er hvid, men kold som Maanen,

Naar den lyser paa Altanen

Mine Taarer med sit Sølvlys.



V

Ak, den Fee, som har betvunget

Mig med stærke Talismaner -

Reentudsagt - er her i Salen,

Ganske nær os, lige for mig.







VI

- Don Bermudes, Don Bermudes!

O, saa er det Poppegøien,

Som her sidder paa min Skulder

Og betragter jer forelsket.



VII

O, saa er det dig, Gulnare,

Med din grønne Hals, dit Ildblik,

Som har øvet Hexekonster

Og fortryllet denne Herre.



VIII

- Donna Maja, Donna Maja

Nei, en anden, mere grusom

Tryllemagt har mig bedaaret -

Vil I drage Handsken af Jer?



IX

Ak, I har en Haand som Skummet

Af Guadianas Kilder!

Her, hvor Tommelfingrens Bue

Skiller sig fra Pegefingren -



X

Seer I denne fine Bøining?

Denne bløde, svage Grube?

Og i den en Plet? en lille.

Rund og dæmrende i Huden?



XI

Som en Sivblomst i Fontainen;

Som en Sky i Maanens Klarhed;







Som paa Lammets hvide Ryguld

En nedfalden brun Castanie.



XII

Som den lille Væges Skygge

Mørk i Alabasterlampen;

Som en Sommerfugl, forvildet

Til din Snee, Sierra Nevada!



XIII

Donna Maja, Donna Maja!

Denne magisk dunkle Runding

Trak mig ind i Tryllekredsen,

Hvor jeg svimler ør og drukken.



XIV

O, hvad nytter det, jeg fødtes

I October, for hvis Fødsler

Spaniens Vise fandt et Varsel

I Opalen og Beryllen!



XV

Alle gamle Varsler svigte!

Thi Opalen og Beryllen,

Veed I, Donna Maja, love

Trøst i Sorg, i Qvaler Lykke.



XVI

- Don Bermudes, Don Bermudes!

Kys da Pletten, som I elsker;

Men fortæl mig, siig, hvorlænge

Varer en saa sværmersk Elskov?







XVII

- Donna Maja, Donna Maja!

O, mit Hjerte slaaes i Stykker -

Jorden under mig bevæges -

Jeg maa samle mine Tanker.



XVIII

Ved min Stammefaders Turban,

Maurerfyrstens, ben Abdallas!

Ved min Faders Kobberhandske,

Don Ramiro de Navarras!



XIX

Ved min Ammes, Donna Sanchas,

Melkehvide, runde Arme!

Ved min Moders, Donna Elviras,

Lange, ravnesorte Lokker!



XX

Ved de himmelblaae Turkiser

Paa San Jagos Sølverfingre -

Donna Maja, Donna Maja -

Evig er min Elskov, evig!