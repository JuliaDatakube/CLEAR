Til dem af Eder —



Til dem af Eder, der leder og lider

og higer mod andre Steder og Tider!



Til dem af Eder, hvis Hjerner brænder

og slukkes ud og paa ny sig tænder!



Nogle Hjerter i Fryd, nogle Hjerter i Nød,

er mer end Tilfredsheden gold og død.



Nogle Hjerner i flammende, gnistrende Brand

er mere end Lys over Rige og Land.





Saa ville vi tale sammen

om al vores haarde Nød

og om vores Fryd og Gammen

og om vores Liv og Død.