TIL CHRISTIAN WINTHER

(Den 29de Juli 1866)



Omkring din Harpe er idag en Trængsel,

Som burde holde klogt tilbage

Den Gamle og den Svage -

Men Hjertet har endnu sin varme Længsel,

Er uberørt af Livets Vinterdag

Og flyver Dig imøde med sit Slag!



Vær hilset festligt dine gyldne Strenge!

De har et Glimt som Blomstens Guld

Paa Danmarks lyse Sommerenge

Og Oldtidssmykkerne i Højens Muld!



Hil Harpens Klangbund! kunstigt skaaren

Af Skovens løvrigfriske Bøg,

Hvor Droslen og den skjelmske Gjøg

Og tusind Fugle hilste Vaaren!



Og tifold Tak tilDigog Held!

Hvis Sang selv i din Aftens Rødme

Opfylder Luften med en Sødme

Lig Honning fra Hymettus' Fjeld! -



Lad Tidens Strøm kun rastløs ile -

Naar seent Du gribes af dens Elv,

Vil Harpen tone af sig selv

Og aldrig, aldrig gaae til Hvile.







TIL CHRISTIAN WINTHER

d: 23 Januar 1863



Mens Sneen dryssed sit kolde Bad

Og Himlen var mørk at skue,

Faldt pludseligt ned som et Rosenblad

Dit yndige Digt i min Stue:



Og Harpen toned gjennem mit Sind,

Meer sødt end jeg følte det længe,

Men ogsaa Rødme farved min Kind,

Jeg tænkte paa - Støv og paa Strænge.



Ak Du! hvem Din Musa blev evig huld,

Hver dristig Bøn tør Du vove,

Din Troskab hun lønner med alt sit Guld

Og sine grønneste Skove!



Men jeg - en utro letsindig Svend,

Hvad Gave vilminkunne sende,

Jeg tidt lod Maaneder, Aar gaae hen,

Og tænkte aldrig paa hende;



Nu mangler mig fast en Sangers Mod,

Naar min Haand vil Harpen tage,

Og dog var hun altid saa himmelskgod,

Og tilgav, og vendte tilbage;






Og dersom hun nu omsvæver mig

Og er hos min Aand tilstede,

Da er det blodt for at takkeDig

Og for at volde Dig Glæde!