Himmel bjerget.



Endskjønt vort Land er jevnt og fladt,

Det har sit Alpestykke,

En Bjergidyl, ej oversat,

Men dansk af Præg og Tykke:

En Krands af Søer, fattet ind

Af stejle Aaser, Tind ved Tind,

Og dybe, dunkle Kløfter.



Lad Andre bryste sig af Bræ'r

Og sorte Klippevægge,

Vi nøjes kan med grønne Træ'r

Og Lyngens brune Dække.

Ja, rejs til Bloksbjerg, hvem der vil!

Os hører Himmelbjerget til,

Og vi vil ikke bytte.



Lad Andre spotte med vort Bjerg

Og kalde det en Bakke,

Som Smaafolk kan vi med en Dverg

Blandt Højder ta' til Takke;

Thi Himlen ikke mindre nær

Vi er paa Himmelbjerget her

End hist paa Himmalaya.






Og Overtro og Sult og Had

Dets trygge Dal ej huser;

Af Sandet voxer op en Stad,

Hvor Møllens Vandhjul bruser.

Den maler vistnok kun Papir,

Men mange Munde Brød det gi'r,

Og Kundskabs Magt det bærer.



Ton derfor højt, vor danske Sang,

Fra Himmelbjergets Kolle!

Om Jetten, som for Væng og Vang

Nok trofast Vagt skal holde,

Om Dalens Skygge, Ly og Fred,

Om Folkets Liv og Virksomhed.

Om Danmarks skjønne Rige!