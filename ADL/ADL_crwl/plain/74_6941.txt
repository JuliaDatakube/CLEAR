TilC. Hostruppaa hans 70 Aars Fødselsdag 20. Maj 1888.



Vær hilset,Hostrup, Du fjerdeH

med Holberg, Heiberg og Hertz -

Du Scenens Mester, der har som Faa

befriende Vid og Skerts!

Ja, var Du end ikke en Classiker-Ynder,

Du er dog en Classiker alt,

som maled os Svende, Studenter og Bønder,

og vejer med Plautus Salt!






Jeg tænker, Du snart efter Skoleskik

bli'r brugt til Syntax og til Grammatik -

»Hostrup«

maa kjendes til Punkt og til Prik!



Vi veed, der er dem, som mene medKrans,

Du er en fordægtig Krabat,

ret egentlig saadan enSkriver-Hans,

der trænger en dygtig Dravat!

Men, om Du af Prosaens Stikkelsbærbuske

har smagt paa lidt fremmede Bær,

dog aldrig behøver Du bort Dig at luske,

Du bliver den Digter, Du er!

Og faaer man Papirerne rigtig vendt,

det viser sig, Du er en bravStudent!

Altid

det Navn Du kan være bekjendt.



I Lysets Skole studért Du har,

og dermed bliver Du ved;

og Sandhed det var den Stjerne klar,

der lyste for dine Fjed!

Mod alskens Bornérthed i Sind og i Tanke,

mod Lavhed og Pudder og Pjank,

Du fægted bag Scenernes festlige Skranke,

og holdt Dig paa Pegasus rank!

Hav Tak for dit liflige Lunes Pragt!

Hav Tak for dit straalende Øjes Magt!

Længe

Du staa med Studenter i Pagt!