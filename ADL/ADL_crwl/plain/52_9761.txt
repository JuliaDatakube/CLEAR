III. Dronning Caroline Amalia,

Udført d. 28de Juni 1845 til Musik af F. Glæser.



Alferne ved Sorgenfri.



Forgjæves vi søge,

Forgjæves vi kalde!

Der er Ingen i Skov og i Krat!

Hvor Vindene spøge

I sommerlig Halle,

Der er eensomt og taust og forladt!

O Dronning, du milde,

Der elsker de Smaa,

Med Længsel vi gaae

Og søge Dig aarle og søge Dig silde.

Bedrøvede flokke

Sig Alfernes Sværme,

Og sorgfuld er Sorgenfri-Slot.

Lad Vaaren Dig lokke

Vor Lund at beskjærme!

Du veed, her er venligt og godt.



Alferne ved Jægersborg.



Søstre fra det Skjønne Sorgenfri!

Længe har vi hørt paa eders Klage.

Dronningen drog her forbi.






Her hos os hun vil sit Ophold tage.

Her, hvor Ordrupkrattets Skygger

Kjøle mildt i Middagsstunden,

Her, hvor Nattergalen bygger

Nær ved Jægersborg i Lunden;

Her, hvor Vindens Vist fraoven

Sommervarmen kan formilde,

Her, hvor Kirstens Sundhedskilde

Risler sagte dybt i Skoven;

Her vil hun og Danmarks Drot

Bygge Sorgenfri paa Bernstorffs Slot



Under os den korte Fryd!

Ak, vi veed, den næste Sommer tager

Fra vor Skov dens kongelige Pryd,

Og til eder Fyrsteparret drager.



Stille! stille!

Hisset kommer Togets Række.

Lad os blande os med dem!

Lad for Dronningen den milde

Ned os lægge

Alsers Bøn fra Usfylds Hjem!

Kommer da! En Krands vi binde

For Uskyldigheds Veninde!






Chor af de Kommende.

Vi bringe Dig, vor Dronning god!

Vor Hilsen i vor Sang.

De snævre Mure vi forlod,

Og vandred' ud med muntert Mod

Til Instrumenters Klang.

O, hør med Mildhed paa vor Røst,

Som Glæden giver Flugt!

Naar Hjertet skyder Blomst og Frugt,

Da klinger altid Ordet smukt -

O, hør med Mildhed, Danmarks Lyst!

Paa Sangerskarens Røst!