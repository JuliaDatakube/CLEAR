Ved nattetid.



Læg dig kun ned og sov kun trygt!

Som Nattevagt jeg sidder.

Sovel, sov sødt og uden Frygt!

Jeg er din Uskylds Ridder.

Vel tænker du., saavidt jeg troer,

Ei paa mig Dagen over;

Men Drømmens Verden er saa stor -

Tænk paa mig, mens du sover.



Blandt hine Billeder, hvis Skræk

Bor Sjæl om Natten ryster,

Maaskee mit Billeds kjendte Træk

I Drømmens Angst dig trøster.

Hold fast min Haand - jeg veed, at Sligt

Du ellers aldrig vover.

Men Drømmens Land er stort og rigt -

Saa gjør det, mens du sover.






O sov kun sødt, - hvis end din Hu

Af Drømmen mig forskyder;

Hvis end en Andens Billed nu

I dine Drømme byder.

Ak, ligefuldt, sov sødt og sundt!

Jeg vaager Natten over,

Glad ved den plads, mig er forundt,

Din Vogter, mens du sover.