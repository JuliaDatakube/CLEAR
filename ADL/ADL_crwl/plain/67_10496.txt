TIL KITTY



Jeg skylder dig mer, end Fornuften

Og Mennesker tror

(Endskønt du blev Foraarsduften,

Som fylder min Jord) -



Fordi du, foruden at mætte

Mit Væsen med Vaar,

Forunderlig vidste at sætte

De dybeste Saar -



Fordi du - ej blot ved at smærte

En Ven uden Værn,

Men drømmende tro ved mit Hjærte,

Naar jeg var dig fjærn -



Har gjort mig (vi lader nu falde

Hver Spøg og hver Strid)

Den lykkeligste af alle,

Som var i min Tid.