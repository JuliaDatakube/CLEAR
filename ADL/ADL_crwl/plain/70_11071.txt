Min Skygge.

Til mine Venner.(Ved min Afreise fra Kiøbenhavn, den sidste Hovember.)1806.

I faa, som end tilbagebleve,

Blandt dem, der elskte mig engang,

Til hvem jeg ikke blot i overgivne Breve,

Men i hvert Qvad, mit Hierte sang,

Mig overgav med Venskabs hele Varme,

Med patriotisk Lyst;

I, som modtoge mig med Broder-Arme

Paa Herthas moderlige Kyst;

I, som saa huldt erindrede de Dage,

Da jeg med Eder sang og loe;

Og som saa venligen mig kaldte ttdt tilbage

Til Hiemmets blide Roe;

I Venner og Veninder, som saa gierne

Jeg havde deelt hver Graad og Latter med;

Fra hvem min Skiæbnes underlige Stierne

Mig rev, i legemlig Landflygtighed,

Til Digterlivets Hovedpandested!

Modtager end engang min venskabsfulde Skygge

Med aandeltg Velvillighed

Med patriotisk Giæstfrihed!

Og, mens i Hiemmets Favn I leve trygge,






Og glade nyde Livets Fred

I Hegn af Herthas tætte Bøge,

Bedækt afAsa-FredriksSkiold,

Tillader, inden Eders Vold,

Min Aand endnu, som før, i Axels Stad at spøge!

Og I, som jeg ei Venner nævne tør

(Skiøndt mangen anden Patriot det giør),

Medborgere, Velyndere, Bekiendte!

Hvoraf adskillige, for mig at see,

Gik (siger man) i mangt et Assemblee,

Til mangen Frokost, og til mangen Thee,

Hvor man mit Gienfærd muelig kunde vente

(For ei engang at tale om,

Til offentlige Samlingssteder,

Hvor jeg formodentligen kom,

Som hver en anden Povl og Peder) -

Modtager, i mit sidste Ffyve-Brev,

Undskyldningen for min Usynlighed i Staden,

IKongens HavesOverdrev -

I Kirken - i Theatret - og paa Gaden -

I Consul Wests berømte Gallerie -

Ved Bostonsbord - hosComestabili-

IHarmonien- hos de Spæde,

Som lære comisk lee og tragisk græde -

Imusicalsk Academie-

I Forgemakkerne - hosRaus- hos vore Raader

Af tredde Classe, hos de nye Naader

Af fierde - og hos Kiøbmanddenogden,

Hvor skikkelige Folk dog gierne komme hen,

For Padderne med Skiæl at spise lære,

For Selskabs Skyld, og for at ha' den Ære -

Jeg selv og havde gierne havt en slig

(Thi hvilken løs, og hvilken bunden Digter,

Trods hvert et andet Maal, hvortil han sigter,

Er ikke lidt forfængelig?)






Jeg havde gierne viist mig paa de Steder,

Hvor Folk af Levemaade, Folk af Stand,

Og Folk af, hvad det ellers hedder,

Man snakke sammen høre kan,

Og spille, drikke, spise see, med mere,

Som de tillader en Poet,

Der har Paris og London seet,

At observere -

Jeg havde gierne hørt vor søde Harmonie;

Jeg havde gierne hørt de haabefulde Spæde

Paa Hoftheatret lee og græde,

Og seet lidt oftere vor Consuls Gallerie;

Jeg havde gierne Tidens Traad lagt sammen,

I mangt et Søndagselskabs Fryd og Gammen;

Især jeg havde gierne seet lidt fleer

Af disse skiønne Speile, Stole, Borde,

Pianoforter, Canapeer,

Og Senge, Vogne, Heste, Sadler, Giorde,

Huusfrøkner, Fruer, og Livreer,

Som man (foruden eet og andet,

Der vel var værd, derfor tre fire Miil at gaae)

Venskabelig indbød mig paa,

Saavel i Byen sont paa Landet -

Jeg havde gierne taget Deel

I Fædrelandets Selskabssaligheder,

Saavel som Povel og som Peder,

Ifald som Peer og Povl jeg havde været heel.

Men ak! jeg var kun halv, og neppe det tilfulde;

Totreddedeelen af denBaggesen,

Som gik i disse Breves Riim igien,

For længe siden ligger under Mulde -

Den Rest af Selskabs-Liv, ham levnet blev

Fra den Tid af, han reent gik fra Forstanden,

Og ganske sig med Hud og Haar forskrev

Til Phoebus - somme sige Fanden -






Er ikke værd at vises frem

Selv udenlands, end sige, i hans Hiem.

Han er en Skygge blot af hvad han var paa Jorden

(Hans Verden var desuden aldrig der) -

Og ak! desværre, her i Norden

Han kun en Skygges Skygge er.

Hans Aand forlader aldrig Danmarks Have -

Den spøgte, Venner og Veninder! her,

Og spøge skal den end paa Fædres Grave,

Saa længe Sangens Guddomsbliv

Opholder Resten af hans underlige Liv;

Men legemlig usynltg er han vorden

For, ak! maaskee for evig, her paa Jorden.