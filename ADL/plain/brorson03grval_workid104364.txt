TO FORTALERtil skrifter af Hans Henrich Christophersen Neuchs (1719-85),
							fra 1746 præst i Vejle, sønderjyde fra
							Horsbøl i Tønder amt. Hans mindedigt om Brorson er
							citeret ovenfor, s. 253 flg.Fortaletil Hans Henrich Neuchs, Den aandelige
									Aarvaagenhed, 1760 (284 sider 8°):Da vore Tider i sær meget hart trænger til
								Opvækkelse i alle Stænder, som det eneste
								Middel, hvorved de svare Guds Domme, der saa saare trykker
								Christendommen, kan forekommes eller formildes; Og hvo dette af
								Hiertet ønsker, ei andet kan, end glæde sig
								inderlig, naar de høre Vægterne paa Zions Mure
								at vaage, og Christi Boanerges1) jo mere og mere
								at lade sig høre, saa har jeg og med desto
								større Fornøjelse igiennemlæst dette
								saa bevægelige, som grundige Skrift, i den fulde
								Forsikring til Guds Barmhiertighed i Christo, at mange
								Siæle skal blive opvakte til en fyrrig Christendom ved
								denne tro Christi Tieneres muntre Vægter-Stemme, dersom
								samme paa Summe Vener. Facultatis Theologicæ2) forventende behagelig Approbation3), jo før jo heller til Trykken bliver befordret.
								Ribe den 5. Maji 1759.H. A. BrorsonEpiscop. Rip.1) Mk. 3, 17.2) dvs. det
								højærværdige teologiske fakultets.3) Denne approbation står lige efter
								Brorsons fortale. Den har en vis interesse ved at være
								skreven af professor Peder Holm, der som ortodoks
								tilhørte en anden åndsretning end Brorson. Den
								lyder:Censura Theologica ved Universitetet finder ligeledes dette Skrift
								meget tienligt til en sand, aarvaagen og flittig Christendoms
								Tilveiebringelse og Forfremmelse. Ønsker derfor at det
								maae finde mange eftertænksomme Læsere, og at de
								derved maae føres alt nærmere og
								nærmere i Samfund med Gud og vor Frelsere, opbygges mere
								og mere i vores allerhelligste Troe, og skinne som Himmelske Lys i
								denne Verden, samt uden Ende blive hos HErren! I saadant Haab til
								Gud skrives med Glæde:Imprimatur:P. Holmius.Fortaletil H. Neuchs, Lammets Bruuds Salighed og
									lyksalige Fordele, 1764, en vielsestale ved ritmester H. H.
								v. Lüttichaus og frk. Johanna Maria Charlotta v. Brockdorfs
								bryllup på Grundet 4.11.1763 (31 sider 12°).Censura.At de tvende Cherubim over Naade-Stolen har, efter
									Ebræernes Mening, i Skikkelse lignet Brud og Brudgom,
									kan vel just ikke bevises, men derhos dog ikke heller negtes, at
									de jo ere et smukt Sindbillede paa et Gud-hengiven
									Ægte-Pars sande Troe og rene Kierlighed, i det de ey
									allene vare faste paa Naade-Stolen, men endog eet med
									Naade-Stolen, og hvis Ansigter vare vel henvendte til hverandre,
									men begges Øyne allene til Naade-Stolen; ligesom
									deres opløftede Vinger, færdige til at
									flyve, ja at begge den enes Vinger rørte ved den
									andens, tydelig forestiller saadanne Elskendes levende Haab og
									indbyrdes Opmuntring til uafladelig at haste og ile vor
									livsalige himmelske Brudgom i Møde. Og, da Gud just
									selv der havde sit Sæde, og boede over Cherubim i
									Skye- og Ild-Støtten: saa kan han og med al sin
									Naades og Velsignelses Fylde ingensteds vissere findes, end i
									saadant Ægteskab, som han selv har indviet, og
									indtaget til sin Helligdom, hvor han og i baade Sorg og
									Glæde jo mere og mere aabenbarer sin ubegribelige
									Kierlighed som en Himmel paa Jorden, og en sød
									Forsmag af Lammets frydefulde Bryllups ævigvarende
									Høytid.Denne yndige Materie har den elskelige Autor, som en ret Johannes
									og aandelig Brude-Fører, i
									nærværende Brude-Tale, efter
									Sædvane, grundig og opbyggelig udført, og
									derhos havt den Lykke, at han paa Høybemeldte
									Himmel-sindede Brude-Parhar kundet giøre sin søde Textes1) sande Application2)
									med inderlig Hiertens Glæde.Og da det er ikke een af de mindste Fordele for dem, som i saa
									anseelig Stand ere HErren gandske opofrede, at deres Navne og
									Exempler, som en liflig Balsom, videre end andres, kan udbrede
									sig til Guds allerhelligste Navns Ære: saa
									ønskes af Hiertet, at denne Tale, som en deylig
									Brude-Fakkel, maae ved Trykken settes paa en høyere
									Lyse-Stage, til des flere Sieles Opmuntring og Velsignelse.Riber Bispe-Gaard den 17 December 1763.Hans Adolph Brorson.1) Teksten, som var valgt af brudeparret,
									var Joh. Åb. 21, 9: »Kom, jeg vil vise dig
									Lammets Bruud«.2) Application]
									anvendelse.