Nytaarsdigt til en Fader(II)



SOM Snee bortsmelter Støvets Dage

Som Nattens Dug forgaaer vort Liv

Hvo sagtner Tidens Gang? - Hvo binder

Det Øyeblik, som nu forsvinder

Mon du kan sige kom tilbage

Du stærke Gud, som sagde bliv! -



Glimt, som den evige betroede

Min Sjæl, af Skabningen og sig

O du som voxer ved at nydes

O Glimt, som aldrig meer tilbydes,

Uigjenkaldelige Gode,

O Tid vær meer, end Guld for mig -



Men du min, Fader, du som lærte

Mit Bryst sit første Aande-Dret

Og du, som først har viist mit Øye,






Mig selv, Naturen og den Høye -

O at du kunde see mit Hjerte,

Thi Ord kan ey fortolke det -



Ak selv den største Tak er liden

Er svag for dig, min første Ven? -

Hvad er da min uvante Læbe? -

Tør den vel haabe - tør den stræbe,

At lønne ham som gav mig Tiden

Og lærte mig at nyde den -



Men han som helst bønhører svage -

Gud skal betale al min Gjeld -

Ja Tidens Fader skal fornemme

Min Bøn og mærke paa min Stemme

Han skal forlænge dine Dage

Og han skal krone dem med Held



Ved ham skal du med Haab tiltræde,

Med Tak beslutte dette Aar -

Ved hans Velsignelse formeere

Din Alder sig med mange fleere,

Og han beslutte dem med Glæde

Med salig Lyst, Som ey forgaaer -