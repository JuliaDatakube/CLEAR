CHRISTIANSHOLM MED BORG OG SKOVE



I

Christiansholm med Borg og Skove

Ved den blanke Sø,

Dig maa Vandringsmanden love,

Reed han under Ø -

Kornet bølger paa din Banke,

Fugle i din Sø sig sanke

Og din Hauges bløde Bugter

Krandse Blomst og Frugter.



II

Mure fik dit Slot og Volde,

Som stred mangen Dyst,

Som kan Stormens Tørning holde

Uden Bræk og Brøst;

Men ei meer til Krig og Feide

Kun for Stjerners Gang at speide,

Hvor den stille Sølvsky svæver,

Taarnet nu sig hæver.



III

Og hvor fordum Vikingskaren

Gjemte Pul og Spyd,

Tømte Hornet efter Faren

Sang til Skjoldelyd -

Sidder Tænkeren i Salen

Fryder sig ved Oldtidstalen,

Og med vittig Kløgt betragter

Livets mange Fagter






IV

Borgens Roes i gamle Dage

Skal ei plat forgaae,

Den var Tilhold for de Svage,

Den er endnu saa.

Gavmildhedens skjønne Glæder

I de danske Herresæder

Kan ei glemmes, naar en Kvinde

Hersker blidt derinde.



V

Held dig Borg ved Lollands Skove

Ved den blanke Sø

Vandringsmanden maa dig love,

Reed han under Ø. -

Gjæstmildt i den høie Stue

Sysler Grevens ædle Frue,

Fattigmand, som kom med Klage,

Hjulpen gik tilbage.



VI

Derfor lad nu Toner klinge

Høit i Slottets Sal,

Hende vi vor Jubel bringe

Ved en fyldt Pokal.

Grevens Frue leve længe,

Vennehuld mod dem, som trænge,

Borgens Perle, Egnens Smykke

Og sin Christians Lykke.