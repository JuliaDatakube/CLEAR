Balviser.



1.



Skoven er nøgen og Marken er bar:

Vintren er kommen i Pelsværkstalar,

Og han desværre er ingen "Tartar",

Der holder Folk for Nar.

Solen gaaer alt Klokken fire til Ro,

Snefluer flyve og Isblomster gro;

Smørret er pebret - ja, det kan De tro! -

For hvem der har sat Bo.

Pigebørn i det Frie

Ses kun med Kaaber vi'e,

Slør og Oversko.








Og den samme Vinterluft

Stivner Politikens Poler,

Udsigt er der ej til Duft

Snart af Marts violer.

Faste til Roret Ministrene frøs,

Skal de gi' slip, maa man hugge dem løs:

Ak, men Hr. Sørensen gaar i en Døs,

Og bliver saa nødig bøs.



Musernes Fingre er ømme af Frost,

Ydun har fingertyk Mug paa sin Most;

Publikum lever af opvarmet Kost

Og af sin "Flyvepostu.

Fordum Thalia har skabt ved sit Bliv

Vinterens Død om til Sommerens Liv,

Nu er hun, lammet af Avind og Kiv,

Jo frossen tør og stiv;

Og paa vor pæne Scene

Taales ej Melpomene

Med sin "Slagterkniv".

I det Store som det Smaa

Falde Tiderne lidt bistre,

Overalt er ovenpaa

Hel- og Halv-Filistre.

Oppe hos Stormanden Vinden er Øst,

Folket har Snue og ondt for sit Bryst;

Haab er der Lidt af og Lidt kun af Trøst,

Og mindre af Liv og Lyst.








O, men vær stille! - Paa Vintren ej skænd!

Somren os lokked saa mangesteds hen,

Vintren os kalder tilbage igjen

Og flokker Ven og Ven.

Tiden er slet ikke gold eller haard;

Ser Jer omkring, hvilke Roser her staar,

Roser med Øjne og lokkede Haar:

Ja, her er rigtig Vaar!

Lad tystne Skovens Sale,

Naar deres Nattergale

I vort Hjerte slaar!

Mens vort Hjerte end er ungt,

Og dets Kamre Luer rumme,

Under Livets Frysepunkt

Kan vi aldrig komme.

Lad det saa udenfor blæse og sne,

Lad saa end Verden ha' fuldt op af Ve,

Vi kan dog synge og dandse og le

Og være paa Støvlerne!






2.



Bag ad Dandsen omsider dog1 Vinteren gik,

Og at han var en Tølper, at føle vi fik,

Skjønt Haaret var puddret og snehvid hans Vest,

Og hans Hat

Blank og glat,

Og skjønt han fo'r om med en fejende Blæst.



Men nu snart kommer Vaaren med "Vinker" af Straa

Og i Robe af Fløjel med Tusindfryd paa,

Med Vifte af Blade og flagrende Slør;

Hun er sød,

Mild og blød,

Og Haabet og Clæden ved Haanden hun før'.



Og saa dandse de Bølger om Sejlerens Bov,

Og saa springe de Kilder i dæmrende Skov,

Saa sværme de lystige Fugle i Luft,

Og hver Barm

Bliver varm;

Som Blomster faa Hjerterne Farve og Duft.



Ja, men Foraarets Glæde vil nydes i Ro,

For at føle den ret, maa man kun være To.

Saa skilles og spreder sig Vennernes Kreds;

Man maa fly.

Væk fra By.

Og veed ej, om atter vi Vinter man ses.








Derfor Bægeret løfte vi vil til Farvel,

Derfor ønske hinanden vi Velgang og Held,

At Haabet, som spirer, maa frodigt gro frem,

At igjen

Ven og Ven

Maa flokke sig her i det venlige Hjem!