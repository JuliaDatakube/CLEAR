Farvel.

(Efter Byron.)



Farvel! - Hvis nogensinde Bønner høres,

Der slutte Andres Vel i kjærligt Favn,

Ei alle mine bort af Vinden føres,

Men over Skyer vifte de dit Navn.

Forgjæves var mit Suk, min Graad, min Tale:

O! meer end blodig Graad, hvis bittre Væld

Fra Brødens Øie randt, formaaer at male,

Meer ligger i det Ord: Farvel - Farvel!



Taus er min Læbe, taareløst mit Øie;

Men i mit Bryst og i min Hjerne staaer

En Smerte skreven, som jeg ei kan bøie,

En Tanke, der ei meer til Hvile gaaer.

Mit Bryst selv ei til Klage meer kan hæes,

Skjøndt det er Lidenskabs og Jammers Træl.

Jeg ene veed, vi elskede forgjæves.

Jeg føler kun: Farvel - Farvel!