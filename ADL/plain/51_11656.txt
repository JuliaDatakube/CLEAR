JEG GIK MIG UD.



Jeg gik mig ud at vandre

for Grædefred at faa

saa fjern fra alle andre,

som ogsaa græde maa.



Jeg skræmtes af en Stemme

og fandt en lille Bæk,

som ikke vilde skræmme,

men bare vilde væk.



Knap hørte jeg dens Syngen,

min muntre Barndomsven,

før Graad og Hjertetyngen

var stille vejret hen.



Ømt bad jeg Bækken vente

en ringe Dugfaldsstund;

et Kys jeg vilde hente

fra dens jublende Mund.



Men før jeg mærked Duggen

igjennem mine Knæ,

jeg hørte Bækkens Klukken

nu bag det næste Træ.






Paa al min Bøn og Klage

kun samme Svar: "Gaa hjem!

Thidukan gaa tilbage,

menjegkan kun gaafrem!"



Saa sang hun, Engens Datter,

og svandt bag Svingelgræs.

Det lød som Pigelatter

i Havrens sidste Læs.

14/9 1907.