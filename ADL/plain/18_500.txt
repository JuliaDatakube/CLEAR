O MIN VEN, MIN VEN DON CARLO



Odense den 24de Sept. 1852.



I

O min Ven, min Ven Don Carlo,

Min Veninde, Donna Thora,

Hvor bevæget, hvor beruset

Foer jeg bort i Røgcoupeen -



II

Bort fra Eders varme Haandtryk,

Bort fra Eders skjønne Latter -

Ved min Høire sad en Tydsker,

Ved min Venstre sad en Jøde!



III

Hvor bevæget, hvor beruset -

Døende Zigarren brændte,

Tydskeren med Hovdet nikked,

Jøden gabede i Søvne.



IV

Hvor bevæget, hvor beruset!

Af Dit Venskab, Carl, bevæget,

Af det tro, det tyveaarige!

Og af Thoras Kys beruset,



V

Af det tre die - Jord og Himmel!

Trende Kvs i tvende Somre!






Det maa gjøre en Omvæltning

I mit Levnets stille Omløb;



VI

En klimatisk stærk Forandring!

Tre kjedsommelige, mørke

Vintre ere idetmindste

Som tre Efteraar forsvundne.



VII

Hvor bevæget, hvor beruset!

Kulingen fra Nord paa Beltet,

Med en næsten Storm, jog ikke

Blodet bort af mine Kinder.



VIII

Selv i Læ af Hjemmets Mure,

I de aabne, kjære Arme,

Var endnu den sagte Skjælven,

Afskedsrusen, i mit Hjerte.



IX

O Don Carlo, Donna Thora!

Selv i disse Liniers Mathed

Er et Udtryk af min Afsked,

Et Godnat, Farvel saalænge! -



X

Men jeg vil forandre Tonen

Til en fyrig Morgenhilsen,

Et Velmødt! et Takforsidst! for

Velkomst- og for Afskedskysset!






XI

Endnu strømmer Morgenluften,

Varmet af Septembersolen,

Under flagrende Markiser

Ind paa Eders Blomsterborde -



XII

Kjære Carl, min Ven Don Carlo,

Min Veninde, Donna Thora,

Og om ei i støvet Frakke,

Med de lange Reiselokker -



XIII

Som en Aand, til disse Stave

Paa Papiret bunden, lister

Eders gamle Ven og Digter

Sig til Jer en Søndagmorgen.



XIV

Tag, som altid, vel imod ham!

Klap hans Haandskrift! stryg de Krøller,

Han poetisk slog med Pennen,

Ud til en naturlig Hilsen!



XV

Fuld af Munterhed og Glæde!

Fuld af dristig Spøg! - Hvor gjerne

Var jeg ikke, heel og holden,

Rund og rynket, selv tilstede!



XVI

Gynged mig i Gyngestolen,

Brød en Stump af Vienerbrødet,






Slurkede af Kaffeslurken,

Snaksom med en Snakkesalig!



XVII

Men som Geist, en saakaldt Aand, er

Jeg tilstede kun disværre!

Kan ei slurke Kaffeslurken,

Kan ei bryde Vienerbrødet -



XVIII

Men, til Lykke, snakke kan jeg.

Snakkesalig og fortrolig

Med en snaksom Ven og Frue,

Snakke til den sidste Strophe!



XIX

Donna Thoras brune Lokker

Sig bevæge - Med Lorgnetten

Søger hun et muligt Gjenfærd,

Et compakt Phantom, en Masse -



XX

Allenfals mig selv i Døren -

Men det er nu eengang mere

Lette Vare, kun Papir med

Poesiens fine Krumspring -



XXI

Selv jeg sidder i det gode,

Gamle Odense, omtaarnet

Af mit Bibliotheks og Læge-

Konstens Snurrepiberier -






XXII

Sidder ved et nedbrændt, dunkelt

Lys, i Lænestolen, i en

Blommet Slaabrok, hoster af og

Til, og har en himmelsk Snue.



XXIII

Men paa Vesterbro, en svag For-

Dybning i to deilige O-

Valer, og et Glimt af Perle-

Glands i Roserne af Peithos -



XXIV

Kort, paa Dansk, et Smiil paa Thoras

Mesterlige Ansigt siger snart, at

Brevet, uledsaget af per-

Sonlig Plumphed, er velkomment.



XXV

Nu, saa lad da disse Linier

Trykke Eder til mit Hjerte,

Begge, baade Mand og Kone,

Alle, baade Børn og Gamle!



XXVI

Ak! - paa dette korte Gjensyn

Af en lille Deel af mig - thi

Kroppen er hos mig den største

Og den vigtigste tillige -






XXVII

Følger atter Afskedssukket -

Mit Farvel - Farvel, Don Carlo!

Donna Thora, ak, addio! -

Glem mig ei! Felicità!

E Aarestrap



XXVIII

Digtervennen, Don Vernaccio,

Og hans Frue, Donna Giulia,

Bring Dem begge Tak og Hilsen,

Tak for sidst og Tak for Meget!



XXIX

Ogsaa Damerne, de tvende

Sortomflorte Marguerither -

Virkelige, ægte Perler -

Meld Dem min Salutazione!