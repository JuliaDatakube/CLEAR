Nr. 156.Mel. Den kiere Solens lys og pragt.Jeg gaaer i fare, hvor jeg gaaer,Min siel skal altid tænke,At satan allevegne staaerI veyen med sin lenke,Hans skiulte helved-brandMig let forvilde kand,Naar jeg ey paa min skandse staaer,Jeg gaaer i fare, hvor jeg gaaer.2. Jeg gaaer i trængsel, hvor jeg gaaer,Mod synden skal jeg stride,Om Gud med korsets riis mig slaaer,Det skal jeg taalig lide,Tit ingen vey jeg seer,Hvor jeg kand vandre meer,Naar modgangs taage om mig staaer.Jeg gaaer i trængsel, hvor jeg gaaer.3. Jeg gaaer til døden, hvor jeg gaaer,Og veed mig ikke sikker,Ey nogen dag og time, naarHand har mig alt i strikker,Et lidet aandefangKand ende al min gang,At jeg i evigheden staaer,Jeg gaaer til døden, hvor jeg gaaer.Nr. 156. FJ1-7. Varianter fra en håndskreven form bliver meddelt i et tillæg. 2, 3: om] og F. 2, 4: taalig] taallig F.- - -Nr. 156. Original. Salmen falder i 2 dele, hver på 3 vers, der nøje svarer til hinanden. Til v. 1: Jeg gaaer i fare, svarer v. 4: Jeg gaaer blant engler; til v. 2: Jeg gaaer i trængsel, svarer v. 5: Jeg gaaer med JEsu; og til v. 3: Jeg gaaer til døden, svarer v. 6: Jeg gaaer til himlen. Man har undertiden i kirken sunget versene i den her angivne orden. - 1, 3-4: jfr. nr. 112, 1, 2. - 1, 5-6: Billedet er et blus, som vandringsmanden tror, han kan lade sig lede af på en farlig vej om natten; måske er der tænkt på en »lygtemand«, som kan lokke en ud i mosen. At en brand kaldes skiult, ser mærkeligt ud; men forklaringen er vel den, at der sigtes til noget, som foregår i sjæledybet, skjult for andre. - 2, 7: Læg mærke til det malende udtryk om tågen, at den staaer om mig; man føler dens tæthed. - 3, 4: i strikker] i sin snare. - 3, 5: aandefang] åndedrag. - 3, 7: at] så at.4. Jeg gaaer blant engler, hvor jeg gaaer,De skal mig vel bevare,Slet intet satans magt formaaerI saadan himmel-skare,Bort verdens suk og sorg;Jeg gaaer i engle-borg,Trods nogen rører mig et haar,Jeg gaaer blant engler, hvor jeg gaaer.5. Jeg gaaer med JEsu, hvor jeg gaaer,Hand har mig ved sin side,Hand skiuler mig med sine saar,Og hielper mig at stride,Hvor hand sin fodspor lod,Der setter jeg min fod,Trods al den deel mig ilde spaaer,Jeg gaaer med JEsu, hvor jeg gaaer.6. Jeg gaaer til himlen, hvor jeg gaaer,Frimodig da mit hierte,Kun did, hvor du en ende faaerPaa al din synd og smerte,Bort verdens lyst og pragt,Til himlen staaer min agt,Al verdens eye jeg forsmaaer,Jeg gaaer til himlen, hvor jeg gaaer.5, 5: sin] sit FJ1.- - -4, 6: i engle-borg] billedet er vel en Skjoldborg, hvormed krigerne omgav den, de ville beskytte. - 4, 7: trods] ikke tale om, at. - 5, 7: al den deel] alt det.