UDVIKLING



Med tyveaars Ubetænksomhed

jeg sværmede ungt for den evige Fred.

Jeg læste om Valpladsers Rædsler og Skrig

af Ravne, der spiste de blodige Lig.



Med tredveaars Utaalmodighed

jeg lo ad de Mænd med den evige Fred.

Jeg syntes et Aadselgraverkor

sad og regered' den halve Jord,



saa der var Grund nok til Krig og Mord.

Paa Grænsen af Fyrre og de Halvtreds

behagede Krigen min praktiske Sans.

Jeg ordner vort Forsvar til Lands og til Vands

forsvarligt - i Forhold, hvortil vi har Raad ...



Jeg opfinder muligt en Undervandsbaad.