Julianes GiftermaalNovelle af P. Sp.Gjennemseet, rettet og forbedret afS. S. Blicher. Første Capitel. Barnets NavnDer var svære Debatter paa Tidselholt om hvad Barnet skulde hedde (jeg tillader
       mig at bemærke: at det dengang endnu ikke var født, men det var
       nær ivente).Min Fætter og jeg, som just vare i Besøg paa Gaarden, bleve af
       Justitsraadinden anmodede om at tage Sæde i Raadet (naturligviis ikke for at sige
       vor egen Mening, men for at tiltræde hendes).Hun indledte selv Congressens Forsamlinger med en Tale, i hvilken hun søgte at
       beviise: at Barnet nødvendig blev en Pige, og at hun selv følgeligen
       burde opkaldes. - Justitsraaden, hvem hun, efterat have endt sit Foredrag,
       opfordrede til at give sin Stemme, tog først tre lange og fulde Drag af Piben, og
       udtalte derpaa den Mening: at det var ham ligegyldigt, hvad Barnet kom til at hedde, naar det
       ikke blev "Mistmad." - Denne Erklæring fremkaldte
       en Tilretteviisning af Præsidentinden; som dog ikke havde anden Virkning end nogen
       større Hurtighed i Røgpustene.Nu tog jeg Ordet og foreslog: at opkalde begge respective Bedsteforældre. Jeg
       gjorde mig selv indvortes tilgode over dette, efter min egen Mening, ypperlige Mediativ. Men
       Justitsraadinden omstyrtede det strax med det ubesvarlige Spørgsmaal:
       "Hvis Navn skal saa være det første?"Conferencerne vedvarede endnu en god Stund; og Fætter havde ikke opladt sin Mund,
       førend Forsiddersken tilspurgte ham. - "Maae jeg bede om
       Skrivetøi;" svarede han, "jeg troer, at en saadan Materie
       bedst behandles skrivtligt." - Vor Frue skottede heel
       mistænkeligt til ham; men Justitsraaden hentede strax det Forlangte.
       Fætter gik hen til et andet Bord, skrev, lagde sammen, forseglede, skrev uden paa,
       og flyede vor Mand det. Han læste Udskrivten, og lod gaae videre til os Andre. Hvad
       stod der?Illustrationerne vises ikke af hensyn til rettighederne."Heri Barnets Navn,at aabne, naar det er døbt.""Men Hr. Pastor!" raabte Fruen (hun raabte virkelig) "hvad
       lære vi heraf?" - "At Barnets
       Forældre" svarede han, "selv bedst raade for, hvad det skal
       hedde." - "Hvorfor har De da skrevet Navnet
       herindeni?" spurgte hun. - "Det er blot
       Gjætterie," sagde han "men som jeg ikke tillader mig at gjøre
       bekjendt før den fastsatte Tid.""Nu, hvad kom saa Barnet til at hedde?" spørger du, min
       vakkre Læserinde! - Du maae vente, min Elskelige! Fætters
       Billet er en forseglet Depeche, der først maae aabnes paa en vis Højde.
       - "Men hvortil saa denne Præken uden Text? Denne lange Passiar
       om Noget, der egentlig er Intet?" - "Min Naadige! det er
       hverken Passiar eller Præken, men en Disputats." -
       "Da er det Skade, den ikke var paa Latin."*2. BarselgildeJustitsraadinden er en overmaade god og blid Kone, naar der ikke gaaer hende noget imod, og
       hun kan faae sin Villie i alle Ting; men i modsat Fald, kan De være overbeviist om:
       hun er selv hjemme. Hun havde nu troet saa ganske bestemt - og det kunde hun have
       Grund til - at hun, og ingen Anden, skulde bære Barnet. Det var vel ikke
       saameget for Barnets Skyd eller for Daabens; men jeg skal sige os: hun havde anskaffet et
       splinternyt Christentøj til Barnet, og en ny Silkekjole, og det af det
       allerdyreste Slags, til sig selv, foruden et Hovedtøi, der spotter enhver
       Beskrivelse. Saa kommer rigtignok Indbydelsen til hele Justitsraadens; men Juliane anmodedes
       om at holde Barnet over Daaben. Vred blev Fruen, det kunde jeg see, skjøndt hun
       ikke sagde Noget; men da hun var kommen ud i Kjøkkenet, saa fik hun Luft, og det
       saa overflødigt, at Een af Pigerne græd og en Anden sagde sin Tjeneste
       op. Den gode Justitsraadinde var muggen i tre hele Dage efter; og havde det ikke
       været for hendes nye Kjole og Hovedtøi, tør jeg
       sværge paa: hun var bleven hjemme fra Barselet. Christentøiet bad
       Juliane om at faae; men hun svarte * NB. Dette er den lærde
        Fætters Tillæg. hende hverken værre eller bedre end:
       "Det kan ligge, til Du selv engang skal have Barn i Kirke." Det
       stakkels Pigebarn blev baade rød og bleg, og gik ind i sit Værelse,
       hvorfra hun ikke kom tilbage den Dag. Hun har rimeligviis skrevet nogle
       følelsesfulde Bemærkninger herover i sin Dagbog. Jeg vilde gjerne endnu
       engang have krøbet bag ved hendes Seng, og sprunget ud ad hendes Vindue, naar jeg
       bare kunde faaet Fingre i Bogen; men siden hiint Uheld passer hun bedre paa dette vigtige
       Document. - Nu videre frem i Historien!Begge vi snurrige Fættere bleve ogsaa indbudne til Barselgildet; og vi lovede
       ogsaa at komme; der var jo ingen Tvivl om, hvordan Beværtningen vilde blive, for
       det gaaer nu altid saa haardt til med den Første, og Secretæren var ikke
       fornagled.*Da Budet var borte, siger jeg til Fætter Steen:
       "Hør!" siger jeg, "der maae dog en Sang
       til." - "Fætter Peer!" siger han:
       "Du kommer nu altid stikkende med dine Viser ved hver en Leilighed; jeg troer du
       kunde synge over en Pandekage." - "Hvorfor ikke
       det?" siger jeg; "naar det var en af disse tynde med
       Syltetøj paa." - "Nei" siger han,
       "det Slags har en lærd Justitsraad i Kjøbenhavn
       fordærvet for mig." -"Hvorledes det?"
       siger jeg. "Jo" siger han: "det fede og flade Lolland med
       sine mange røde Herregaarde har han engang lignet ved saadan en
       Pandekage." - "Aa Snak!" siger jeg;
       "han har meent en Fleskpandekage; men skal man saa gjøre en
       Vise?" - "Hm!" siger han, "lad os saa
       gjøre en i Fælledskab! Du hverandet Vers, og jeg hverandet; men ingen
       maae see den Andens, før det Hele er færdigt." -
       Derom bleve vi strax enige; saavelsom derom, at Sangen samlet skulde udgjøre sex
       Vers til den Melodie: "En tungsindig, en tungsindig melancholisk Mand."
       Vi toge uden Ophold fat paa Værket; og det gik godt frahaanden: inden en halv Times
       Forløb bleve vi begge paa eengang færdige. Det var et Arbejde i sit
       Slags, vi morede os selv over det, for hans Vers vare alvorlige, og mine lystige. Det var
       poetisk Mosaic; men Fætter lignede det ved den gamle græske Maske, der
       leer med den ene Side, og græder med den anden. Naar jeg paa min Side lovede den
       unge Dame, at hun skulde komme til at dandse paa Roser gjennem Livet, saa kom
       Fætter paa hans Side med "Træden paa Torne." Talte
       jeg om Myrther, talte han om Cypresser. Havde jeg en Forglemmigei, saa havde han en
       Malurtstængel. Og saaledes hele * En Jydeterminus, der betyder:
        fattig, forknydt. P. Sp. Veien. Justitsraaden lignede vort Tvillingfoster
       ved Aprilveir. Jeg anseer det for overflødigt, her at lade den aftrykke; thi
       enhver Læser kan af de opgivne Ingredientser lave den efter sit eget Behag. Jeg
       iler til Festen.Først fik vi Damp-Chocolade, og derovenpaa Liqveurer; blandt hvilke jeg
       bemærkede baade Usqvebaugh og Curacao. Og da vi saa kom af Kirken, saa fik vi
       først en Skildpaddesuppe, rigtignok kun "forloren," men
       ingen engelsk Mockturtle kunde være bedre. Saa kom - -
       - - - - - - -
       - - -*Da vi havde drukket Caffe,** bad Justitsraadinden mig om at see at faae hende fat paa
       Juliane, der, siden vi stod fra Bordet, ikke havde ladet sig see. Jeg gik, og ledte baade her
       og der forgjæves. Omsider kom jeg forbi en Dør, indenfor hvilken jeg
       hørte Een synge - det var hende; og det var en Vuggesang, hun foredrog
       med en saa smeltende Ømhed, at jeg uvilkaarligt ønskede mig i Barnets
       Sted. Men den lille Stakkel vilde hverken vide af Søvn eller Sang; den secunderede
       rigtignok, men i en ganske anden Toneart. Juliane brød pludselig af,
       Døren stod paa Klem. Jeg keeg ind, og saae hende tage Barnet op af Vuggen, kysse
       og kjertegne det med en saadan Inderlighed, at jeg i mit Hjerte gjentog hiint barnlige
       Ønske. Nu taug den Lille. Ja det skulde jeg ogsaa have gjort, naar det havde
       været mig, tænkte jeg.Idetsamme gik Gaarddøren op, jeg trak mig tilbage, og ind traadte
       Secretær Skov med en ung Herre, hvem jeg strax vilde svoret paa, var hans Broder.
       Og som saadan blev han mig ogsaa i Hast forestillet.
       "Allerførst" sagde Secretæren derpaa til ham,
       "maae jeg vise Dig mit Hjertes kostbareste Juveler!" Dermed trykkede
       han den Dør, som jeg var traadt fra, halvt op, og lod saa Broderen træde
       foran sig derind, Den yndige Pige reiste sig med Barnet ved den fyldige Barm, idet hiin
       bukkede og sagde: "det glæder mig at gjøre min Broders Kones
       Bekjendtskab, og dit -" "Nei, nei! det er min Kones
       Søster", raabte Secretæren, "nu skal jeg hente
       hende selv." Hermed ilede han ud * Ovenstaaende Streg betyder et
        Censurhul; thi min Hr. Fætter behagede at stryge hele den øvrige
        Skildring af Bordets Glæder. "Paa hvad Grund?" -
        Paa slet ingen, kjære Læser! "Jeg er Censor" sagde
        han, "det er Grund nok". P. Sp.** Ogsaa min Beretning om Damernes Paaldædninger behagede det min
        Censor at stryge. P. Sp. igjen. Jeg blev staaende paa mit Sted ved
       Gangvinduet, saaledes at jeg kunde see ind i Barnestuen.Jeg blev snart oplyst om, at den fremmede Skov var ganske uventet kommen hertil fra en
       flereaarig Udenlandsreise: at han var Maler, Ungkarl, og veludrustet med det Metal, som
       bruges til at forgylde baade Skilderierammer og meget andet i Verden. - Men af
       saadan en Konstner og Verdensmand at være, bar han sig i den deilige Julianes
       Selskab meget keitet og kluntet ad. I Førstningen lod det, som om han var bleven
       bange for hende - og det var saamænd uden Grund - for han stod
       saa stille og hartad livløs, som havde hun været en Crocodil, eller en
       Basilisk, - (Siden, da jeg hørte hvilken Profession han var af,
       indbildte jeg mig, at han leed under en pludselig paakommen Malerparalysis, et Studium af
       denne levende Model - Forbi!)Hun blev ogsaa forlegen over hans Forlegenhed, men samlede sig dog saameget, at hun kunde
       spørge: "hvem hun havde den Ære at tale med?" (Det
       var i Grunden et sært Spørgsmaal, for de havde egentlig ikke talt med
       hverandre - undtagen med Øjnene, og det er et ugrammatikalsk Sprog.) Han
       sagde sit Navn, og saa var den Samtale ude. Men lidt efter saa fik han Munden paagang, og
       spurgte: "hvad den Lille heed?"* Da han havde indhentet Underretning
       herom, syntes han at grunde meget dybsindigt herover. Og det forstaaer sig selv: der kan
       være meget at tænke over Navnetymologien, som nu for Exempel, hvoraf
       "Juliane" deriverer sig, og hvorfor det er kjønnere end
       "Geedske" og "Øllegaard" for Exempel;
       men at anstille Sproggranskninger ligeoverfor en smuk Pige, synes mig ligesaa ubetimeligt som
       vanskeligt. Det viste sig ogsaa, at hans Betragtninger havde været af en
       høiere Art, idet han meddeelte Juliane sin Opdagelse: "at det saae ud
       til Regn." Det forekom mig, at han selv saae ud til Regn. Men, som De snart vil
       erfare: saa var det Storm. - Imidlertid forsinkedes Uveirets Udbrud ved Broderens
       og hans Kones Mellemkomst. * Det er sandt: Nu kommer jeg først i
        Tanker om Fætters forseglede Navnespaadom. Jeg havde den i min Vestelomme, og da
        Præsten i Chorsdøren havde sagt: "nævner
        Barnet!" sagde Bærerinden: "Juliane." Jeg greb i
        Lommen, brød Seglet og læste det samme Navn. Hvordan Fætter
        har kunnet gjætte saa rigtigt, det gaaer over min Forstand. P. Sp. Og vendte jeg nu tilbage til Selskabet for at
       underrette Justitsraadinden om, hvor hun kunde finde sin Datter.Hvad der videre tildrog sig ved dette Gilde, var ikke af særdeles Betydenhed,
       naar jeg undtager: 1) at efter Aftenspiisningen befandt Hr. Biborius sig lidt upasselig, og
       kom til at vomere. Da vi fik overmaade god og sund Mad, skrev jeg dette paa Viintapperens
       Regning; thi det forekom mig selv, at Drikkevarene vare for stærke, Det var muligen
       ogsaa Aarsag til: at 2) Kammerraaden forvexlede sin Kone med Stuepigen, og kyssede hende
       ganske eftertrykkeligt, og: at 3) Consistorialraaden ved Lombrebordet begik flere end een
       utilgivelig Feil. Tilsidst blev han ganske distrait, som De selv vil indsee blot af dette ene
       Exempel. Han havde et Spørgespil i Tref: Manillle, Basta, Damen, Knægten
       femte og en Konge (jeg havde spilt Solo paa det, for han havde en Dame garde og Renonce): Nu,
       saa siger han da; "Tilladt?" De Andre passede. Derpaa lægger
       han ganske rigtigt de tre Foser til den ene Side (jeg siger endnu: jeg havde beholdt dem og
       brugt dem som de vare) og Spørgespillet til den anden, og griber fat paa Talonen.
       "Hvortil?" spørger een af Medspillerne. Consistorialraaden
       seer paa ham, lægger Talonen bort, seer paa de tre kastede Kort: nej, de gav ingen
       Oplysning. Saa beseer han de sex andre, siger med en bestemt Tone:
       "Tref!" og tager atter fat paa Talonen. "Hvormange
       kjøber De?" spørger nu Baghaanden. Dette simple
       Spørgsmaal kan han ikke besvare, inden han har talt sine Kastekort. Naa, han vil
       da endelig kjøbe de tre Kort; men saa spørger Mellemhaanden igjen:
       "hvori spiller De?" Hm! det kunde han ikke huske. Og Trediemand kunde
       heller ikke huske det; for begge Medspillerne sad og disputerede den hele Aften om en Hest -
       jeg veed ikke hvilken - som den Ene paastod, havde Beenspat, og den Anden Blodspat.Det er en af mine Lombreregler: at man hellere maae spille hurtigt slet, end langsomt godt;
       og derfor varede dette mig alt for længe. Jeg sad over, stod op, og sagde til
       Consistorialraaden: "der er Een ude, som vil tale med Dem." Den
       stakkels Mand var allerede saa medtagen, at jeg maatte hjelpe ham op, og tage ham under
       Armen. Da vi vare komne udenfor, siger jeg til ham: "Deres
       Højærværdighed er ikke vel, kunde De ikke have godt af en
       Smule Rolighed?" - "Tak, min Ven!" svarede han,
       "De er min bedste Ven paa Jorden." - Disse Ord
       rørte mig, for de kom fra Hjertet. Jeg ledte ham da ind i et  afsides Værelse, og satte ham i Hjørnet af en god
       blød Sopha, hvor han strax faldt i Søvn, og snorkede saa
       høit, at jeg alene var bange for, at han skulde vække sig selv.Da jeg alt længe havde mærket, at mine to andre Medspillere ikke havde
       rigtig Hove* af Spillet, blandede jeg mig med dem, der gik løse og ledige, og
       morede mig en Timestid langt bedre end ved Spillebordet. Og saa gik jeg tilbage til den syge
       Consistorialraad. Ved min Indtrædelse vaagnede han, og befandt sig saa vel, at han
       kunde gaae ene. Da vi lykkeligt og vel vare komne paa vore respective Pladser, debatterede de
       to Andre endnu om den spattede Hest; og saa dybt vare de inde i denne Materie, at de slet
       ikke havde savnet os To; thi den Ene spurgte Consistorialraaden: "hvori spiller
       De?" - Hvad der videre tildrog sig denne samme Aften, anseer jeg for
       mindre vigtigt, og vil desaarsag slutte dette Capitel.Jeg var længe i Tvivlraadighed, om jeg ikke ogsaa skulde stryge denne lange
       Tirade om Lombrespillet; men da jeg overveiede: at intet, som vedrører dette
       Æmne, bør ansees for uvigtigt; og at desuden min kjere Fætter,
       ved for stærk Strygen, kunde blive stædig, saa har jeg, i Haab om
       Overbærelse, ladet det staae. S. S. B.3. Beileren(Hvem Beileren er, det kan man sagtens gjætte sig til; men hvorledes han bar sig
       ad ved dette slet ikke uvigtige Hverv, det er hvad jeg nu skal give mig den
       ærbødige Frihed at fremstille:)Der ere mange Maader at beile paa. Naar en Bonde frier, saa tager han to andre
       Bønder med sig; og saa gaae de ind, hvor den Udkaarede boer, sige
       "Goddag!" sætte sig ved Skiven, og lade sig beværte
       halve og hele Timer, og snakke imidlertid om alt andet, kun ikke om Frieriet. Naar man
       endelig har vendt den sidste Kaffekop, staaer man op, og tager til sin Hat; men en af
       Frierens Medhjelpere spørger, ligesom i Forbigaaende eller Udgaaende:
       "om den røde (sorte, hvide eller brogede) Koe er fal? og til hvilken
       Priis?" Disse Spørgsmaal besvares ikke ligefrem eller bestemt, men med
       tilbørlig Forbeholdenhed, og foranlediger tilsidst en Contraqvæstion:
       "Hvem den Lysthavende * Atter jydsk. - S. S. Blicher. monne være?" Adjutanterne
       "pege da paa den tause Beiler," og lægge til: "at
       han maaskee kunde faae Sind til at føre mere ud af Gaarden." Derpaa
       tales i samme Tone om en Hest, en Dragkiste, en Seng, o.s.v.; og langt om længe
       forlange Underhandlerne cathegorisk Svar paa det Spørgsmaal: "Naar nu
       Mads (Beileren) tager Maren (den ældste Datter) med, hvad vil I saa gie ham til i
       Penge?" - Denne Fremgangsmaade i Beilevæsenet kunde vi kalde
       den diplomatiske; thi en Regent frier ogsaa ved Gesandte, ja gifter sig stundom per
       Procurationem - hvilket rigtignok ikke er i Bondens Maneer - for han
       handler ogsaa om Medgift i Guld, Landeiendomme, Sjæle - som det hedder
       paa Slavisk. - Vor Helts Methode var fra ovennævnte meget forskjellig; og
       troer jeg med Føie, at kunne kalde den Malerisk; som strax vil vise sig.Maler Skov og jeg bleve snart intime Venner; det vil sige vi drak dus. Dette gav mig flere
       Rettigheder, blandt andre den: at gaae ind i hans Værelse uden at pikke paa
       Døren. Gaaer jeg saa en Dag derind - det var en tre Uger efter hans
       Ankomst - han var der ikke; men paa Staffeliet ser jeg et nylig fuldendt Malerie.
       Og hvad forestillede saa det? Juliane og ham selv paa Knæ foran hende. Han havde
       truffet hende saa godt, at det var umuligt at tage Feil. Af hans eget Ansigt var kun det
       halve synligt, men det var nok. Han saae ud, som vilde han til at græde (jeg synes,
       han borde smilet; det lader dog altid kjønnere) - naa, som jeg nu ved
       mig selv gjør mine critiske Bemærkninger over dette Konststykke, kommer
       min gode Skov ubemærket ind, og lægger sin Haand paa min Skulder. Jeg
       vender mig om og seer paa ham; og han seer paa mig igjen. - "Er Du min
       Ven?" siger han, "Ja F..... pidske mig, er jeg ikke," siger
       jeg. "Du kan vel begribe," siger han, "hvad dette her skal
       forestille?" - "Ja saamænd!" siger jeg,
       "Du gjør Hanebeen for Justitsraadens Juliane." Dertil gjorde
       han et Ansigt saa suurt som Consistorialraaden, naar han drikker Dagens første
       Dram, stampede i Jorden, og snærrede: "jeg tilbeder hende, Din
       Æsel!" - "Naa naa!" siger jeg,
       "har Du sagt hende det?" - Han rystede med Hovedet.
       - "Saa tael til hende om den Sag!" siger jeg.
       -"Tale" raaber han, og slaaer sig for Brystet,
       "det er Hjertet alene, som skal tale." - "Ja det
       skal hun blive klog af siger jeg; "nej brug Du kun Kjæften, og siig
       hende reent ud af Posen: "at Du har Lyst til at gifte Dig med hende."
       Ved dette velmeente Raad snurrede han sig rundt, stod derpaa bomstille, lod Hovedet
       hænge udover det forlibte Hjerte,  og
       hvidskede: "Peer! kan Du ikke saa ganske hemmeligt practisere dette her Malerie
       ind paa hendes Natbord!" - "Der er intet iveien"
       svarede jeg, tog Maleriet, der ikke var større, end at jeg kunde skjule det under
       min Frakke, gik, og satte det paa behørigt Sted. Jeg vilde ud igjen; men
       hørte Trin paa Gangen, og smuttede hen paa det bevidste Fjælested
       - bag Julianes Seng. - Hun kommer rigtig ind, seer strax Maleriet,
       træder nærmere hen til det, stirrer paa det, skifter Farve, folder
       Hænderne, hæver dem, og lægger dem under Brystet, fra hvilket
       de ogsaa udpressede et langt Suk, kaster Øinene op til Loftet, snurrer sig om, og
       løber ud. - Hohoh! tænkte jeg, hun capitulerer strax, hun iler
       at søge ham op, og saa sneg jeg mig ud efter hende. - Hun havde saa
       langt et Forspring, at jeg ikke kunde opdage, hvilken Vei hun havde taget. Der gik nemlig to
       Veie til Rørkjær, een for Kjørende, som var den
       længste, og en kortere for Gaaende; jeg valgte den sidste. Jeg tog Benene godt med
       mig; men der var ingen Juliane hverken at høre eller see; paa
       Rørkjær ikkeheller.I Porten mødte mig den forelskede Maler: han saae ud, som om han vilde tigge sit
       Liv af mig. Jeg sagde ham nu, hvorledes Vedkommende havde baaret sig ad, da hun saae den
       malede Kjærlighedserklæring, samt at jeg havde troet, at hun var
       løbet lige til Rørkjær, for at kaste sig i Armene paa ham.
       Herved bar han sig ad, som om Porten havde været ham for snæver; og jeg
       befrygtede virkelig, at han havde faaet en Skrue løs. Jeg raadte ham da, at tage
       sin Opreisning, hvor han havde faaet sin Skade, og følge med mig tilbage. Vi gik
       - det vil sige: jeg gik, for Han - snart dandsede han, og snart stod han
       stille, saa var han foran mig, og saa bagefter. Han teede sig ret barnagtigt; hvilket jeg
       ogsaa uden Forbeholdenhed sagde ham. Hertil svarede han ikke andet end: "Rend til
       Helvede og lik - etc." Jeg svarte ham igjen med et
       Skuldertræk. - Som vi nu vare komne midt ind i Lystlunden der ved
       Tidselholt, hvem seer jeg saa, uden hende selv, for hvis Skyld jeg nu havde gaaet meer end en
       Miil, og slidt paa mine Støvler. Hun sad paa en Træbænk, og
       vendte Ryggen til, men jeg kjendte hende baade paa Dragten og paa Figuren. Skov blev hende
       ikke vaer, for han havde Øjnene enten oppe i Trætoppene eller nede paa
       hans Støvlenæser. Jeg griber ham i Armen, dreier ham om til den Side,
       hvor vort corpus delicti befandt sig, peger og siger: "gaae nu, og bær
       Dig ad her, ligesom Du gjør derinde paa Maleriet! saa er Du forlovet inden jeg
       kommer til Tidselholt." Han gav et Skudder, som naar Een bliver  pludselig forskrækket; men jeg satte Mod i ham med
       den Forsikkring; at det ikke var noget Spøgelse han saae, men et levende Menneske
       med Kjød og Blod. Saa gik han, og jeg tøflede af til Gaarden
       - for jeg var baade sulten og tørstig - tænkende ved
       mig selv: "Quis cætera nescit?" som Skræderen i
       Aalborg saa smukt siger i een af hans erotiske Elegier.4. Hindringer, hvilke dog lykkelig overvindesDa jeg vaagnede den følgende Morgen (hos Fætterens), paakom mig Lyst
       til at erfare, hvorledes den forelskede Maler nu bar sig ad; thi jeg tvivlede aldrig paa, at
       han jo var langt "inde i den tredie Himmel." - Jeg gik
       først til Tidselholt: der var han ikke, havde heller ikke været der
       forrige Dag. - Jeg spurgte om Juliane: "hun laae endnu"
       - hedte det - "for hun var ikke saa ganske vel."
       - Det kan gjerne være, tænkte jeg og lod stryge ad
       Rørkjær til; men kom ikke videre end ud i Lystskoven - der sad
       vor Maler paa Bænken, De veed nok fra igaar. Jeg derhen, klapper ham paa Skulderen,
       og siger: "Jeg maae da gratulere Dig, min Ven. Fortæl mig nu, hvordan
       det gik til: hvad Du sagde og hvad hun saa sagde, etcætera, etcætera! Det
       skal more mig." - "Mig ikke" svarede han
       tørt og but. - "Da var det og bandsat" siger jeg;
       "hvordan kan det hænge sammen? hvad svarede hun da paa dit
       Andragende?" - "Hun sagde Nei," sukkede han.
       - "Men hvad skulde da det smage af?" siger jeg;
       "der skal Nogen see, hun vil gjøre sig kostbar." -
       "Ikke det" siger han, "men hun elsker en Anden."
       - Hermed rejste han sig og skreed med Hænderne paa Ryggen langsomt
       hjemad. - Hm!!! - Jeg satte mig paa meerberørte
       Bænk, for i Magelighed at begrunde denne mærkværdige Sag. Hvem
       kunde hun nu være forelsket i? Svogeren? det var ikke tænkeligt hos en
       Pige med hendes reelle Tænkemaade og gode Forstand. - Der var nu
       rigtignok den unge Præst i Hungerslev: hans Bønder holdt meget af ham;
       og jeg har hørt mange Damer sige om ham: "at han var
       sød"; men han var jo en fattig Djævel, der neppe havde Salt
       til hans Paaskeæg. - Det kunde snarere have være Forpagteren
       paa Gyldenborg: han var nylig bleven Enkemand, havde Mynter, og var en Mand i sine bedste Aar
       - jeg antog, at han var ikke saa farlig langt over de Halvtreds - men han
       havde en urimelig stor og rød Næse, og man vilde ogsaa sige, at han  pimpede lidt. - Naa, saa var der endelig
       mig selv: det er ikke umuligt, at baade Den og Den - jeg nævner ingen
       - kan have havt Godhed for mig; men havde det været Tilfælde
       med Juliane, saa maatte jeg dog have mærket noget; jeg kjender ogsaa lidt til
       Fruentimmer. Hm! lige nær var jeg. - Endelig opstod hos mig en Formodning
       om Mislighed i Forhørets Holdelse: at han enten havde qvæstioneret
       forkeert, eller ikke rigtigt opfattet Inqvisitindens Svar, hvisaarsag jeg ansaa mig
       beføiet til at henvise Sagen til ny og bedre Behandling. Jeg gik videre, og
       indhentede snart den ulykkelig Elsker; thi han havde kun avanceret et hundrede Skridt, og
       stod ganske stille foran en gammel Eeg, betragtende opmærksomt dens krogede,
       lavthængende Grene. Hvortil en saadan Green er brugelig for en desperat Elsker, det
       vidste jeg kun altfor vel, løb derfor til, greb om begge hans Arme, og raabte:
       "Menneske! hvad gjør Du!" -
       "Ingenting," svarede han; men blev endnu ved at see paa det
       ildevarslende Træ. "Kom!" siger jeg.
       -"Hvorhen?" spørger han. -
       "Jeg vil snakke med Dig," siger jeg. -"Kan Du ikke
       snakke!" siger han, immervæk tvær og knortet.
       -"Hør!" begyndte jeg; "da Du havde sagt
       hende Dit Ærinde, hvad svarte hun saa egentlig? gjengiv mig hendes ipsissima
       verba!" "Det er snart gjort" svarede han; hun sagde: "Tør jeg give Dem et Hjerte, som tilhører en
        Anden?" - "Attendez!" siger jeg:
       "er Du vis paa, om hun sagde "Tilhører" eller " har tilhørt?" for der er en Fandens Forskjæl paa
       Præsens og Præteritum." -
       "Hm!" siger han, "det - er - muligt
       - men i al Fald er jeg jo tilovers." - "Ikke heller
       det," raabte jeg; og nu aabenbarede jeg ham Julianes første
       Tilbøjelighed, og endte med den Forsikkring: at da hun ikke havde kunnet faae
       Numer Een, vilde hun blive sjæleglad ved Numer To. - Det smagte han paa.
       - Nu tilbød jeg ham, at tale hans Sag efter bedste Evne; men han spurgte
       mig: om jeg var gal? - Jeg forsikkrede ham, at jeg ikke feilede Noget paa
       Forstanden, og at jeg nok skulde incaminere Sagen paa den fineste Maade. "Gaae saa
       ad Helvede til!" raabte han, og vendte mig Ryggen. Jeg troede at kunne fatte den
       rette Mening af disse ublide Ord, og skyndte mig tilbage til meerbemeldte Tidselholt.Her opsøgte jeg strax det stakkels Pigebarn, og fandt hende paa sit
       Værelse, hvor hun rigtig sad og flæbede over det bevidste Malerie. Og saa
       dybt var hun inde i sine mørke Betragtninger, at hun hverken hørte
       eller saae mig, førend jeg var midt inde i Værelset. Hille minsandten!
       hvor hun fik travlt: op fløi hun af Stolen, stak Billedet  hen paa Bordet - men med Bagsiden opad - vendte
       sig imod mig, satte et strængt Ansigt op, og spurgte: "Hvad
       behager?" Jeg blev jo lidt forbløffet, og svarede i min Forlegenhed: at
       jeg ledte efter Maler Skov. - "Og det her?"
       gjenmælede Hun. "Jeg skal gie mig den Frihed," tog jeg hurtig
       tilorde, "at sige Dem; jeg kommer lige herude fra Lystskoven, og der saae jeg Hr.
       Skov staaende ved den store Eegden samme, De veed, hvori Skomageren hængte sig
       forgangen Aar, og saa faldt det mig ind, at - " "-
       Om Forladelse, at jeg falder Dem ind i Talen!" knebrede hun; "skal De
       ikke see ind i Stuen? mine Forældre ere vistnok tilstæde."
       Dermed vendte hun mig Bagklædningen til; og jeg pillede af ligesaa klog som jeg var
       kommen.Jeg har nu en særdeles Lyst til at stifte Forbindelser, og jeg tør
       smigre mig med, at jeg ofte har været heldig i mine Bestræbelser. Denne
       her paatænkte laae mig saa meget meer paasinde, som Juliane var gaaet Glip af
       Secretæren. Jeg troede derfor, at det var rigtigst, jeg henvendte mig til ham, som
       den der kunde være hende nogen Erstatning skyldig. Som tænkt, saa gjort.
       Jeg ilede til Rørkjær, og fortalte ham under fire Øjne Alt
       hvad jeg vidste fra først til sidst. - Han smilede veltilfreds og sagde:
       "Jeg har allerede mærket Noget - ypperligt min Ven!
       - der bliver vistnok med det første Bryllup paa Tidselholt. Hindringen
       fra hendes Side kjender jeg nok (Jeg ogsaa - tænkte jeg) - den
       udspringer fra et reent og ædelt Hjerte - aah! vær saa god,
       Kjere! og hold min Kone med Selskab: Hun er ved at vinde urede Silke; maaskee De kunde
       være hende behjelpelig." Med disse Ord forlod han mig, og jeg gik ind til Fruen.At vinde Garn, hvadenten det nu er Silke eller Twist, har en særdeles Interesse
       for mig - at sige, naar det er i gordisk Forvikling. (Det vidste
       Secretæren godt). Hvad der falder af sig selv, det kjeder; men at beseire
       Vanskeligheder, at udvikle det indviklede, det er - hm! hvorledes skal jeg nu
       gjøre rnig forstaaelig? - hm! jeg veed ikke bedre, end at sammenligne
       rede og urede Garn med den socratiske Philosophie, og den Kantiske. Nu vel! jeg
       tilbød Frue Skov min Tjeneste; og den blev antagen. Men vist er det, at
       "Kritik der reinen Vernunft" ikke har brudt mig nær saa meget
       som Frue Skovs krakielske Silkegarn - jeg blev ikke færdig med mit
       Vindsel før langt ud paa Eftermiddagen.Secretæren var endnu ikke kommen tilbage, da jeg sparkede af ad Tidselholt til;
       jeg længtes efter at vide: om vi skulde have Bryllup der, eller ikke. - I
       Lystskoven, man veed nok, var gode Udsigter til det første. Her finder jeg nemlig
       paa hiin ominøse Bænk min Hr. Maler og paa hans Skjød
       - Juliane. Han havde sin ene Arm om hendes Liv, hun sin ene om hans Nakke; hendes
       anden Haand var beskjæftiget med Gulduhrkjæden* paa hans Bryst. Det var
       en malerisk Situation; jeg smagte allerede Skildpaddesuppen, Posteierne -
       - - - - - -**BryllupDet var paa et hængende Haar: "at Kagen kunde faldet i
       Asken," som det hedder, og de tvende unge Menneskers smukke Plan til et lyksaligt
       Ægteskab være "røget i Lyset;" eller,
       rettere sagt: have strandet paa Justitsraadindens Æresfølelse og
       Selvstændighed. - Det forstaaer sig: der kan ingen miskjende Fruen, fordi
       hun fandt Betænkeligheder ved - om jeg saa maae sige - at
       henslænge sin Datter til en characteerløs Person. Justitsraaden, hvorvel
       en Mand af Ære, var ikke saa nøieregnende i dette Punkt; han lagde
       større Vægt paa vor Malers gyldne Fortjenester. -
       "Han er Eier" sagde han frimodigt til sin Kone, "af en halv
       Tønde, det er meer end en heel Justitsraad." Dette
       indrømmede hun, men lagde ham derhos paa Hjerte: "ifald Du nu skulde
       blive Etatsraad, - som Du vistnok har gyldig Fordring paa - og saa vor
       Datter - en slet og ret Madame! Det er Degnens Kone
       ogsaa." Det kneb for Justitsraaden; men han tabte endnu ikke Modet: "I
       Frankrig" sagde han, "der kalder man en Dronning Madame, og i Tydskland
       kaldes en Degnekone Frue; hvilket er saa meest?" - Justitsraadens Frue
       svarede hertil intet, men gik ud i Kjøkkenet, og gav sig til at rumstere med
       Pigerne; hvilket Manden af lang Erfaring nok vidste betydede saameget som: at hun lod ham
       beholde Ret. - Alligevel var Sagens Udfald stedse tvivlsomt; thi vor Frue havde
       unægtelig Ret til at føre nye Beviser i Sagen. Men inden hun i saa
       Henseende havde fattet nogen Beslutning, kom vor Maler og fremlagde * Samme
        Kjæde var ogsaa baade massiv og et nydeligt Stykke Arbeide, forfærdiget
        af Prahl paa Østergade. P. Sp.** Atter et Censurhul. P. Sp. Pingve ingenium! S. S. B. i Retten: 1) til Justitsraaden et Merskums
       Pibehoved (Consistorialraaden har anslaaet det til en Værdie af fyrgetyve
       Rigsbankdaler) og 2) til Justitsraadinden et Shawl, som troværdige Koner har
       forsikkret mig, ikke kunde faaes hos Kierkegaard for halvtredssindstyve. Det bandt
       Læsset; forrige Hr. Skov slet og ret stod nu for Hendes Naade som en godt
       characteriseret Herre.Aldrig saasnart havde vor Elsker erholdt Bevillingen, før han sørgede
       for Kongebrev, og Brylluppet berammedes til ottende Dagen efter at Juliane havde siddet
       førstegang paa hans Skjød. - Dette Hastværk havde
       ellers slet ingen anden Grund, end at Hr. Skov havde i Sinde at kjøbe en
       Landeiendom; og i saadant Fald er man naturligvis alletider bedre tjent med Kone end med
       Huusholderske.Rigtignok fik jeg nu selv hverken Juliane, ikkeheller den Herregaard, Secretæren
       kunde have foræret mig, hvis han havde villet; men jeg tog min Opreisning ved
       Gildebordet, om hvilket jeg ikke siger mere, end at Kokkekonen havde uddannet sig i
       - - - - - - -
       -*Med Fætters Bistand lavede jeg ogsaa en Vise, i samme blomstrende Stiil som den
       til Wilhelmines Bryllup, og frembærer jeg den her som sidste Ret:Blomsterkrandspaa Brudens Hoved af det østerlandske Blomstersprog med Flid udspunden og
       siirligen bunden den 14de December 1839 paa Tidselholt afPeer Syvspring.1. MaanedsroseQvindeskjønbed ligne ViJo ved Rosen røde,Og den søde Ild, hvoriUnge Hjerter gløde.Maanedsrosen siger Dig:"Legemsskjønhed svinder;Hjertets uforgængeligTiden overvinder."* Atter et Censurhul. P. Sp.2. OrangeTaus udi sin fulde PragtGuldorangen gløder,Som en Brud i HøitidsdragtElskerblikket møder.Tanken, som i Løndom boer,Skal i Sang nu lyde:"Troe mig! Tungen mangler OrdHjertets Sprog at tyde."3. KongelysRiigt paa Blomster og paa FrugtKongelyset kneiser,Det sin Pyramide smuktOver alle reiser.Hvad ved Blomsten er at see,Vil nu Skjalden sjunge"Din Haand gjør mig rigereEnd den største Konge."4. FløielsblomstAmors Aag er altid blødt,Hymens kan det vorde;Om endogsaa Suurt med SødtOfte blandes torde.Trofast Haand er blød og varm,Livets Torne bryder."Haand i Haand og Barm mod BarmTrods til Skjæbnen byder."5. NatviolI den stille Aftenluft,Som til Søvn indbyder,Natviolens søde DuftVaagen Elsker fryder;Kjærligheden har sin Pol,Som usynligt trækker;"Midnatsmaanen er den Sol,Som til Elskov vækker."6. EvighedsblomstAlderdommens Farve harSidste Blomst, jeg giver;Som den er den stedse var,Og bestandigt bliver."Saa ei heller KjærlighedTiden blot tilhører;Til et fjernt lyksaligt MeedKjærligt Venskab fører."