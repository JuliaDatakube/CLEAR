SØRGE-SANGE OPFØRT I ROESKILDE DOM-KIRKE DEN 14DE JUNII 1770, DA DEN HØISALIGE ENKE-DRONNING SOPHIA MAGDALENA BLEV SAMLET MED SIN GEMAHL OG SLÆGT(1770)

Chor.



SALIGE AANDER

Esaias Cap. 60. V. 19.

SOLEN skal ikke ydermere være dig til et Lys,

om Dagen, og Maanen skal ikke oplyse dig til

et Skin; men Herren skal være dig til et Lys evin-

deligen, og din Gud til din Herlighed.

Recitativ.



EN UNDERSAAT

Mit Blod blev koldt - I alle Aarer kryber

En stille Skræk - mit Knæ blev svagt og vakler,

Mit Syn forgaaer - Jeg svimler - og mit Hierte

Slaaer heftigt - og det svulmer op, og qvæler

Mit Suk - Jeg skiælver - og min Taare standser.

Aria.



I min Jammer seer jeg eene

Asken af min MAGDALENE!

Stedet som min Lyst forloed.

Faldne Tempel! - Høie Klage,

Kald! - ak! - kald den Tid tilbage

Da den høit og prægtig stoed.

Recitativ.



RYGTET

O! Helligdom! - Skioldungers enge Boelig,

I din rædsomme Skygge -

Rundt om mig voxer med ærværdig Taushed

Skioldungers Roes, og evige Bedrifter,

Og Jordens Skræk i stolte Bauta-Steene;






Men under Steenen er en Haandfuld Aske.

O Skræk i hver en Tanke! -

O du kostbare Aske

Af DRONNING MAGDALENE!

Hviil i den snevre Boelig!

Men tryg mod Tiden - mod dens sidste Alder,

Staae DIN Erindring, naar DIT Marmor falder.

Aria.

Kun Rygtet har Naturen givet

En Kraft, at overleve Livet -

Kun Dydens Glands kan ei forgaae.

Og naar Naturen selv forsvinder,

Skal MAGDALENES Æreminder

Trods Tiid og Ild, og Død bestaae.

Chor.



UNDERSAATTER

Staae med vor Smærte! - dybt i reene Siæle

Skal Du indgraves - I et dydigt Bryst.

Læs sidste Slægt HELTINDENS Eftermæle,

Og NAVNET af vor nu begrædte Lyst.

Men Du, den Saliges nedfaldne Boelig,

Hviil! ak vor LYST - og fordum CHRISTIANS FRYD,

Hviil samled med DIN ELSKTES BEEN, og roelig

Vent Almagts Røst, og knuste Verd'ners Lyd!