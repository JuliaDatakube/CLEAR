Til Joachim Frederik Schouw.



Der vanker en Forsker mellem grønne Træ'r,

Roser og yndelige Blommer,

Han lytter med List paa den maalløse Hær,

Som drømmende hilser Skærsommer.



Og stille han grubler paa, hvorfra de Træ'r,

Roser og yndelige Blommer

Fik Safternes Løb og fik Farvernes Skær,

Fik Aande og Duft i Skærsommer.



Da spirer hans Tanke som de grønne Træ'r,

Roser og yndelige Blommer;

Og Tanken er kraftfuld, er frodig og skær,

Og modnet som de i Skærsommer.

Den vorder til Ord, "titusind andre værd",

Simple og liflige som Blommer;

Og Ordene flyve til Folket og bær

Et Budskab om Nordens Skærsommer.



Men - hver Gang vi Unge samles fjern og nær,

Hilsende Haabet om Skærsommer,

Saa offre vi Ham og hans mandige Færd

Vor Kjærligheds duftende Blommer.