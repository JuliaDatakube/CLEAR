Ved Missionshuset »Bethanias« Indvielse.(Odense - Juni 1883.)



Lad Verdens-Elven jage

urolig frem og frem -

Guds Kirke vil tilbage

mod sit Jerusalem!

mod Troens Barndomshjem

en Valfart lad os drage -

jo dybere tilbage,

des meer i Sandhed frem!






O Foraarstid Du søde,

med Herrens stærke Tegn,

med Aandens Førstegrøde

alt under Pintseregn!

Saa fuld af Fryd og Fred,

af Eenfolcl uden Lige,

og med den varme, rige,

den første Kjærlighed!



Du Verdens bedste Skue:

et gjenfødt Adams-Kuld,

som deler Troens Lue,

og deler Gods og Guld!

En ydmyg, lydig Flok,

der bær' hverandres Byrde,

der følger glad sin Hyrde,

og har i Jesus nok!



Ved Morgen Tempelsange!

ved Aften Livets Brød,

med Næring for de Mange

til Sejr i Liv og Død!

Blev Strid og Trængsel stor,

blev Kæmperne dog større,

thi gjennem lukte Dørre

gik Herren og hans Ord.



- Vær Du vort Byggemærke,

Du vaagne Kjærlighed,

som gjorde Hine stærke

og fyldte dem med Fred!






Saa selv foruden Ord

det Liv i disse Sale

maa højlydt føre Tale

om Hvem det er, vi troer!