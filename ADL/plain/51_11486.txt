DER FLØJ EN LIDEN SOMMERFUGL



Den fløj en liden Sommerfugl

hen over Bondens Tag;

dentænkte saamænd ikke

paa den yderste Dag.



Den tænkte kun at nyde

det Livets Sekund,

som den havde kysset fra

sin Mor, Naturens Mund.



Den gav sig hen til Flugten

i Luftens varme Blaa;

paa rene, hvide Vinger

den fløj paa maa og faa.



Den nød sin egen Dejlighed

og trodsed Tyngdens Lov,

og ikke Spor den tænkte

paa næste Dags Behov.



Var ikke Himlen havblaa,

og Solen ret som Guld,

og Livet lyst og herligt,

og Verden frydefuld!



Bestandig f6r den op og ned

som et stormjaget Løv,

hvad heller som en Barnesjæl,

nys skilt fra sit Støv.






Og som den fløj saa sjæleglad,

en Bejler kom til.

Gud, hvor han var oprigtig

og fyrig og vild!



Han bad om Lov at følge,

hun nikkede og lo;

thi hvorfor flyve ene,

naar man kan blive to!



De traadte Ætrens Elveslør

foruden mange Ord,

mens dybt dernede rulled

den snavsede Jord.



Og mætte af Dansen

i Junidagens Sol,

de daled gjennem Luften

og fandt en dejlig Stol.



Midt i en hvidrød Æbleblomst -

saa salig som en Gud -

han vifted med sit Vingepar

sin lille hvide Brud.



Der holdt de deres Bryllup

foruden nogen Præst,

for saaledes hued det

de Sommerfugle bedst.



Og Grenen vugged op og ned

i Sommerdagens Luft,

og Æbleblomsten yded dem

sin allerbedste Duft.



Og Grenen svajed, Skyen drev,

og Dagens Lys blev slukt -

Tak, elskte smaa! I lærte mig,

hvordan man elsker smukt..

Kjbh.,Juni 1893.