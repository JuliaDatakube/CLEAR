PAA MASKERADEN



I

Ved alle Tisler, alle sorte Slanger!

Jeg elsker dig, skjøndt du er grim og styg;

Det Ideal, min barske Sjæl forlanger,

Er i din Pukkel og din skjæve Ryg.



II

Jeg er en Røver, vild af Bakkenbarter;

Paa min Pistol er Hanen altid spændt;

Knipskhed og Dyd er mine Contraparter.

Og med et Smuthul er vi begge tjent.



III

Ved alle Tudser, alle Skovens Knaster!

Jeg elsker Vorten paa din Næsetip,

Jeg elsker Øiet med det sorte Plaster,

Og giver ei paa Knokkelhaanden Slip.



IV

Før mig derind, hvor dine Potter koge,

Hvor Marrekatten slikker paa sin Klo!

Ved alle Edderkoppe, alle Snoge!

Som i et lille Helved skal vi boe.



V

Ei for din Negl, din Tøffelhæl, jeg gruer,

Og ikke for din Tunges hede Gift -

Jeg vil derind, hvor Lampen blaalig luer

At tyde dine Rynkers Runeskrift!






VI

Der vil jeg i din Grimhed mig forgabe

Som sund Fornuft i det Urimelige

Og der det lange Hexekys vil skabe

Mig Evigheden i det Timelige.