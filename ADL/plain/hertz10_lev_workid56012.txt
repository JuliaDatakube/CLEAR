Ved Drikkelaget.(Sonnet.)Af denne gyldne Viin et Glas jeg skjænker,Og under Larmen taus til dig jeg taler.En Skaal for dig, hvem ingen Pensel maler!En Skaal, mens over Glasset Skummet stænker!For dig, der styrer mig med Luners Lænker,Skjøndt ingen fremmed Magt i mig befaler;For dig, af hvem et Ord mig meest husvaler!For dig, af hvem et Ord mig dybeft krænker!Om Almen vinder smidig sig en Ranke,Endskjøndt af haard Natur, og krandser StammenMed Blad og Frugt, der liflig er at skue.Om dig - er end af haard Natur min Tanke -Alt hvad jeg digter voxer smidig sammen,Og krandser dig med Bladepragt og Drue.