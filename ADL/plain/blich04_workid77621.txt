KjeltringlivJeg har to Ting at gjøre Undskyldning for: Titelen og Fortællingen. Den
      første er plat, plump, modbydelig maaskee for en fiin og delicat Smag; den anden er
      ligesaa. - Ikke fordi jo Skildringen af store Kjeltringer er den interessanteste
      Side baade i Historien og Romanen; men Man kalder dem ikke saa
      - det er Eet, og dernæst maae slige piqvante Caracterer tilhøre
      Folk af Stand, i det ringeste Folk af ærlig Stand, og ikke Saadanne, med hvem ingen
      Bonde spiser af Fad. Hvo kan nægte, at Claudius og Messalina, Pave Sergius og
      Marozia, Front de Beuf og Ulrica levede ret et Kjeltringliv? men vel at mærke, i
      Palladser og ikke i Faarehytter. Hvad der klæder fyrstelige Personer og hellige
      Prælater, normanske Riddere, kan ikke skikke sig for jydske Natmændsfolk;
      Nero er et stort Uhyre - Jens Langkniv en lumpen Kjeltring. Det falder aldrig det dannede Menneske ind at moralisere over den
      tyrkiske Sultans Maneer in puncto sexti; at han holder tre hundrede Maitresser, naar en
      christelig Prinds tit lader sig nøje med tre Stykker - det er et stort Galanterie. Men at en rejsende Glarmester har tre Koner, kaldes med
      Rette et liderligt Levnet. Den moralske Følelse oprøres, naar saadan en
      Kjeltring kaster Kjep med den Første den Bedste; men faaer
      en Konge Lyst til en af sine Undersaatters Koner eller Døttre, siger Man smilende:
      "han kaster Tørklædet." Det
      er ikke Tingen selv, som kommer paa Moralens Vægtskaal; men Hvo, der gjør den, og hvorledes den gjøres:
      at udsue et fjendtligt Land, kalder Man at brandskatte: at
      dræbe og lemlæste nogle Tusinde Mennesker, faaer Navn af en glimrende Sejer: at opbrænde en Stad og
      ødelægge en Provinds, hedder Erobringer; men naar
      vore jydske Kjeltringer brandskatte, det er at udsue; naar en Prævliqvant vinder afgjørende Sejr i en Duel paa
      Tornkjeppe eller Foldeknive, det er et Mord; og
      skulde han afsvie en Straahytte (som yderst sjældent turde være
      Tilfælde), det er virkelig Mordbrand.
      At stjæle et Land, veed Enhver, er et stort Foretagende; at stjæle en
      Griis eller et Faar, er  et gemeent Tyverie: Attila
      og Semiramis faae Plads i Historien - Stoffer Eenøje og Lange Margrethe i
      Viborg Tugthuus.Men jeg er nok nær ved, selv at tale som en Kjeltring, og istedet for de
      tilsigtede Undskyldninger at skeje ud til en Slags Apologie for mine gemene Heltes
      Kjeltringliv; dog dette er ingenlunde mit Øjemærke! jeg har fuldt op i at
      forsvare mig selv, er endog i denne Henseende temmelig raadvild, veed ej heller anden Tilflugt
      end denne: en god Ven har opfordret mig. Man troe ingenlunde, at jeg
      ogsaa heri skulde lyve, og gjøre mig skyldig i det sædvanlige Snerperie!
      Nej, dennesinde taler jeg den rene Sandhed, og kunde gjerne nævne min Mand, dersom
      det ikke var for at compromittere ham. "Skriv os en Kjeltringhistorie!"
      har han flere Gange sagt til mig: "den kunde blive snogsk nok,"
      "Fy!" har jeg svaret: "det er et gemeent Stof."
      "Hvi saa?" har han gjensvaret: "indtage ikke Zigeunerne en
      Plads paa Scots, Göthes, Müllers og Fleres Malerier? Natmændsfolk
      ere jo de danske Zigeunere - giv dem saadant Navn, om Du synes." Men
      dette Sidste synes jeg nu ikke om: Kjeltring er et godt dansk Ord, og det vil jeg beholde.Men inden jeg slutter min Fortale, bør jeg tilføje nogle ikke
      unødvendige Bemærkninger ved det omhandlede Ord. Kjeltring er en Benævnelse, som af Almuen tillægges de omvandrende
      Natmænds-folk i Særdeleshed; men som disse ikke selv vedkjende sig. Det
      involverer i Bondens Mund, og brugt i denne særegne Betydning, ingen Forbrydelser;
      saa at det Adjectiv skikkelig gjerne kan forbindes med Substantivet Kjeltring. De ægte Kjeltringer - ikke dem, der findes
      adspredte over alle de andre Stænder - udgjøre et isoleret
      Selskab, en Stat i Staten; og derfor sagde hiin rejsende Franskmand rigtigere, end han selv
      vidste: "en Dannemarc il y a une nation, qvi s'appelle Kieltrings, elle n'est pas
      si bien cultivée comme les autres danois." - Denne Nation da
      kalder sig selv Rejsende. En træffende og ret egentlig
      Benævnelse! thi Livet er for disse Mennesker, meer end for noget Andet, en Rejse. De rejse, i ordret Forstand, gjennem Livet: da de kun
      sjælden have blivende Sted, men vandre fra Bye og til Bye; da de ikke have Hjem, men kun "Herberge." De
      fødes, givte sig, og døe - Altsammen paa Rejser. At Man derfor
      vil kalde dem Omløbere og Vagabonder, finde de med Rette
      højst fornærmeligt; Nomader ere de, og det ligesaa fuldt som Kalmukker og
      Beduiner. De ere Rejsende saavel som Mungo Park, Belzoni og Oberst Sundt; men disse falder  det Ingen ind at caracterisere som
      Omløbere, fordi deres Omvandringer skeer i det Store
      - deri stikker det. - Og finder jeg her et kjønt
      Træk, der udmærker disse smaae Voyageurs fra mange
      af de store: de vandre incognito, uden Pretensioner og Presentationer,
      og pine os ikke bagefter med "Rejser," der ofte
      ere mere trættende at læse end at gjøre. Hvor
      læreriig er ikke denne Taushed! Ak! at dog Mange vilde efterligne Samme, istedet for
      at fylde hele Bind med falske Efterretninger og skjæve Anskuelser - med
      skjæve Sideblik til de Stormænd eller til de store Skribentere, som ikke
      have gjort nok af dem - med end mere uforskammet og næsviis Roes til dem,
      der højst nødig saae sig paa saadan Maade fremdragne og stillede
      offentlig til Skue, som om dette skulde være Betaling for et Maaltid Mad eller et
      Natteleje - med kaleidoscopiske Landskabsmalerier og sværmeriske
      Paroxysmer, der begge ere lige dunkle og uforstaaelige - eller med Spisesedler,
      hvilke dog stundom ere de fedeste Stykker af Bogen, og, da de kunne tjene til at
      vække Appetiten - tillige de uskyldigste!Saameget til Indledning. Tørst - Prævliqanterne* - Lakvirum - Kjeltringlatin -
       Kjeltringvejr.Dagen var lummerheed. En hæftig Sydostvind blæste Varme ned -
       det var en reen Sirocco. Hvidligrøde Tordenskyer optaarnede sig hen over
       Horizonten i Østen og Vesten. De lignede en Række af fjerne Snebjerge,
       hvis Kanter Solen forgylder, afdeelte ved dybe og dunkle Dale. Efterhaanden mistede een
       Skytop efter den anden sit skarpe Omrids, udtyndede og udvidede sig i lettere, lysere Strimer
       - Tegn til at "Himlens Artillerie" begyndte at tordne; men
       Buldret druknede i Blæstens suusende Strøm, og Blinkene i Solens
       Straalehav. - Jeg vandrede frem midt imellem begge de ildsprudende Batterier.
       Tørsten drev mig; uagtet den stærke Varme tog jeg hurtige Trin, for at
       naae et Kjær, hvilket jeg med Sikkerhed vidste skulde befinde sig i den Retning,
       jeg fulgte; hvor langt det var borte, kunde jeg ikke skjønne, da der paa denne
       flade Hedestrækning ikke fandtes nogen * See rothvelsk Lexicon. ophøjet Gjenstand til Mærke;
       og havde der end været en Saadan, den disige Lufts sittrende Bevægelse
       vilde dog have forvirret og gjort det ganske utydeligt. Endelig øjnede jeg Toppen
       af nogle Vidiebuske og en bleg grøn Stribe i Lyngen. Min Hund, endnu mere
       vansmægtet end jeg, vejrede højt og sprang foran mig derhen; jeg
       misundte ham hans Forspring. Desværre uden Aarsag. Jeg saae ham snart skrabe i
       Jorden, og vidste nu, at Kjæret var udtørret. Alligevel gik jeg did, for
       med egne Øjne at indhente den sørgelig Erfaring. Her stode vi begge
       skuffede i vor brændende Forventning. Jeg kastede mig mismodig ned; men min
       stakkels Ledsager peeb og fantede og skrabte ivrig det visne Græs tilside, for at
       køle det gispende Bryst i den endnu lidt fugtige Engbund. Beklag os ikke,
       medlidende Læser! Jeg har kjendt en Mand - et Lykkens
       Skjødebarn, en Skjæbnens og Menneskenes Kjæledægge,
       som roste sig af, "at han aldrig i sit Liv havde været rigtig sulten
       eller tørstig" - beklager ham! den
       Ulykkelige vidste ikke, hvorledes Vand smager; vel endnu meget mindre hvad det er, udmattet
       af Gang, svinglende af Hede, og brændende Tørst at kaste sig i
       Bølgens kølige styrkende Favn. Denne Lyst ventede mig kun en lille
       Fjerdingmiil fra det vandløse Kjær, hvor jeg kjendte en med Lyng og Pors
       indfattet Hedesøe.Gjenfødt til nye Anstrængelser, med hiin ubeskrivelig søde
       Dirren i alle Nerver, sad jeg lidt ophøjet over Søen i Vindsiden paa en
       Gravhøj - den eneste i Omkredsen saavidt Øjet naaede. Hunden
       laae ved mine Fødder, og deelte de ambrosiske Lækkerbidskener, Ost og
       Brød, da en levende Gjenstand tildrog sig hans Opmærksomhed; thi han
       rejste Hovedet lidt i Vejret, skød Ørerne op, trak
       Øjenbrynene sammen, knurrede og udstødte et Par Smaabjæf. Jeg
       drejede mig om, og saae et Væsen nærme sig, som vel kunde forbause baade
       Mennesker og Hunde. Det var nemlig intet mindre, end en Slags Amphibie eller Hermaphrodit, en
       uhyre lang Holophernes med Skjørter paa, et Væsen altsaa -
       foroven Mand, forneden Kvinde. Skikkelsen skred, med en Landse i hver Haand, hen imod mig
       - min Tommelfinger holdt af sig selv om Hanen paa Geværet. Men snart
       opdagede jeg, at Landserne ikke vare Andet end Kjeppe, og endvidere at Væsenet var
       en Dobbeltfigur med to Hoveder, fire Arme, fire Stokke og fire Been - med korte og
       klare Ord: det var en Mand baaren af en Kvinde; een, noget mindre end halvvoxen, Dreng fulgte
       tæt bag efter. Vejen løb nedenom Højen paa den modsatte Side;
       men da de kommende havde  Solen lige i
       Øjnene, kunde de ikke see mig - Hunden taug, enten af Skræk
       eller af Forundring.En Mand, som - figurlig talt - med Taalmodighed bærer sit
       Huuskors gjennem Livet, eller af Kjerlighed sin Kone paa Hænderne, er ingen stor
       Sjældenhed; men en kvindelig Korsdragerinde i bogstavelig Mening - nemlig
       med sin Mand paa Ryggen, var endnu aldrig forekommet mig. Historien om "die Weiber
       von Weinsberg" har stedse syntes mig lidt fordægtig: "det er
       langt borte og længe siden" Sligt tildrog sig. I al Fald var det kun en
       kort Spadseretuur og dermed forbi: "einmahl ist keinmahl." Og disse
       "verrufene Weiber" ansporedes jo mægtigen, deels af Frygt for
       Enkestanden, og deels maaskee af Lyst til at gjøre Opsigt blandt de fjendtlige
       Herrer Officierer. Her, paa den store øde Alhede, maatte findes andre Aarsager;
       den første, jeg opdagede, var denne: at Manden manglede begge sine
       Fødder.Da det lille Selskab var kommen midt for Højen, gjordes Holdt: Kvinden drejede
       Ryggen til Skraaningen, bøjede sig tilbage, og aflæssede sin Byrde;
       derpaa rettede og rattede hun sig nogle Gange, pustede ud, og nedlod sig imellem Manden og
       Pogen. Den Sidste lagde en lille Pose i hendes Skjød. Der blev fremtaget nogle
       Fødevare og spiist i al Stilhed. Saasnart det tarvelige Maaltid var endt,
       begyndtes en kort Samtale, af hvilken jeg kun namsede enkelte Ord; thi den førtes
       i et Sprog, hvilket jeg af adskillige Udtryk - saasom "Jup"
       "Brall" "Pukkasch" - snart erkjendte
       for det saakaldte "romaniske." Efter nogle Minutters Forløb
       var Materien udtømt, og alle Tre lagde sig til at sove.Jeg rejste mig nu, og gik om paa den anden Side af Højen, for at tage den
       slumrende Gruppe i Øjesyn. Manden var en lille, men - paa det
       nær, at han manglede Fødder - ret velskabt Figur, med et
       frisk, brunladent Ansigt; han lod til at være i sin kraftigste Alder. -
       Kvinden var endnu langt mørkere af Farve; havde store, sorte,
       sammenløbende Øjenbryn, en afstumpet Næse, fyldige Kinder, en
       temmelig bred Mund med tykke Læber, mellem hvilke fremskinnede de
       misundelsesværdigste snehvide Tænder. Hun var meget føer af
       Bryst og Lemmer, og saae vel ud til at kunne tage sin Mand.
       - Saavidt havde jeg taget Skue af det synderlige Par; men hvad har Man seet af
       et Menneske, naar Sjælens Vinduesskodder ere tillukkede? saameget omtrent som
       Bindet om en Bog.Jeg havde allerede vendt mig bort, for at gaae videre, da Purken gav sig til at raabe: "Madrum! Padrum! en Høvl! en
        Grønspæt!"* Kvinden slog et Par sorte, dybtliggende og alvorlige Øjne op,
       satte sig langsomt overende, og nikkede ad mig paa en Maade, som er disse Mennesker egen,
       naar de hilse Nogen. I det samme aabnede Manden for tvende store, lyseblaae, muntre og
       livlige "Oklinger;" han tog Hatten af, men blev liggende i sin magelige
       Stilling. - Jeg taler gjerne fremmede Sprog; ikke for at glimre med mine
       lingvistiske Kundskaber; men det medfører en særegen Behagelighed,
       saaledes at familiarisere sig med Udlændige, da Man ellers
       uden dette Meddelelsesmiddel maatte betragte hverandre som Døvstumme. De magiske
       Ord løse Tungen, aabne for Sjælens Tankegjemme, og bringe Liv i hiin
       sprirituelle Tuskhandel, ved hvilken begge Parter vinde. Tilmed den sødtpirrende
       Overraskelse: naar en Rejsende, der møjsommeligen slæber sig frem i det
       uvante Sprog, nu med eet tiltales i sit liflige Modersmaal; da faae Tanker og Tunge Liv og
       Vinger; Talen strømmer i flydende ustandset Løb - den
       Fremmede er paa eengang hjemme, han er atter iblandt Slægt og Venner."
       -Ikke af nogen her anført Grund - snarere uden
       Grund, som vi saa ofte tale og handle - fik jeg det Indfald, ikke at ville
       sætte min rothwelske Praas under en Skjeppe. Jeg nikkede igjen til mine Arabere med
       et: "Goddeis Genter!" Et let Smiil foer over
       Kvindens asiatiske Ansigt; men Manden hævede Overkroppen, støttede sig
       paa begge Haandflader, og saae med urolige Blik snart paa mig og snart paa Damen.
       "Er det dinnoses Maie?" vedblev jeg. "Sibe, sibe"
       svarede han hurtigt, og gav hende tillige et ret venligt Øjekast. "Det
       er Mængerie for Dinnoses at bære din Knasper," sagde jeg til
       hende. "Nobes" svarede hun kort, og kastede med sin Kjep i Lyngen. Jeg
       greb nu i Lommen, gav Drengen et Par Skilling - hvorfor Manden meget
       høfligt takkede - sagde Farvel, og gik.Først da jeg var kommen et langt Stykke bort, fortrød jeg, at jeg
       ikke havde spurgt disse Mennesker lidt nøjere ud. Men saaledes gaaer det: jo
       nærmere vi ere det Ualmindelige, det Mærkelige, jo mindre
       vækker det Interessen: En Mand kan boe ti Aar paa Møen, uden at see
       Klinten; men rejser maaskee til Schwejtz, for at see Schreckhorn og Staubbach; en Anden har
       to Gange været ude at see Rhinfaldet; * "Moder! Fader!
        en Hund! en Jæger!" men endnu ikke een Gang ved Vesterhavet,
       skjøndt han hver Dag kan høre dets vældige Torden. Da jeg
       besaae Rosenborg, skedte det i Selskab med fire Kjøbenhavnere - vi vare
       der alle Fem for første Gang. Den, der havde Penge og Tid, kunde gjerne faae
       isinde at svippe til Norwood eller Siebenbürgen, for at tage en Zigeunerlejr i
       Betragtning; men vore danske Pariaer kunne gaae ham dagligen forbi, uden at
       værdiges et Øjekast. - Hvor synderlig -
       tænkte jeg siden - er dog ikke denne lille Caravane! Hvor uegennyttig,
       hvor stærk, trofast, ja heroisk er ikke denne Kvindes Kjerlighed til en
       hjælpeløs Krøbling, hvem hun paa sine Skuldre bærer
       - Gud veed hvor langt og hvor længe! Hvor vældig er dog den
       usynlige Magt, som har forenet disse tvende Væsner - Ørkens,
       den vilde Naturs vilde Børn! Og dog imod Naturens Generalregler; thi ellers er det
       Ranken, der snoer sig om Elmen; den svage Kvinde der søger Beskyttelse hos Manden
       - her er det omvendt. - Under saadanne Tanker vendte jeg om igjen, for at
       oprette min Forsømmelse, og nærmere at kjende det underlige Par, og dets
       vist nok besynderlige Skjæbne.Jeg gik over en Fjerdingvej tilbage til Højen; men Caravanen var allerede borte;
       saalangt som jeg kunde øjne, var intet levende Væsen at see.Det var henimod Aften - jeg maatte tænke paa Natten. Den Bye, hvor jeg
       havde besluttet at tilbringe Samme, var over halvanden Miil borte; og i Mellemrummet fandtes
       - saavidt jeg vidste - ingen menneskelig Vaaning."Sydostblammer og Kvindeklammer vil gjerne endes med Vand," siger
       Jyden. Dette kan slaae fejl, især om Vedkommende beholde
       Marken og det sidste Ord; men Rigtigheden af hiint stadfæstede sig paa een for mig
       saare følelig Maade.Blæsten havde lagt sig; men Himlen var overtrukket med mørke,
       lavtdrivende Skyer. Tordendrønet hørtes lydeligere og lydeligere, og
       enkelte Lyn glimtede trindt omkring mig i det Fjerne. Jeg mærkede vel, at jeg ikke
       kunde undgaae Vejret; belavede mig derfor paa en vaad Trøje, men tillige paa
       Nydelsen af det stolteste Naturoptrin, vi hertillands kjende. "Hede -
       Nat - Torden og Lynild" saaledes beskrives hiin Skueplads, hvorpaa Lears
       Vanvid raser, frygteligere end selve Elementerne. Her havde jeg jo samme Skueplads, samme
       Decorationer, samme fortrinlige Maskinerie, og - jeg var ene: ustandset, uforstyrret kunde min Phantasie nu flyve paa Stormens Vinge og  ride paa Tordenens Pile. - Frygt ikke,
       adstadige Læser! at jeg her skal rive Dig ud af din fornuftige Sjæls
       afmaalte, ordentlige Pasgang. Dennesinde skal jeg ikke pine Dig med hvad jeg har tænkt og  følt; thi Noget er
       af den Beskaffenhed, at jeg vil beholde det for mig selv alene. Og Noget er af en Genre, at
       jeg ikke kunde meddele Dig det, om jeg ogsaa vilde. Dersom denne
       Fortælling skulde falde i Hænderne paa Een, som har ladt sig
       gjennembløde, for at betragte et natligt Tordenvejr - en Saadan veed
       omtrent hvad jeg mener. Andre maae nøjes med hvad jeg saae
       og hørte.Det blev Aften - det blev Nat. Uvejret var om mig, var over mig. Thors Vogn
       buldrede; Axlene gnistrede; Bukkefødderne klapprede op og ned ad Skyernes Bjerge
       og Dale; Regn og Hagel styrtede drasende ned. Belmørke og blændende
       Lysglimt vexlede med hinanden; snart vandrede jeg i synligt, føleligt Mulm; snart
       laae Heden foran mig i tvivlsomt Lys, og Himmelen viste mig i hurtige Øjeblink sit
       sønderrevne Forhæng. I saadanne Momenter savnede jeg Intet uden Macbeths
       Hexer. Pennekas - Drallers - Kjeltringbal.Foran mig viste sig et stillestaaende Lys, som forsvandt hvergang et Lyn udbredte sit
       stærke Skjær; men kom igjen, naar det atter blev mørkt. Jeg
       vidste, paa hvad Lag i Heden jeg omtrent maatte befinde mig; jeg vidste tillige, at her ikke
       kunde være - i det mindste for et Par Uger siden ikke havde
       været - nogen menneskelig Vaaning. Jeg standsede af og til, for at
       iagttage, om Lyset bevægede sig - Nej! det kunde følgelig
       hverken være Lygte eller Lygtemand; men vel et af hine hemmelighedsfulde Meteorer,
       der menes at betegne nedgravede Skatte, eller nedgravede Liig. For disse frygtede jeg ikke,
       for hine langt mindre: jeg blev da ved at gaae fremad. Skinnet blev stedse større
       og klarere.Jeg havde atter gjort Holdt, da et vældigt Lynglimt oplyste foran mig en
       Gjenstand, der saae ud som et Huus uden Tag. Jeg studsede, og tænkte uvilkaarlig
       paa hine interimistiske Balsale, som Underjordiske siges at oprejse til natlige Orgier. Dog
       - hvilken fornuftig Bjergmand eller Bjergmandskone vilde vel i saadant et Vejr
       bestemme sig til at danse oven paa Jorden? - Himmelens Lys
       udsluktes; men dette jordiske tændtes paanye: jeg stirrede, jeg lyttede -
       svage Toner,  som af et Strengeinstrument, stundom
       tabende sig i Tordenlarmen og Blæstens Susen, kom til mit Øre! Altsaa
       alligevel en natlig Dans! og det her paa den vildene Hede, i den vildene Storm! Skulde jeg
       blive? gaae tilbage eller frem? Nysgjerrigheden raadte til det Sidste; jeg havde jo aldrig
       tilforn været i Hexeselskab eller Bjergmandscommerce - (thi hiint mit
       Eventyr paa Dagbjerg Dos var, ærlig talt, hverken meer eller mindre, end en Drøm).Atter gik jeg et Stykke fremad, fast besluttet at indtrænge saa langt mueligt i
       denne rædselfulde Løndom; men, hvis jeg her skulde træffe for
       eet af den forføriske Morganas Slotte, da at blive smukt udenfor, og flye.
       - Jeg kom nu saa nær, at Lyset antog en firkantet Figur - det
       skinnede fra et Vindue i det forhexede Castel. Jeg holdt atter stille. Strengelegen
       hørtes heel grant: det var en Violin og ingen Harpe. Denne Omstændighed
       beroligede mig i Henseende til morganiske Fristelser; men satte mig derimod i Tanken hen til
       hine Pikkeniker, hvor Spillemændene ere Gedebukke. Jeg lyttede: Musikken blandedes
       med Raaben og Latter. Jeg stirrede: dunkle Skikkelser svævede frem og tilbage
       derindenfor Vinduet - jeg var sælsom tilmode.Imidlertid havde Uvejret fjernet sig; det holdt op at regne, og en enkelt Stjerne blinkede
       hist og her med "grædende" Øje gjennem hurtigt
       drivende Taageskyer. Det østerlandske Huus stod nu i kjendeligt Omrids: jeg vovede
       at træde det ganske nær; jeg vovede at udstrække min Haand, for
       at erfare, om det var af jordisk Stof, eller bygget af saadanne Materialier, som Feer og Hexe
       bruge. Jeg følte, jeg saae: Hytten var opmuret af - Hedetørv,
       saa sandselige, saa ægte som nogen findes. Her var altsaa en
       menneskelig Vaaning; ergo kunde her være een, og jeg havde
       før sluttet falsk, som Man saa tit gjør, naar Man slutter fra posse til
       esse. En Anden, mere fast i sine Principer, end jeg, vilde have sagt: "her er intet Huus, for her kan intet
       være." Jeg derimod, som ikke er stærk i Logica, antog bona
       fide Huset for et Huus, og undrede mig aleneste over, hvorlunde det var kommen her, og til
       hvad Ende? -Jeg maae gjøre en Digression, der hverken er lang eller uforanlediget. Den, der
       har rigtig Lyst til Dans, er aldrig forlegen for et Locale: da Franskmændene (som
       ogsaa ere en ret egentlig dansende Nation) med Storm havde indtaget
       Constantinopel, dansede de i Sophiekirken, ligesaa svedige og blodige
       som de kom fra Murene. Da de med Storm havde indtaget Thuillerierne, dansede de i de kongelige Sale, hvis Illustrationerne vises ikke af hensyn til rettighederne. Gulve vare malede med blodige Roser: da Bastillen var j
       evnet med Jorden, dansede de paa Tomten. Dette Sidste huer mig bedst;
       og sindriig, poetisk, indholdsriig var hiin korte Indskrivt paa den simple Støtte,
       der betegnede Fængselets Sted: "her danser
        Man" Her - nemlig - hvor Man før sukkede og
       hylede; her, hvor der var kun Graad og Tandgnidsel, hvor Despotismens Offere
       nedstødtes levende i Graven, her, hvor der borde staaet
       samme Devise over Porten, som ved Indgangen til Dantes Helvede: "lad Haabet blive udenfor!" - Naa da: ogsaa her, midt
       paa Alheden, en Miil fra nærmeste Huus; her, hvor tilforn kun hørtes
       Vindens Suk i Lyngen og Hjejlens Hylen,  hvor
       Vandreren fremstødtes i "natlig Mulm" uden Haab om Huuslye
       og Aftensmad, smægtende efter en varm Kakelovn og et Fad varm Grød
       - ogsaa her danser Man - jeg blev veltilmode og traadte hen for Vinduet, for at tage Balsalen og de
       Dansende i Øjesyn.Hvor skal jeg faae en nederlandsk Pensel til at male denne nederlige Scene? Hvorledes skal jeg skildre den, for slige Decorationer
       ganske fremmede, Læser denne "hyggelige" Stue med Loft af
       Leer, Vægge af Leer, Gulv af Leer? hvorlunde skal jeg fremstille ham den
       ædle Simplicitet i Meublementet? uhøvlede Fyrrebænke, blakkede
       Egekister, besatte med sorte Leergryder og Fade, med grønne
       Brændeviinsflasker, og blanke Glas med drejede Træfødder?
       hvorledes skal jeg bibringe ham en klar Forestilling om Værelsets clairobscure, en
       Virkning af fire Tællepraaser, som vare klistrede paa Væggene? Og fremfor
       Alt de levende Figurer? Jeg vil holde mig til disse.Midt paa Gulvet drejede tvende Par sig i den velbekjendte "schwabischen
       Wirbeltantz;" men Rotationerne vare saa voldsomme, at det blev mig umueligt at
       fixere de Dansendes Ansigter. Paa en Bænk lige for Vinduet sade tvende andre Par,
       hvis blussende Kinder tilkjendegav, at de nylig havde forladt Gulvet. Ved den ene Side af dem
       paa Hjørnet af en flad Kiste sad Spillemanden, og slog Takt med sin
       Træskohæl, og ved den anden stode to pjaltede Børn skrabende
       Skoverne af en sort Grødgryde. - Nu var Valtsen ude; men i dette
       Øjeblik fremtraadte en Person, som hidtil havde staaet skjult for mig. Han gik
       tvert over Gulvet, og forsvandt paa den anden Side. Jeg saae altsaa kun hans Profil, men det
       var nok for mig til at gjenkjende Fyren. Naar jeg siger, at det var en undersætsig
       Krabat, med nedhængende Axler og et vældig stort Hoved oven paa dem: at
       han var meget ramskoppet, havde en bred Mund med tykke Læber, smaae
       Øjne, der, naar han talte, vare i uophørlig Bevægelse
       - omtrent som Man beskriver Buskmændenes - at dette store,
       koparrede Ansigt viste i den hurtige Afvexling but Alvorlighed og raae Lystighed: at hele
       Karlen havde en saa bestemt, fast og ilende Gang, at Man blot behøvede at see ham
       bag til, for at sige: "Den Knægt er vist Een af dem, der ikke
       betænke sig længe paa at putte Kniven i Livet paa hvem, der kommer ham
       for nær - naar jeg saaledes betegner ham: da ere der i det mindste tre
       Mennesker til, foruden mig, som ville mindes at have seet ham før; om saa kun Een
       af disse have profiteret af hans rothwelske Privatissima. Jeg
       behøver vel neppe at forøge Illustrationerne vises ikke af hensyn til rettighederne. Signalementet med den Bemærkning, at han havde den Korsfæstedes
       Billede intattoveret paa sin venstre Arm.Strax derpaa kom denne vor Professor i det rothwelske og romaniske Sprog trædende
       baglænds ud paa Gulvet, saae om til Spillemanden og nikkede, trampede nogle Gange
       haardt i Gulvet, og slyngede Armene sammen over Brystet. I saadan Stilling ventede han den
       Dame, han havde været henne at engagere, men hvem jeg fra mit
       nærværende Standpunct endnu ikke kunde see. Musiken begyndte: det var en
       Slags Reel i rask tofjerdedeel Takt.Som en - ja hvordan Een? som en Furie? nej dertil var hun alt for knøv
       - som en Penthesilea furens, qvæ mediis in millibus ardet? ikke heller;
       dertil var hun for stumpet, for buttet, for simpelt og fredelig costumeret - som
       Madame Schall i en Zigeunerdans? det var nærmere ved
       Meningen; men ellers, naar jeg maae bruge Lignelser af min egen Opfindelse og efter min egen
       Smag: som en Top, som en Sysselkone, som en Snurrekok foer ud paa Gulvet, foran og efter og
       rundenom den letspringende Professor - hvem? Ingen Anden end Korsdragerinden, hende
       med Manden paa Ryggen.Det var en virkelig Zigeunerdans, ved hvilken jeg hændelsesviis var bleven
       Tilskuer. Damens Fødder løb som Trommestikke og ramte Leergulvet med
       rappe Dask; Armene vare heller ikke ledige, ligesaalidt som Fingrene, der treffende
       efterlignede Castagnetternes  Klappren. Med alt
       dette var der i hendes Bevægelser og Miner slet Intet af en Bayadere eller
       Dewidaschi; tvertimod var hendes Ansigt saa koldt, mut, ja trodsigt, at det udgjorde den
       fuldkomneste Contrast med Professorens. Dennes hele store Fjæs var
       udspændt i et uforandret, stadigt, stillestaaende Griin: hans smaae Øjne
       stode heelt opspilede, Munden halvt; Overlæben var heelt oppe ved Næsen,
       Underlæben halvt nede paa Hagen; Man saae baade Tænder og Gummer
       - ustridigt besad han under denne Dans et meget aabent
       Ansigt.Jeg var ikke den Eneste, der morede mig over de Dansendes Kunstfærdighed: alle
       Tilskuerne, der stode i en Halvkreds om dem, gav deres Bifald baade lydeligt og synligt
       tilkjende ved Forundringsraab og Udbrud af Skoggerlatter, ved at skultre sig, gnie Armene, og
       klappe i Hænderne (med den højre Baghaand i den venstre hule Haand).
       Tillige drejede de, af Sveed og Glæde glindsende Ansigter sig hurtigen fra den ene
       Side til den anden - jeg tænkte uvilkaarligen paa Troldene ved Thors
       Maskerade: "i deres troskyldige Munterhed med Bukkehorn i Panden de gave
       Stød paa Stød." Her fattedes virkelig intet Andet, end denne
       jotumhejmske Hovedpynt, for at gjøre Illusionen fuldstændig;
       Zigeunerinden kunde i al Fald passere for en ret taalelig Gerda.Ogsaa denne Dans fik Ende; Gerda gik tilbage derhen, hvorfra hun var udfaret. Jeg flyttede
       mig hurtigen om til den anden Side af Vinduet, for at see hvor hun blev af. See! der stod en
       Kiste og oven paa den sad den fodløse Vandrer; hans raske Meddanserinde paa Livets
       Vej satte Ryggen til Kisten, Hænderne paa den, og voltigerede baglænds op
       til ham. - I dette Øjeblik hørte jeg en Dør gaae,
       og ude hos mig stod den lærde Rothwelsker. I Lysskjæret derinde fra Stuen
       af saaes vi snart Ansigt til Ansigt, og han - gjenkjendte mig ligesaa hastig, som
       jeg ham, skjøndt med en endnu større Forundring.Jeg fortalte ham, at jeg vilde til Ørre; men havde i det vildsomme Vejr taget
       fejl af Vejen, og derfor søgt efter Lyset i dette Huus. Han tilbød sig
       tjenstvilligen som Vejviser; hvilken Høflighedsbeviisning jeg ogsaa taknemmelig
       modtog, ikke saa meget for Vejviisningens Skyld, som for at erholde Forklaring over den
       Scene, jeg nu havde været Tilskuer ved, og fornemmelig Oplysning om det synderlige
       Ægtepar. Hvad jeg erfarede meddeles herefter, som følger. Peiter Beenløs og Linka Smælem.Det forunderlige Huus - fortalte mig min Ledsager - var ikke opbygget
       ved Hjelp af Aladdins Lampe, ej heller efter nogen anden Aandebesværgers Ordre; men
       af Ørre Sogns Fattigvæsen og paa Amtets Befaling til den vidtberejste og vidtbekjendte Johannes Axelsen, som
       Prævliqvanten beskrev mig: 1) som en lærd Mand, da han baade kunde
       læse og "skribente," 2) som en klog Mand, da han hidindtil
       lykkelig havde undgaaet og trodset alle Overstickeres
       Efterstræbelser, 3) som en kæmpestærk Slagsbroder, da han i
       Legemskræfter alene veeg for "Jens Munkedal, Chresten Stærk i
       Hveisel og Chresten Jensen i Ørre" (hvilke trende Athleter -
       efter Beskrivelsen og højtideligt besvorne Kjendsgjerninger, sikkert kunde
       sammenlignes med Milo, Polydamas og Entellus - med Stærkodder, Bue Digre
       og Orm Storolfsen - med August den Anden, Marschallen af Saxen og Frank).Denne Materie frembød en meget naturlig Overgang til Zigeunerinden, der ogsaa
       maatte besidde en meer end almindelig Styrke, eftersom hun formaaede at bære sin
       Mand fra Bye til Bye."Linka Smælem" sagde han,
       "er stærk som en Ulykke; det kan jeg bevidne; for da jeg engang fik Lyst
       til at lege en Smule med hende, gav hun mig saa god en Munddask, at jeg aldrig skal forlange
       den bedre - men derfor ere vi lige gode Venner.""Saa er hun dog sin Krøbling troe?" spurgte jeg."Som Guld" svarte han; "vil Nogen komme hende
       fornær paa den Maade, er hun værre end en Bindehund.""Hvorledes er det gaaet til" vedblev jeg, "at disse to
       Mennesker ere saaledes parrede sammen?""Det skal jeg fortælle Dem" sagde han: "Peiter Beenløs - som vi kalde ham - og jeg
       ere fødte paa eet Sted -""Hvor?" afbrød jeg."Det veed jeg ikke!" svarte han leende. "Min Moder har
       sagt, at det var her omkring paa Heden - ""Det var i et stort Huus" bemærkede jeg."Ja vel, ja vel!" raabte han nikkende, "der var
       højt til Loftet og vidt til Væggene. - Jeg og Peiter rejste sammen til vi blev store; saa fik vi Lyst til at see os
       længere om i Verden. I Hvidmatini - "** De østerrigske Stater."Det var et langt Spring" faldt jeg ind."Det er mange tusind Mile" sagde han med en berejst Mands glade
       Selvfølelse - "Fra Blaamatini* af havde vi været i
       Selskab med Smælemer.** Saa traf det sig engang hverken værre eller bedre
       end at vi havde taget Natteleje i en grusselig stor Skov; og om Morgenen, da vi vaagnede, var
       der Krig runden om os; det rabaldrede paa alle Kanter. Et godt Stykke borte var en. Hule i et
       Bjerg; det vidste Smælemerne, og der vilde vi hen at krybe i Lye. Men Krigen kom
       nærmer og nærmer, og Kuglerne hvæsede over os, og hug Grene af
       Træerne; een faldt ned paa Hovedet af en halvvoxen Tøs - det
       var justement Linka, Linka Smælem, vi kalde hende, Peiters Maie - og hun
       drattede til Jorden. Alle Smælemer bleve ved at rende, og Ingen vilde bie efter
       Linka; for hun hørte Ingen til af dem, men var stjaalen etsteds langt ude i
       Sønden. Lad os see, om hun ogsaa er død! siger Peiter til mig. Lad
       hende ligge! siger jeg. Men hun var ikke død; kun slemt forslaaet var hun, og den
       ene Arm knækket, og hun bad saa ynkelig, at vi vilde tage hende med. Saa tog Peiter
       hende op, og vi afsted efter de Andre. Da vi kom i Hulen var vi sikkre nok, og der blev Linka
       efterseet og forbunden; men da Krigen var draget forbi, og vi igjen begave os paa Rejsen, var
       der ingen Anden, som vilde bære Linka, end Peiter; gaae kunde hun ikke, og
       Smælemerne vilde givet hende Lidt at leve af, og saa ladet hende blive tilbage i
       Hulen, Saaledes blev han da ved at slæbe paa Tøsen i mange Dage og
       langvejs omkring, til hun selv kunde begynde at sætte Fod til Jorden. -
       Det er ikke for Intet, at hun nu bærer ham igjen; Qvit er god Betaling.""Naa," faldt jeg atter ind, "og den første Deel
       af Betalingen var da den, at hun giftede sig med ham?""Ja, aaja!" smidskede han, "vist bleve de gifte et Par Aar
       derefter - paa en Maade - De veed nok, hvorledes vi bruge; det er ellers
       lige saa kraftigt, som Primer og Skraaler*** kan gjøre det. Hvem der vil ta'e
       fremmede Guder, eller løbe fra hinanden, for dem kan det være Eet og
       Eet, enten de ere givne sammen paa en Landevej eller i en Siongert.***** De preusiske.** Zigeunere.*** Præst og Degn.**** En Kirke.Jeg fandt mig ikke beføjet til at svare Noget paa saa uforskammet en Skose, jeg
       fandt det under min Værdighed, at tage honnette Folk i Forsvar mod saadan en
       Kjeltring. Han vedblev."Men Peiter og Linka holdt trolig
       ud sammen. Saa traf det sig engang hverken værre eller bedre, end at vi bleve tagne
       tilfange af en Flok Soldater. Hvad der blev af Smælemerne veed jeg ikke; men det
       veed jeg, at Peiter og jeg fik hver en hvid Rokkelpoj og en Sneller
       paa Nakken, og flere Prygl end Penge, inden vi lærte at kriges, Saa kom vi da ogsaa
       med imod Franskmændene, og Linka fulgte efter vort Regiment
       med de andre Kvinder og Pakagje. Naar vi ikke vare i Tjenesten, var hun altid hos Peiter, og gjorde ham tilgode det bedste hun kunde. Og det var endda
       strængt nok; for først var hun grumslinglak, og siden fik hun
       Grumslingen at slæbe paa - den samme lille Klør, de endnu har
       med dem; men hun gav aldrig et Muk. - Et Aarstid eller tre gik det os godt nok
       endda; men saa kom vi en Dag i et stort Slag, og der fik den sølle Peiter begge Fødderne spolerede af en Kanonkugle. Jeg vidste
       ikke Noget af ham at sige, før om Aftenen, da vi vare komne i Qvarteer; der kom
        Linka med ham paa Nakken, og ind i Sygstuen til
       Feldtskæreren. Han skar begge Fødderne af ham, og da han saa var
       cureret, kunde han gaae hvort han vilde. Sin Afskeed havde han - der var intet i
       Vejen - men Pensionen glemte de. Saa tog Linka ham igjen paa
       Nakken og Grumslingen ved Haanden, og vandrede videre om i Verden. Hun havde det surt nok,
       kan jeg troe; for hun maatte alene bjerge Føden til dem alle Tre. Men hun er
       aldrig raadvild - den Karl! hun tiggede, og hun dansede, og hun spaaede -
       for hun kan ogsaa spaae" - lagde han til med megen Alvorlighed
       - "baade i Kaffe og i Kort, og af Folks Hænder; og hvad hun
       siger - det er vist.""Saaledes havde hun fægtet sig igjennem lige fra en Strøm
       der langt ude, de kalde die Donau og ind til Bøffelsmatini.* Der slumpede jeg til
       at finde dem igjen, og siden fulgtes vi ad her hjem - ""- Men" afbrød jeg ham, "Du har jo
       begge dine Fødder, hvorledes fik da Du din Afsked?""Den tog jeg selv," svarede han grinende; "jeg tyktes den
       Krig varte mig forlænge, og da jeg saa en Dag stod Skildvagt i en stor Skov
       - den selvsamme hvor Linka havde faaet Armen slaaet over
       - fik jeg * Meklenborg. Lyst til at komme til Danmark igjen. Jeg smed
       derfor Rokkelpoj og Snelier og Patrontaske og hele det Ragerie, og løb min Vej, og
       det gik prægtigt."Under denne Fortælling, som ellers var langt vidtløftigere, mere episk
       og episodisk, end jeg her finder fornødent at anføre den, havde vi
       naaet en bedre banet Vej til Ørre, Min berejste Ledsager gik tilbage, og jeg frem;
       skjøndt jeg gjerne endnu engang gad seet og talt med dette trofaste Kjeltringpar.
       - Jeg har aldrig seet dem enten før eller siden.Jeg vil ikke fordølge, at jo denne Historie besvangrede mig med mangehaande
       Tanker, Følelser, Gisninger; men de fleste af dem kom ikke til Verden -
       kommer der heller ikke. Een mindes jeg endnu - en Gisning - om romanesk eller romanisk, det veed jeg ikke: Hvad
       om denne Natmandsmadame, der nu danser i et Tørvehuus paa Ørre Hede, er
       en ungarsk Grevinde eller Baronesse? Hvad om Fødselen havde bestemt hende til at
       danse ved wienske Hofballer? at see Baroner, Grever og Fyrster for sine Fødder?
       istedet for at hun nu maae bære en Kjeltring uden
        Fødder gjennem Livet! Hendes Vugge stod maaskee i "gyldne
       Sale" - hendes Grav i Hjørnet af en Jydsk Landsbyekirkegaard
       - men hendes trofaste Kjerlighed kan maaskee staae anskrevet der, hvor Kejserslotte
       og Tørvehuse staae Side om Side.P. Sp.