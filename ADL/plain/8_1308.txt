Hymne



De store Lysets Aander gaa

med Dæmring over Lande,

med Blæst fra friske Tankers Blaa

mod Dogmers døde Vande.

Det straaler højt af Haab og Harm

i Aandens Østerlide -

og Gryet spreder dejligt Skær

om hver, der faldt i Lysets Hær

med blodigt Saar i Side.



Der fo'r saa mangen ensom Mand

sin egen sære Færden -

med Sjæl, der slog som Baal og Brand






omkring den vide Verden,

saa Dagning randt for skjulte Dyb,

trods tusindaarigt Mørke.

Man mødte frem med Hadets Slud

at slukke slige Aander ud,

men gav kun Flammen Styrke.



Mens deres Liv i sluttet Sum

sig ud i Fortid fjerner,

de ses i Sagnets Himmelrum

som store Morgenstjerner;

mens deres Fjender inderst ind

i evig Glemsel glide,

de selv i Himlens Stilhed staar

og skinner gennem tusind Aar

i Aandens Østerlide.



Pris være Styrken,dehar spændt

mod Livets Løgn og Jammer!

De Sandheds Helligaand har tændt

som skære Pinseflammer;

den skinner foran Vej og Værk

i ædel Strid og Stræben

og døber Tanken i sit Baal,

saa større Tiders Tungemaal

kan dæmre os paa Læben.



Vor Gud skal være rank og stor -

han sidder bøjet, bundet,

med døde Slægters blinde Ord

om alt sit Væsen spundet.

Vi trænger til en Sommersang,

hvor Tonen glitrer gylden.

Vi folde vil vort Væsen ud

mod Livets frie, friske Gud,

saa Skønhed soner Skylden.