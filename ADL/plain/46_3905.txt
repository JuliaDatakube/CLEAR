Til Qvinden



Dig, Natur fuldendt neddukked'

Dybere i alt det Skiønnes Væld,

I hvis blide Ynde, fromme Hæld

Hendes Almagts store Kreds sig lukked!



Mythen lærer, det var dig, som plukked'

Først i farlig Frugt det store Skiel,

Sagnet, at med fremmest aabnet Siel

Først du styred', skiønt for Magen bukked'.



Siig, hvi følger, Hulde, du da ei,

Først foran i Løbebanens Skranker,

Magen siden paa hans Seiersvei?



Atalante liig, du barnlig sanker

Smiggerns gyldne Æbler, medens han

Seiervinget iler dig foran.