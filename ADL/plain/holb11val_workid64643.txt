EPISTOLA CCX.Til ** Jeg var forgangen Uge udi et Sælskab, hvor der hæftigen blev disputeret, om Mr.
                    Bayle eller hans Modstandere haver ret udi den Tvistighed angaaende Virkninger
                    af Vantroe og Overtroe, som endnu varer, og maaskee endnu længe vil holde ved,
                    saasom begge Partier have Forraad paa Argumenter og Exempler, som tages af
                    Historier og daglig Erfarenhed, for at bestyrke deres Meeninger. Man veed, at
                    Mr. Bayle vidtløftigen haver søgt at vise, at et Societet kand bedre bestaae af
                    Vantroende end af overtroeske Borgere, og at Superstition fører større Uheld med
                    sig, og giør et Menneske verre end ingen Troe. Efter at begge Partier udi
                    ovenmældte Sælskab længe havde bombarderet paa hinanden, og opkaaget alle de
                    Argumenter og Exempler, som anføres af Bayle og hans Modstandere, vendede de sig
                    til mig, spørgende hvad min Tanke var herom. Jeg undskyldede mig strax derfor,
                    saasom jeg ikke skiøttede om at være Commissarius udi en saa delicat Sag. Men jo
                    meere jeg vegrede mig derfor, jo stærkere blev jeg  solliciteret, og, saasom jeg mærkede, at jeg
                    ikke kunde befries for at udsige min Meening, maatte jeg endeligen spørge dem,
                    hvad de meenede ved vantroende Mennesker, om de derved forstode Naturalister,
                    som nægte alleene Revelation, men dog erkiende en GUd, som straffer og belønner
                    udi det andet Liv; eller om de derved forstoede Atheister, som nægte GUds
                    Existence og Opstandelsen. Derom sagde jeg, maatte jeg først tydeligen høre
                    deres Tanker, saasom der er stor Forskiel imellem de første og de sidste; og
                    hvis de ved Vantroende meenede Naturalister, tog jeg ikke i Betænkning at holde
                    dem mindre farlige udi et Societet, end overtroeske Mennesker: De sagde da
                    eenstæmmigen, at de meenede ved Vantroende saadanne Atheister, som nægte GUds
                    Existence, og at det var egentligen deres Sag, som Monsr. Bayle agerede. Jeg
                    svarede da, at man af Exempler aldeeles ikke kand dømme om, hvilke af disse
                    slags Folk ere skadeligst udi et Societet, og at jeg allermeest forundrer mig
                    derover, at Monsr. Bayle betienede sig af disse Argumenter, for at dømme udi
                    saadan Tvistighed; thi han strider derudi mod sin egen Lærdom, som er denne, at
                    Menneskene handle mod deres egne Principia, og drives ikke af de Concepter, som
                    de have giort sig om Religion, om Dyder og Lyder, men af Affecter og Passioner;
                    og, naar saa er, saa kunde for Exempel en overtroesk Marius have øvet en
                    vantroende Spinozæ Dyder, hvis han havde havt Spinozæ Naturel, og en vantroende
                    Spinoza kunde have været ligesaa skadelig Borger udi et Societet, som en
                    superstitieux Marius, som en Catilina, som en Caligula, hvis han havde havt
                    deres naturlige onde Qvaliteter. Da de dette hørte, syntes dem, at den heele
                    Disputatz havde været forgiæves, saa at Fred eller Stilstand derpaa blev
                    slutted, og enhver gik hiem til Sit, holdende for, at saasom et hvert Partie
                    havde grundet sin Meening paa Exempler af Historier, som ikke kunde holde Stik,
                    de da maatte bevæbne sig med andre Argumenter. Dette haver jeg ikke kunnet
                    efterlade at communicere min Herre. Forblivende etc.  12* 