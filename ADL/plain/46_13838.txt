VLængsel efter Roe



End ei Kraften af min Arm bortviger,

End ei falmer Vaaren paa min Kind,

Dog med høi Tilfredshed gik jeg ind

Under Skyggerne hvor Lethe sniger.



Kun bag Støvets Hvirvel, som opstiger

Stormende fra Tidens Kiæmpetrin,

Er der Roe for dette matte Sind,

Som omsonst til Fryd og Sandhed higer.



Hist er ingen Tvivl, som støder Gud

Ned fra Thronen, og i Dødens Hænder

Livets stiaalne Flamme blæser ud.



Intet Misbegiær, som haanligt vender,

Tiggende for Muelighedens Port,

Fra Naturens Moderbarm sig bort.