JEAN DE FRANCE Eller Hans FrandsenComoedie udi fem Acter
Hoved-Personerne i ComoedienJERONIMUSen BorgerFRANDS hans NaboeJEAN Frandses SønELSEBET Jeronimi DatterANTONIUS hendes ElskerESPEN en TienerMARTHE en PigeARV en Gaards-KarlMAGDELONEFrandses HustruePIERRE Jeans TienerJean de France Indledning For Holberg stod dette Stykke klart som en satirisk Komedie; i 1723 og
							1728 siger han, at den er lige saa munter som skarp og derfor vakte
							alles Bifald. Vi kan belyse denne Opfattelse ved at betragte Komedien i
							Lyset af en Verssatire, som han utvivlsomt har lært af. Holbergs lærde
							Samtidige, Christian Falster (1690-1752), som hellere vilde sidde i et
							stille Rektorat i Ribe end være Professor i København, skrev hvasse og
							fornøjelige Satirer; 1721 udkom saaledes Den daarlige
								Udenlandske Rejse og modige [dvs. sørgmodige, bedrøvelige] Hjemkomst. Hovedpersonen er ikke som hos Holberg
							en københavnsk Borgersøn, der tager til Paris blot for at lære Sprog og
							nymodens Sæder; det er en Studerende, der har faaet Rejselegater, og for
							disse tager han den traditionelle Tur til Universitetsbyerne, men
							rigtignok i Skræk for Bøger og Glæde over løse Piger. Han er ikke
							tilfreds med Stipendiernes Størrelse: Han klager paa dem,Som have givet PengeTil unge Folk at holde frem,At de er altfor strænge,I det de ej har givet fleerTil Rejse-Underholdning,Og at man nyder ikke meerEnd trende Aars Besoldning [dvs. Understøttelse]. Hjemkommen kalder han sig gentilhomme og vil
							modtages som en ambassadeur:Han tager mod Opvartning, menHan lader, som han kjenderSin Kammerat ej mer igjen,For hvilken han forvenderSit Sprog med idel Tydsk og Fransk,Som ligger ham paa Tungen;Ja haanes [dvs. skammer sig] ved at tale Dansk,Som falder ham saa tvungen. Hans naragtige Opførsel er til Latter for Folk i Byen: Folie d'Espagne med sin FodHan spiller, naar han trinerPaa Gaden, udaf lutter ModMed gravitetske Miner,Saa Folk i hvert et Vindue,Ja Børn i alle Gader,Forfølger hannem, for at seeHans udenlandske Lader. I Jean de France føler man, paa Lystspilgenrens
							og Humanitetens Vegne, at Slutningen ikke tilfredsstiller. Hvilken
							ynkelig Skæbne gaar den forstyrrede Galfrans ikke imøde. Denne
							ubarmhjertige Afslutning stemmer ganske med Satirens Holdning. Falster
							stiller den hjemvendte Akademiker Spørgsmaalet: Hvorfor kom du her,
							hvorfor blev du ikke derude: See! jeg dig kan forsikre, atIhvor du havde havnet,Ihvor du Bopæl havde sat,Vi havde dig ej savnet.Ak, om vort Land dig havde kystTil Moskov eller Polen,Der aldrig havde blevet lystOm dig paa Prækestolen.Litteratur. Christian Falsters Satirer udgivne
							af Christen Thaarup. 1840. F. J. Billeskov Jansen: Danmarks Digtekunst,
							II, 1969, S. 61-64 (Falsters Satirer). ACTUS ISCEN. 1.Jeronimus. Frands.JERONIMUS God Morgen, Naboe! hvor kommer I fra saa tiilig? FRANDS Jeg var udi et Ærende paa Gammel Torv. JERONIMUS Hvad got Nyt der? FRANDS Intet, uden man førte en til Slutteriet. JERONIMUS Det kand ikke regnes for Nyt. Men hvorfor blev han bragt did
									hen? FRANDS Man sagde mig, at det var for Gield. JERONIMUS Det er heller intet Nyt. FRANDS Samme Person har længe reist Udenlands, og har sat en stor Hob
									Midler til. JERONIMUS Det er heller ikke Nyt. Hør kun, kiære Naboe, speiler eder udi
									deslige Exempler. I har en Søn --- jeg vil ikke sige meer; gid
									det ikke maa gaae efter min Spaadom. Det rører mig saa vel som
									eder, thi jeg har lovet min Datter Elsebet bort til ham; men I
									vilde ikke lyde mit Raad, han skulde have sin Villie, han vilde
									reise, han skulde reise, skiønt han er et Barn paa 19 Aar. FRANDS Forlad mig, Naboe, han blev 20 Aar forleden Januari. JERONIMUS Jeg kand nok erindre, da han blev fød; det var den samme Tid,
									som salig Birthe døde. Men det vil intet sige; lad være, at han
									er 20 Aar gammel, mon det ikke er Hazard alligevel, at lade ham
									saaledes reise Udenlands? FRANDS Jeg vil ikke disputere om det er farligt eller  ey, men det veed jeg, at de
									fleeste her i Landet reise ud i den Alder. JERONIMUS Det gaaer og de fleeste, som den Karl I mødte paa Gammel Torv. I
									har saa vit ret, kiære Naboe: de fleeste ere siden hengefærdige
									af Armod; hvorfor maa eders Søn ikke hænge sig, saa vel som en
									anden? FRANDS Ach! det har ingen Fare; han forsikkrede mig, førend han tog
									Afskeed, om sin Skikkelighed. JERONIMUS Det giøre alle. Jeg veed ikke, hvordan hans Levnet har været udi
									Paris, men det kand jeg sige, at hans Breve staaer mig aldeeles
									ikke an. Min Datter Elsebet kalder han Isabelle, sig selv
									skriver han Jean, og jeg heeder Jerome. Han maa kalde sig selv,
									hvad han lyster, han maa skrive sig Fairfax og Soldan, om han
									vil, naar han ikkun lader mig og min Datter beholde vore
									Christne-Navne. FRANDS Ach kiære Naboe! det er jo Moden; unge Mennesker giør saadant
									for at lade see, de have lært fremmede Sprog. JERONIMUS Jeg disputerer ikke, om det er Moden eller ey; men er det en
									fornuftig Mode? Om en Fransk Mand her udi Landet forvendte sit
									Navn Jean og lod sig kalde Hans, naar han kom hiem igien, mon
									hans Landsmænd ikke tænkte, at han var bleven forrykt? Det er
									smukt nok at lære fremmede Sprog, men, naar vi har lært vort
									eget først; det er smukt nok at reise Udenlands, naar man har
									samlet Aar og Forstand først, naar man har den Capital, at man
									kand leve af Renterne, naar man reiser paa en vis Profession,
									som man ikke kand lære hiemme. Men her er det bleven som en sat
									Ret for fattige Borger-Børn, at de i Fleng ved slige Udenlands
									Reiser skal ødelegge deres Familier, for at lære et Sprog, som
									de for en Snees Rigsdaler eller meere kand lære af en
									Sprog-Mester her hiemme. De fleeste blive fordervede, og lære
									intet uden galne Moder og Vellyst, som de siden fylde Landet op
									med, og glemme det Gode, de ere blevne øvede udi i Skolerne. Jeg
									kand opregne over 
									Sneese smukke Karle, der have studeret deres Præke-Stoel paa
									Klosteret, og giort Prækener, som have været høyt agtede, end og
									udi vor Frue og Runde Kirke, hvor de lærde Meenigheder ere. De
									samme ere siden efter Moden reist Udenlands, og der efter Moden
									have glemt
									
									bort deres Christendom indtil Catechismum, tilsat deres Midler,
									ført en Hob Politiske Griller med sig tilbage, og siden gaaet
									med deres Bonjour og 
										Comment vous portez-vous og creperet, saa de har faaet
									en Ulykke i Maven, indtil de ere faldne til Melancholie og
									Brændeviin; saa at Forældrene seer derved deres Børn fordervede,
									og sig selv ødelagde. Ja, I leer deraf, kiære Naboe! det er, min
									Troe, dog sandt; dersom I saae udi en  Sum paa eet Sted de mange
									Penge, som af unge Mennesker Aarligen blive u-nyttig tilsat
									Udenlands, skulde I ikke forundre eder over, at vi ere saa
									fattige og magtesløse. Eders Søn har allereede fortæret 1500
									Rdlr. i Frankrig. I siger, at han har lært Fransk derfor; men I
									taler ikke om, hvor meget Latin han har ogsaa glemt. Narrerie og
									Galskab merker jeg at han har lært for det første. Det kand jeg
									see af de Breve han skriver til mig. Hvad Fanden skal jeg med de
									Franske Breve, som jeg ikke forstaaer et Ord af? først koste de
									mig Post-Penge, siden en Bouteille Viin til Jan Baptist, som
									sætter dem over for mig paa Tydsk, og kand jeg endda neppe
									forstaae dem. FRANDS Nu giør det ingen gode, Naboe, at vi tale derom; hvad engang er
									giort kand ikke forandres. Skylden er ikke hos mig; Min Kone
									vilde saa have det. JERONIMUS Fy! fy! skyd aldrig Skylden paa eders Kone. Naar I beskylder
									eders Kone for saadant, beskylder I ogsaa eder selv. Det er
									haanligt for en Mand, at han siger: jeg er bleven ødelagt, men
									det er ikke min Skyld, thi min Kone vilde saa have det. FRANDS Min hierte Naboe! I er alt for knarvurren. Jeg er, Gud skee Lov,
									ikke endnu ruineret. Vil I ikkun tie still; nu kommer min Søn
									tilbage, thi han er reist fra Paris for 4 Uger siden, og saa er
									det Ende derpaa. JERONIMUS Ende derpaa? ha, ha! Ende derpaa? I skal faae det at vide,
									Naboe, I skal faae det at vide. Vor Danske Ungdom giør ikke som
									Ungdommen udi Holland: Myn Heer Kalfs Søn udi Serdam reiste
									Udenlands for nogle Aar siden, førte sig op som en Prinds,
									tracterede Ministerer ved alle Hoffe; men saa snart han kom
									tilbage igien, solte han Heste, Vogne, Kusk, Laqvaier og sin
									heele Statz, tog sin gamle Serdamske Bonde-Kiol paa igien. Mon
									vore Cavellerer, vore Dagdrivere vil giøre det samme? Jo, jo!
									Forsøg kun, at give eders Søn reven Øll og Brød til Frokost, som
									tilforn, see, om han ikke vil svare: Jeg er vant til Chocolade
									udi Holland;  forsøg
									at give en god Dansk Meel-Grød eller Byggryns-Grød, see, om han
									ikke vil grine deraf, og en anden Aften soupere hos en Fransk
									Kok. Vilde de endda ikkun føre een Nations Lyde hiem med sig,
									var det ikke saa meget at sige; men de kommer tilbage
									sammensydde af all det Galskab, som findes udi Engeland,
									Tydskland, Frankrig og Italien. Jeg vil ikke skiære op, Naboe,
									men saaledes leve ungefehr vore Cavellerer, naar de komme hiem:
									Om Morgenen skal de have deres Thee eller Chocolade. Det, sige
									de, er paa sin Hollandsk. Om Eftermiddagen deres Caffee; det er
									paa sin Engelsk. Mod Aftenen spille de Allomber hos en
									Maitresse; det er paa sin Fransk. Naar de gaae et Ærende i Byen,
									skal de have en Laqvei udi Hælene paa sig; det er paa sin
									Leipzigsk eller Berlinsk. Skal de gaae i Kirken, spørger de
									først, om der bliver Music; det er paa sin Italiansk. Alt hvad
									som er Udenlandsk, synes dem at være artigt og fornemme, end
									ogsaa naar de blive trokne til Slutteriet for Gield. FRANDS Nu, nu, Naboe, det tør gaae bedre end I tænker. Er det ellers
									længe siden, at I fik Brev fra min Søn? JERONIMUS Ungefehr for fire Uger siden. FRANDS Han var reist for fire Uger siden fra Paris. JERONIMUS Det kand nok være. Hans sidste Brev var dateret (med Permission
									at sige) fra Roven eller Røven; er der nogen Sted, som heeder
									saa i Frankrig? FRANDS Det maa være Roan, som de Franske skrive Roven; thi han gaaer
									til Skibs. JERONIMUS Det er et hesligt Navn. Men der kommer Arv Gaards-Karl med
									Aanden i Halsen. Hvad mon han vil? SCEN. 2Arv. Jeronimus. Frands.ARV Nu gav jeg nok en Daler til, at Hosbond var hiemme; thi Hans
									Frandsen er kommen hiem, og ingen kand forstaae et Ord, hvad han
									siger. Det første han kom ind  ad Døren, spurdte han: hvor er Moen Pere? Jeg blev forbauset over
									saadant Spørsmaal; thi hvem Fanden kand skaffe ham moedne Pærer
									udi May-Maaned? Jeg svarede: De ere ikke her udi Landet paa
									disse Tider. Han forundrede sig meget derover, ligesom han
									aldrig havde seet en Have her i Landet tilforn, og spurdte siden
									om hans træ siær mere. Hvorfor jeg
									svarede, som Sanden er, at han kand finde hende enten paa
									Ulfelds Plads eller Hallands-Aas; thi der findes tvende Træ-
									Mærre. Mig gav han et Hunde-Navn kaldende mig Garsong, og andet,
									som jeg skiæmmes at tale om. FRANDS Arv! Hvad Nyt har du? ARV En heel Pose-fuld. FRANDS Ondt eller Got? ARV Baade Ondt og Got. Hans Frandsen er kommen hiem igien fra
									Vest-Indien, men --- FRANDS Fra Vest-Indien? ARV Jeg meener, det er fra Vest-Indien, efterdi han er gandske
									forrykt; enten er han gall, eller han laver til Barsel, thi det
									første han begiærede, var moedne Pærer. FRANDS Hvorledes seer han ellers ud? Hvorledes er han klæd? ARV Han seer underlig ud. Jeg veed ikke om Fatter har seet
									Kløver-Knægt. Ligedan seer han min Troe ud. Han gaaer udi en rød
									Klædes Slaap-Rok, og har en Hat paa Hovedet saa breed som 6 af
									mine; han er ligesaa breed som den, Hans Wurst havde, da Hosbond
									var sidst og saae paa den sterke Mand. Han har ikke behov at
									spøge før Tid; thi han kand tilig nok blive Hanreder. Men jeg
									maa løbe med et Brev, som han flyde mig. FRANDS Til hvem skal det Brev? ARV Det skal til en Mand, som heeder Moons. FRANDS Lad mig see Brevet: A Mons. Monsieur de Pedersen Auditeur de la
									primière Classe, in Copenhague. Det maa være til Mons. Pedersen
									første Lectie Hører, som er hans gode Ven. Du skulde længe løbe
									og spørge efter Moons. Hvor er min Søn? ARV Nu kommer han strax, han staaer inde udi Grønstuen og pukler sin
									Paryk for Speilet. Jeg maa løbe. SCEN. 3Jean. Jeronimus. Frands.JEANLa la la la la la, nu kommer jeg ikke
									ihu den  bougre de pagrad, som jeg lærte
									sidst af  Monsieur Blondis; pardi, det
									er en  grand malheur. Mais voila mon père et
										mon Sviger  Père; bon matin,
										Messieurs! comment vive ma chère Isabelle?JERONIMUS Hør, min gode Hans Frandsen! Jeg er fød i
									Christen-Bernikov-Stræde, min Fader ligesaa. Der har aldrig
									nogen Isabelle eller Fidelle været i vort Huus; jeg heeder
									Jeronimus Christophersen og min Datter Elsebet med Gud og Æren.
								JEAN Det er alt det samme mon cher Sviger Papa: Elsebet, Isabelle, eller Belle;
									alleene det sidste er meer fornemme. JERONIMUS Hvo der kalder min Datter Belle, skal have med mig at bestille;
									thi det er et Hunde-Navn. Vil I ikke kalde os ved vore
									Christne-Navne, kand I see jer om et andet Svogerskab. Jeg er en
									gammeldags ærlig Borger, og lider ikke saadanne nye Allamoder,
									forstaaer mig ey heller paa saadan høy-traven Pariering. JEANPardonnez-moi, mon cher Sviger Papa, man siger aldrig nye Allamoder;
										 c'est ne pas bon Parisisk, c'est bas
										breton, par di! La la la la. Dette er den nyeste  Menuet, compose par le Sieur Blondis. Pardi!
									det er en habile homme, le plus grand
									Dantze máltre en Europa. Heeder
									ikke Dantze Maitre paa Dansk ogsaa
									Dantze Maitre? jeg har oublieret gandske
									mit Dansk dans Paris. JERONIMUS Det er Skade, at I har ikke glemt hver Bogstav; thi nu kand
									hverken Dansk eller Fransk forstaae jer. Havde I biet le Dage
									længer i Paris, havde I vel ogsaa glemt jer Navn. JEANNon, ma foi, jeg glemmer aldrig saa let,
									at jeg heeder Jean de France, non pardi, non.
									FRANDS.Jan de France nong Paradis nong, er det
									Hans Frandsen paa Dansk? Naboe! det Sprog maa være meere riigt
									end vores. JERONIMUS. Det var bedre, i Steden for at spørge mig om saadant, at I gav
									eders Søn et par Ørefigen paa hans Pande-Brask. JEAN.Messieurs! je demande pardon, jeg maa
									gaae; vi Parisiens kand ikke være længe paa eet
									Sted. La la la la la. Jeg maa hen at see
									mig lidt om à la Greve. Adieu si long.Gaaer ud.SCEN. 4Jeronimus. Frands.JERONIMUS Farvel, Naboe! jeg beder om Forladelse, at jeg har giort mig saa
									dristig at tale med jer; jeg hør, eders Søn vil være Greve,
									hvorfor jeg og min Datter ere for ringe at omgaaes med eder.
								FRANDS Ach min hierte Naboe! vær dog ikke saa meget hastig. Hav
									Taalmodighed udi 14 Dage, jeg haabes, at inden den Tid de
									Griller skal forgaae ham. I veed jo, at Herman Frandsens Søn var
									ligesaa, hvorledes han med sin Parlemefransø dræbte alle
									Mennesker; han var jo saa indtagen deraf, at han vilde end ikke
									ligge hos en Pige, uden det var paa Fransk; han aad heller en
									Suppe koget paa en Skoe-Pind, naar den var tillavet af en
									Fransøsk Kok, end den beste Kalle-Kiød Suppe paa Dansk; naar han
									talede med de fornemmeste Bestillings-Mænd, kaldte han dem
									Monsiør, alleeneste fordi det var paa sin Parlemefransøsk,
									u-anseet, at han fik mange U-venner derved. Ja han vilde paa
									sikasten ikke gaae i Dansk Kirke meere, men holdt sig til den
									Calvinske Meenighed udi Aabenraae. Den samme blev jo siden saa
									skikkelig, da han havde udraset, at han nu brænder Franske Bøger
										 indtil Bibler,
									hvor han faaer fat paa dem, og indvikler sig i Klammerie med
									Folk, alleene fordi de have Parlemefransøske Ansigter, endskiønt
									de ere her indfødte Christne. Jeg haabes, min Søn inden stakked
									Tid skal blive lige saadan een. Men han maa have noget at
									bestille. Jeg har i Sinde, at sætte ham paa Rente-Cammeret, der
									vil han, min Troe, faae andet at forrette end synge la la la og
									dantze Fiol de Spanie om Dagen. JERONIMUS Nu nu, Naboe! paa det I ey skal sige, at jeg er formeget
									knarvurren, see! da vil jeg have Taalmodighed udi 14 Dage.
									Bliver han inden den Tid bedre, seer jeg heldst, at han holder
									strax Bryllup med min Datter, og tager sig en Borgerlig
									Handtering; thi at lade ham løbe blant de Rente-Cammer-Drenge,
									det duer ikke meget, Naboe, det duer ikke meget. FRANDS Det maa blive ligesom I finder det for got. Far vel saa længe.
								JERONIMUS Far vel. SCEN. 5Magdelone. Frands.MAGDELONE Ach min hierte Mand! har du seet Hans Frandsen? FRANDS Alt for meget, Gud bedre! MAGDELONE. Du har altid trettet med mig, at vi giorde formeget af den Søn.
								FRANDS. Det er sandt. MAGDELONE Men har vi ikke nu Glæde for ham? FRANDS. Jo, det er sandt, man kand lee sig ihiel, naar man seer paa ham.
								MAGDELONE Ach! Det er en allerkiæreste Dreng! FRANDS. Ja vist. MAGDELONE. Tænk engang, hvorledes han har tiltaget i det Franske Sprog i
									saa kort Tid. FRANDS. Forskrækkelig. MAGDELONE Jeg kunde neppe kiende ham igien, da jeg saae ham. FRANDS Jeg ikke heller. MAGDELONE. Saa levende var han bleven. FRANDS. Ja vist. MAGDELONE. Og saa artig. FRANDS. Forskrækkelig. MAGDELONE Frankrig kand dog skabe Mennesker om. FRANDS. Forbandet. MAGDELONE Han kaldte mig Mardamme. FRANDS. Giorde han det? MAGDELONE. Thi han sagde: Det er saa gemeent at sige Moer. FRANDS Kand nok være. MAGDELONE. Men hans Kiæreste kaldte han Matresse;  Det syntes mig eene var underligt. FRANDS. Hvorfor det? MAGDELONE Det er, maa skee, saa brugeligt i Frankrig. FRANDS Kand skee. MAGDELONE. Gud skee Lov, at han dog vilde kiendes endnu ved sine gammeldags
									Forældre. FRANDS. Det er sandt. MAGDELONE. Men hvorfor græder du? hierte Mand!  Det er vel af Glæde. Sagte. Den stakkels Mand
									holder meer af sine Børn end han lar sig merke. Jeg har ogsaa
									grædet af Glæde. FRANDS. Og jeg af Sorg. MAGDELONE. Af Sorg? FRANDS. Ja af Sorg. Maa en ærlig Far ikke græde, der seer sin Søn
									saaledes omskabet til en Fantast, Gøgler,  Nar? MAGDELONE. Hvad siger du, grove Oxe? Er min Søn en Nar? FRANDS Ja Captain for alle Narre. MAGDELONE. Ej jeg ælendige Menneske! der skal have  saadan Tølper til Mand, der
									intet kand skiønne paa noget, som got er. Den eeneste Glæde jeg
									har i Verden, er det kiære Barn, hvilket dog den slemme Mand
									ikke kand lide. Man seer jo u-mælende Beester holde af deres
									Unger, ja endogsaa Tyrker og Hedninger af deres Afkom. Du
									alleene hader dine egne Børn, som fremmede Folk for deres
									Artighed elsker. Jeg skulde ikke rose mit eget; men jeg troer
									ikke, at her er et artigere Menneske til her i Landet, end Hans
									Frandsen; havde du kun almindelig menneskelig Forstand, saa
									maatte du kunde see det. FRANDS Hvor i bestaaer da hans Artighed? MAGDELONE Den bestaaer derudi, at han er artig. FRANDS Jeg seer ingen Artighed derudi, at sætte 1500 Rigsdaler til i
									saa kort Tid. MAGDELONE Du taler nok om hvad han har sat til, men du taler ikke om hvad
									han har lært. FRANDS Jeg seer nok at han har lært at dantze en Fiol de Spang, at
									siunge en Hob forliebte Viser, og forderve sit eget Sprog; thi
									jeg troer han kand nu hverken Dansk eller Fransk. MAGDELONE Jeg vil ikke tale længer med det fortræ- delige Menneske; jeg
									svær paa, at jeg ikke skal søge Seng med dig mine Dage meer.
								FRANDS Bie hierte Kone! jeg vil sige dig noget. MAGDELONE Ikke et Ord meere. FRANDS Gud bevare os, hvor kandst du blive hastig vred. MAGDELONE Lad mig gaae, siger jeg. FRANDS Ej lille Magdelone! jeg meente det ikke saa ilde. MAGDELONE Ingen Snak! jeg vil gaae. FRANDS Bie min Hønne, saa skal du faae det, du veedst vel selv. MAGDELONE Pakketel. FRANDS Min Sukker-Top! MAGDELONE Sladder. FRANDS Min Snut! MAGDELONE Slip mig dog. FRANDS Min Sirup-Krukke! MAGDELONE Bort. FRANDS Min Smør-Blomster! MAGDELONE Tramtrara. FRANDS Min Paaske-Lillie! MAGDELONE Intet. FRANDS Min hiertens Glæde! MAGDELONE Gaae Fanden i Vold. FRANDS Min Balsom-Bøsse! MAGDELONE Til Blocksbierg. FRANDS Ach min allerkiæreste Kone! vær dog ikke vred paa din lille
									Mand. MAGDELONE Ingen Slingring. FRANDS Paa din egen lille Frands. MAGDELONE Bort falske Blakke! FRANDS Jeg skal, min Troe, aldrig skiemte saa oftere. Meener du, at det
									var mit Alvor? MAGDELONE Var det ikke dit Alvor? FRANDS Mit Alvor! meener du, at jeg ikke kand see min Søns Artighed saa
									vel, som du? Jeg talede kun saa for at skiemte lidet med dig.
									Det var, min Troe, af lutter Glæde, jeg græd. Sagte. Ach! Gud bedre den Mand, der, for at have Fred i Huset, skal
									opofre sin og sine Børns Velfærd. MAGDELONE Efterdi du sagde det af Skiemt, min hierte Mand! saa er jeg alt
									god igien. Men der kommer han. SCEN. 6Jean. Magdelone. Frands.Jean kommer ind og synger en Fransk Viise.MAGDELONE. Giv nu kun agt paa all hans Væsen, og see saa, om vi ikke har
									Aarsag at elske den Søn. FRANDS. Du har ret derudi, Kone. MAGDELONE Min hierte Søn! du maa ikke være saa længe fra din Mamma. Jeg
									kand ikke undvære dig et Øyeblik. JEAN Hvad siunes Madamme om den Contretemps,
									som jeg lærte nyelig førend jeg reiste fra Paris? Den troer
									jeg pardi ikke nogen kand giøre her i Landet. Jeg kand giøre den
									paa tvende Façons, som, for Exempel,
									først saa - - for det andet saa - - MAGDELONE Var det ikke en deilig Capriol, Mand? JEAN Det var ingen Capriol, Madamme, men en 
										Contretemps.MAGDELONE Jeg forstaaer det ikke, min hierte Søn! du maa forlade mig. En
									slet og ret Menuet har jeg kunnet dantze i gamle Dage, men intet
									andet. JEAN Madamme kand vel Touren endnu deraf? MAGDELONE Ja, maa skee. JEAN Kom lad os dantze en Menuet tilsammen, for at see, hvilke Pas
									jeg giør. MAGDELONE Jeg er bange det vil blive en underlig Dantz; thi jeg er noget
									for gammel til at dantze. JEAN Det vil intet sige. La tour seulement. MAGDELONE Ney, min allerkiæreste Søn! jeg beder at have mig undskyldt.
								JEANAh! pardi! je men mocque. La tour seulement.
									FRANDSsagte. Det er mig saa kiært som een gav mig ti
									Daler. Jeg var tilfreds, han vilde nøde hende til at dantze midt
									paa Slots-Pladsen; thi det var til pas til hende, som har selv
									fordervet ham. MAGDELONE Ach min hierte Søn! giør mig da ikke den Skam. JEAN Ej! sans façons det lader saa ilde at
									lade sig saa længe bede. La tour seulement.
									FRANDSsagte. Det gaaer skiønt nok. MAGDELONE Mine Fødder er alt for stive dertil. JEANPardi! mardi! peste! diantre! tête bleue!
									nu blir jeg vred. Kand I ikke sagte giøre mig den
									Fornøyelse?  La tour seulement.
MAGDELONE Førend min Søn skal blive vred, saa vil jeg gierne giøre det,
									som jeg kand. FRANDSsagte. Ha ha ha! JEAN. Papa maa synge os en Menuet. FRANDS Kand jeg synge? JEAN Men see vel til, at I holder os Mesuren udi at synge. FRANDS Han vil blive suur nok, min Søn; det er best, at I synger selv.
								JEAN Ej pardi, c'est impossible; hvorledes
									kand jeg synge og dantze dans le même temps?
									MAGDELONE Kand jeg giøre vor Søn den Villighed at dantze med ham, saa kand
									du ogsaa synge for ham. FRANDS Jeg troer ikke, det er dit Alvor, Kone. Jeg giør mig slet intet
									til Nar. Jeg er nu for gammel dertil. JEANTete bleue! j'enrage. MAGDELONE Ach min hierte Søn! bliv ikke vred. Han skal, min Troe, synge,
									om han blev gall. JEAN Ach pardi! chantez done. MAGDELONE Du est den fortrædeligste Mand, der nogen Tid kand findes paa
									Jorden. JEANDiable m'empotte, si - Frands begynder at synge den Melodie, som Vægterne hâr, og
									græder tillige med, og de andre begynder at dantze.JEAN Ej det er ingen Menuet. Kand Papa ingen Menuet? FRANDS Jeg kand ikke uden een. MAGDELONE Lad os faae den da. Det vil ikke sige, om den er gammel. Han synger og truer, naar de vender sig fra ham. De
										dantzer begge meget absurd. Jean raaber
									imellemstunder: la cadance mon père! la cadance!
										Naar Dantzen er ude, gaaer de ind.FRANDSsagte. Ach jeg elendige Menneske! der har bragt
									til Verden saadan Søn. Jeg maa finde paa Raad i Tide; thi mit
									Huus vil ellers blive til en Fabel. ACTUS IISCEN. 1.Antonius. Elsebet. Marthe. Espen.ANTONIUS Ach min allerskiønneste Jomfrue! mit Hierte vil briste over de
									ulyksalige Tidender, at min Rival er kommen saa uformodentlig
									tilbage. ELSEBET Hvordan meener I da vel mit Hierte at være, jeg som skal bindes
									til det vederstyggeligste Menneske for mig i Verden? Jeg havde
									Afskye for hans Person, førend han reisede, saasom jeg merkede,
									at han var af en forfængelig og vanskabt Natur, og let kunde
									spaae, at han vilde blive reent forstyrret, naar han kom udi
									fremmede Lande. ANTONIUS Vil I da, allerkiæreste Jomfrue! binde eder til saadan Person?
								ELSEBET Ikke med min gode Villie, min hierte Antonius! men I veed, at
									jeg har en Fader, der er haard som en Flinte-Steen; hvad han vil
									have fort, det maa gaae fort, om det end er til hans eget Huses
									Ruine. ANTONIUS Saa længe jeg er til, skal dog saadant ikke gaae for sig. ELSEBET Hvormed vil I da hindre det? ANTONIUS Jeg siger: Jeg er til. Thi mine Øyne skal ikke see saadant, jeg
									skal før omkomme mig selv. ELSEBET Det kand jeg sige eder I ubesindede Menneske, at, hvis I
									omkommer eder, skal jeg med det samme Sværd ogsaa tage mig af
									Dage; hold derfor inde, og tænk heller paa Raad at afværge den
									overhengende Ulykke, og vær forsikret om, at hverken Forældre
									eller nogen Ting i Verden skal kunde sønderrive det Baand, som
									har knyttet vore Hierter sammen. ANTONIUS Ach! nu er jeg fornøyet. MARTHE Hører, I forliebte Giekke! i Steden for at giøre slige unyttige
									Ophævelser, var det bedre, at I bad mig og Espen stikke
									Hovederne sammen. I veed jo, at, naar vi to ville bruge vore
									Hierner, at ingen Ting er os u-muelig. Giv os Stunder at
									speculere lidt, og gaae imidlertid til Side. SCEN. 2Marthe. Espen.MARTHE Espen! du est en gammel Skielm; lad nu see, hvad du duer til.
								ESPEN Næst dig troer jeg ikke, at jeg har min Overmand. MARTHE Spind nu da paa noget! det vil ikke sige, om du bliver hengt
									derfor; thi bliver du ikke hengt for det, saa bliver du dog vist
									for andet inden for kort Tid. ESPEN Ney min Troe bliver jeg ikke saa hastig hengt, om ellers den
									Spaakiellings Ord er sand, som saae mig i Haanden forleden Dag.
								MARTHE Hvad spaaede hun dig? ESPEN Hun spaaede mig, at jeg ikke skulde blive hengt, førend du var
									bleven pidsket, og havde siddet 3 Aar udi Spindehuset. MARTHE Ja Sladder. De gamle Propheter ere døde, og de nye duer intet.
								ESPEN Ney min Troe! den Kielling var saa gammel, at hun ikke havde en
									Tand i Munden, og kunde ikke tale aldeeles ud af Ælde. MARTHE Hvorledes kunde hun da sige, at jeg skulde komme i Spindehuset?
									Hvo der vil lyve, maa have en god Ihukommelse. ESPEN Hun forklarede mig alting ved Gebærder. MARTHE Snak for din Æske! Lad os til Arbeids, medens vi er alleene; den
									ædele Tid gaaer bort. ESPEN Jeg er min Troe ikke i Humeur til at cortisere nu Mammeselle.
								MARTHE Fy! fy! din Slyngel! du skal nok see, at jeg er i Lyste. Naar
									jeg vil den Vej, gaaer jeg til dem, som ere andre Folk end du.
									Naar jeg har Lyst til saadant, kand jeg faae ti Carosser, om jeg
									vil, med Herrers Lakeier at afhente mig. Det Arbeide, jeg nu
									meenede, var at speculere paa nogle Intriguer. ESPEN Ja nu forstaaer jeg først Meeningen. De gaae og spadsere
										frem og tilbage.MARTHE Espen! er du snart klar med din Lectie? ESPEN Ja, jeg har en Invention at fixere den gamle Jeronimus en Hob
									Penge fra. MARTHE Ej din Dosmer! det er saa gammeldags. Det har du staalet af en
									gammel Comoedie. Ney! jeg har et andet Middel, som er
									bedre; lad os kalde de forliebte Folk ind igien, og høre deres
									Betænkning derover. Hej! kommer ind igien, Paris og Helene! at
									høre paa Dommen. SCEN. 3Elsebet. Marthe. Espen. Antonius.ELSEBET Her er vi; lad os nu høre, hvad I har sammenspundet. MARTHE Vi Raadsherrer har fundet for got, efter de fleeste Votumer, at,
									saasom det er en stor Synd, at sætte sig imod sine Forældres
									Villie, da er best, at Jomfrue Elsebet slaaer den anden
									Kiærlighed af sit Sind, og binder sig til den, som hendes Fader
									har giort Løfte til. ELSEBET Ach! du skiemter med mig. MARTHE Ja det er ogsaa ikkun Skiemt; thi jeg holder for, at man udi de
									Sager ikke maa rette sig efter For- ældrenes Caprice. Deres
									Henseende er ikkun Interesse, at de kand komme udi Svogerskab
									med visse Folk, som de tænke at nyde Tieneste af, og derfor
									opofre til saadan Interesse tit og ofte deres Børns Velfærd;
									unge Mennesker derimod have mindre saadant for Øyne, men udvælge
									de Personer til Ægtefelle, som de tænke at leve  fornøyede med, og elske kun
									for at elske. Er det og ikke hans Meening, Herr Collega? ESPEN Jo mænd er det saa. MARTHE Om jeg blev Assessor udi en Ret med dig, vilde det gaae mig som
									de habile Dommere, der faaer en Dosmer ved deres Side, nemlig at
									jeg altid havde 2 Vota. ESPEN Forstaaer du Latin? Marthe! MARTHE Ligesaa meget som du. ESPEN Veedst du da, hvad det er: Mulier taceat in Ecclesia? MARTHE Ney jeg veed det ikke. ESPEN Paa Dansk legger man det saaledes ud, at saadan Soe, som du est,
									maa tage vare paa din Rok og Teen, og ikke tænke til at bemænge
									dig med Sager, som Naturen har skabt mig og andre Mands-Personer
									til. MARTHE Du skalt ikke sige, Espen! Den Tid tør komme, at man seer meere
									paa Hoveder end paa Kiøn, meer paa Dygtighed end paa Navne; naar
									begge vores Forstand bliver saa lagt i Vejeskaal, og jeg bliver
									beskikket til at være Herreds-Fogd, saa kand du ikke blive
									høyere end en Æble-Kielling. ANTONIUS Ach! jeg beder, lad os komme til Sagen, og driv ikke Tiden bort
									med saadan Snak. MARTHE Lad da Espen tale; thi han har fundet et herlig Raad op. ESPEN Ej Marthe! plav os da ikke saa længe, men siig hvad Middel du
									har fundet at hielpe disse kiære Børn med. MARTHE Vil du da tilstaae først, at du est en Dosmer? ESPEN Skam der giør. ELSEBET Ach lille Espen! kand du ikke for min skyld sagte sige, at du
									est en Dosmer? ESPEN Ja jeg er en Dosmer da; er det nu vel? MARTHE Enten du meener det eller ey, saa er det dog sandt. Han gik og
									speculerede en halv Time ligesom paa en Præken, og endelig kom
									frem med en gammel 
									skimlet Intrigue, som alle Comoedier ere fulde af. Min
									Invention derimod bestaaer derudi: I har hørt, at Hans Frandsen
									er saa indtagen af det, som er Fransk, at, om det var paa sin
									Parisk at gaae lyse Dagen paa Gaden uden Buxer, saa giorde han
									det og; nu veed I, at jeg har tient hos en Fransøsk Kok i
									Piilestrædet udi 3 Aar, og imidlertid lært saa meget Fransk, som
									jeg har fornøden til daglig Brug. Jeg vil give mig ud for en
									Fransk Dame, der er nyeligen kommen fra Paris, og er forliebt i
									Hans Frandsen. Hvad videre deraf vil følge, skal Tiden lære. Lad
									mig kun raade. Espen skal være min Cammer-Tienner. ELSEBET Saa maa vi strax hen at ryste eder ud. ANTONIUS I flyer, min hierte Jomfrue! Marthe Klæ- der; jeg skal forsiune
									Espen. ESPEN I maa ikke sige Espen meere, men Herr Cammer-Tienner. ANTONIUS Nu gak da, Herr Cammer-Tienner! SCEN. 4Arv. Antonius. Elsebet.ARV Ha ha ha hi hi hi! ANTONIUS Er det ikke Frands Hansens Gaards-Karl? ARV Ha ha ha! gid Fanden tage all Galskab. ANTONIUS Hvad leer du saa hiertelig af, Arv? ARV Monsieur Antonius, er det jer? Jeg er færdig at sprekke af
									Latter. ANTONIUS Hvor har du været, mens du leer saa? ARV Jeg kom fra et Assemblix; der skulde I have seet en artig Dantz.
								ANTONIUS Hvem var der? ARV Mutter dantzede Kaarse-Dantzen med Hans Frandsen, og Hosbond
									sang for dem. ANTONIUS Ej hvilken Snak! ARV Jo min Troe er det vist. Skam faae Mutter, jeg havde ikke tænkt,
									at hun kunde dantze saa vel; see! saa  gik hun og vrikkede med
									Rumpen. Jeg var tilfreds, at jeg havde et Stykke rød Krid, saa
									skulde jeg male det heele Assamblix af; thi jeg kand ritze.
									Imellem hvert han dantzede, raabte han til Vatter: Gad Hansen!
									Gad Hansen! Hvad det skulde betyde, maa Fanden vide. Den
									stakkels Mand saae jeg nok sang ikke med god Villie, thi han
									sang, græd og truede paa eengang. ANTONIUS Men hvem kunde tvinge ham at synge imod sin Villie? ARV Alting i Huset maa dantze efter Hans Frandsens Pibe. Han
									regierer over Mutter, og Mutter igien over Hosbond. ANTONIUS Den Karl maa jo være gandske gall. ARV Jeg troer nok, at han har faaet en Skavank i Hovedet i Frankrig.
									Han gier mig et Hunde-Navn og kalder mig Garsong. Hvis han
									kalder mig end engang Garsong, skal jeg, min Troe, svare: Ja
									Soldan! Thi jeg er døbt Arv Andersen, det kand jeg bevise af
									Kirke-Bogen. Men hvad skal jeg endelig sige, naar hans Moer
									taaler, at han kalder hende Mær, hvilket er endnu værre. Dersom
									Jeronimus fik at vide, hvad han kalder hans Datter, troer jeg
									nok, at han fik en banket Ryg. ANTONIUS Hvad kalder han hende? ARV Jeg er bange, at I siger det til nogen igien. ANTONIUS Ney! jeg skal, min Troe, ikke. ARV Han kalder hende sin Matrasse. Det er sandt nok, en Kone er i
									visse Maader en Dyne i Sengen, men det er dog saa foragteligt at
									kalde hende sin Dyne eller Matrasse; til med saa ere de ikke
									gift sammen endnu. Men jeg maa løbe. SCEN. 5Elsebet. Antonius.ELSEBET Det er forskrækkeligt med de Forældre, der lader sig saa regiere
									af et galt Barn. ANTONIUS. Min allerkiæreste Jomfru! lad ham kun  løbe gall, desbedre er det
									for os; thi de ulyksaligste Tidender for mig var at høre hans
									Forbedring. ELSEBET Ach min hierte Antonius! all vor Lykke staaer i Espens og
									Marthes Hænder. Der er en slags u-rimelig Ærlighed hos min Far;
									thi, omendskiønt han seer min Ulykke for Øynene, saa dog bryder
									han ikke sit Løfte. Han siger, det er ikke for Personens skyld,
									men for Familiens. ANTONIUS Men, om nu Marthes og Espens Anslag ikke lykkes, og Jeronimus er
									ikke at bevæge at staae fra sit Forsæt, hvad vil Jomfruen da
									giøre? ELSEBET Ej min hierte Antonius! plag mig ikke meer med slige Spørgsmaal.
									Jeg har jo erklæret mig eengang, at jeg vil heller - - - Men der
									kommer min Far, løb bort saa snart som I kand. SCEN. 6Jeronimus. Elsebet.JERONIMUS Hej saa Pimpernille! har du ikke andet at bestille end staae at
									kaage i Dørren, og see efter hvor mange unge Karle der gaaer
									forbi? Jeg heeder Jeronimus jeg, og ikke Frands Hansen. Tænk
									ikke, at du maa have den Frihed, som hans Børn. Havde jeg saadan
									Søn som Hans Frandsen, saa skulde jeg smukt vrie Hovedet om paa
									ham. ELSEBET Men, min hierte Fader! efterdi han er saa uskikkelig, hvorfor
									vil I da binde mig til ham? JERONIMUS Vil du ogsaa raisonnere? Vil du ogsaa spørge, hvorfor jeg giør
									en Ting? Det maa være dig nok, at jeg vil saa have det. Vi
									kommer i det ringeste i en smuk Familie derover; det er et
									Svogerskab, som ikke er at forkaste, thi Frands Hansen er ikke
									alleene en ærlig, men end og en bemidlet Mand. Til med har jeg
									givet mit Løfte bort, som jeg ikke gierne bryder. ELSEBET Min hierte Papa! JERONIMUS Papa! Papa! vil du og tale Fransk? Hvis  du kommer med din Papa
									oftere, skal Mangelstokken ikke være dig for god. Hvad vilde du
									ellers sige? ELSEBET Jeg vilde ikkun sige dette, at Frands Hansen er en skikkelig
									Mand, men jeg skal ikke giftes med ham, men med hans Søn, som er
									et uskikkeligt Menneske, om hvilken jeg allereede har hørt en
									Hob galne Historier, siden han kom hiem. JERONIMUS Seer man vel, hun legger sig efter at vide nyt. Fort! ind og sye
									paa din Ramme, det er nok saa got. Jeg har allereede hørt saa
									mange Historier! Seer man vel! Skal du legge dig efter at vide
									Historier? Jeg kand lade dig vide dette, Elsebet: at du skal
									have Bryllup tilkommende Uge. Jeg er Mand for at holde baade dig
									og Hans Frandsen i Tøylen. Flux ind! ACTUS IIISCEN. 1Jean. Pierre.JEAN. Pierre! PIERRE.Que voulez-vous? JEAN.Fripon! Maraud! Coquin! bougre! badaud!
										fai-néant! que la peste t'étouffe, que le Diable t'emporte,
										t'enleve, t'abime, que le diantre - PIERRE. Hvorfor bander Monsieur mig saa meget? JEAN. Har du nu været 15 Maaneder med mig dans
										Paris, og ikke lært comment du
									skal svare din Herre, naar han kalder paa dig? Du skal sige: Monsieur! mais non pas: que voulez vous?
									PIERRE. Det er en liden Forseelse, men fortienner ikke saa mange
									Forbandelser. JEAN. Sanden at sige, saa er det ikke saa meget for at forbande dig,
									som for at øve mig udi Fransken; jeg fik den sidste Maaned en
									Liste af 40 Nymodens Eeder af min Maitre de
										Langue, som jeg ikke kand exercere uden paa dig. PIERRE. Monsieur kand exercere dem paa sig selv, kun sætte me i Steden for te,
									saa øver han sig udi Sproget, og ingen har et Ord derimod
									at sige. JEAN. Ach! Pierre! gid vi var i Paris igien!
										Dieu donne que nous etions dans Paris igien! Nu
									kand jeg ikke erindre hvad igien heeder paa Fransk. PIERRE. Det heeder aussi. JEAN. Det er ret: aussi. Naar du hører jeg
									taler galt, maa du frit corrigere mig. Men ønsker du ikke, at vi
									vare i Paris aussi? PIERRE Jo vist; hvo der brav kand hungre, tørste og fryse, har der
									ingen Nød. JEAN. Ej bougre, crasseux, gourmand, du taler,
									som du var fød à la place Maubere eller
										a la Pont-Neuf, comme un crocheteur, un
										décrotteur des souliers, un porteur d'eau. PIERRE. Og Monsieur taler som un fou, un bete, un
									Nar, un sot, un bouffon, som han
									var fød dans un Daarkiste eller à la un théâtre. JEAN. Hvad siger du? bourreau! PIERRE. Monsieur maa ikke tage det ilde op, jeg giør det kun for at
									exercere mig i Fransken. JEAN. Ja saa. Ecoutez, Pierre. PIERRE. Monsieur! JEAN. Jeg kand ikke lide disse Danske Ansigter for min Død. PIERRE Mademoiselle Isabelle har dog et kiønt Ansigt. JEAN. Ja, det er kiønt nok, men det er dog saa Dansk, c'est une visage à la Danois, à la
									Vimmelskaft, pardi!  Dog jeg kunde nok vænne mig til Ansigtet, dersom hun ikke talede
									Dansk. PIERRE. Har Monsieur talt med hende, siden han kom hi em? JEANOvis pardi si fait, men veedst du hvad
									hun sagde? PIERRE.Non pardi non fait. JEAN. Hun sagde: velkommen hiem igien Hans. Ach! naar jeg tænker paa
									det, staaer min Mave i min Hals.  Havde det nu været en Fransk Dame, havde hun sagt: Je suis ravi de vous voir mon chere mamie
										Jean de France. PIERRE.Ovis pardi si fait. De Franske ere
									hiertens artige Folk derudi, skiønt de meene intet dermed. JEAN.Mademoiselle Isabelle parle comme un
										Blanchiseuse dans Paris. PIERRE.Ovis pardi si fait. JEAN.Comme un frippière. PIERRE.Ovis pardi si fait. JEAN.Comme un femme qvi dame: renet! renet! dans
										les rues.PIERREOvis pardi si fait. JEANComme un femme, qui va avec un ane dans la
										rue et dame: lait! lait!PIERRE Ovis pardi si fait. JEANPierre, saaledes vil vi øve os i
									Fransken, og ikke tale et Ord Dansk sammen. PIERREOvis pardi si fait; hvad vi ikke kand
									sige paa Fransk, vil vi give tilkiende med Fingrene eller med
									Grimacer; saa kand vi udi en hast blive som indfødde Franske.
								JEANPierre! PIERRE Monsieur! JEAN Jeg vil spise til Middag hos Peche. PIERRE Vil Monsieur ikke heller spise hos Mester Jacob? der faaer man
									bedre Mad for billigere Priis. JEAN Ej! hvad Mester Jacob! man kand høre paa Navnet alleene, at det
									er en slet Kok. Dersom der ingen Fransøsk Kok var i Byen, maatte
									jeg svelte ihiel. PIERRE Det er sandt, Maden smager vel hos de Franske, eftersom man
									faaer saa lidt alle Tider; thi intet opvækker meer Appetiten end
									naar der er kun lidt i Fadet. JEAN Veedst du ellers nogen anden Fransk Kok? PIERREOvis Monsieur si fait pardi, her er en
									anden, som heeder Cabo. JEAN Hvem af dem taler best Fransk? PIERRE De taler begge to lige got. Det er en Plaisir, at høre dem, thi, naar de vil giøre deres
									beste, blander de Spanske Ord deriblant, hvilket lader usigelig
									smukt. Men der seer jeg en fremmet Tienner; hvor mon han vil
									hen? SCEN. 2Espen. Jean. Pierre.ESPEN Det var mig sagt, at han skulde boe her. Her seer jeg to
									Personer, som jeg kand spørge. Avec
										Permission, Monsieurs, kiender I ingen her i Gaden?
								JEAN Jo, jeg kjender mig selv, moi-même. ESPEN Det er en heel Hob, at I kiender eder selv; jeg troer ikke, fire
									i den heele Bye skal kunde sige det. Men skal her ikke boe en
									Dansk Monsieur i Gaden, som heeder Jean de France? JEAN Je m'appelle Jean de France à votre tres
										humble service.PIERRE Det kand saaledes forklares paa Dansk: jeg heeder Hans Frandsen
									til Tieneste. Jeg maa forklare min Herres Ord; thi han forstaaer
									vel nok Dansk, men kand ikke synderlig explicere sig, thi han
									har været 15 samfulde Uger i Paris, hvor han imidlertid ikke
									hørte et Dansk Ord tale. ESPEN Ja, ja, femten Uger vil min Troe have Respect; jeg har ikkun i
									to Dage været i Tieneste hos Madame la Fleche, og allereede,
									naar jeg vil tale Dansk, kommer et eller andet Fransk Ord mig i
									Munden. Men, heeder Monsieur Jean de France, saa er det den
									Person jeg leeder efter. Monsieur! er det ikke ham, som er
									nyelig kommen fra Paris? JEANOvis Monsieur. ESPEN Som opholdt sig 15 Uger sammesteds? JEANOvis Monsieur. ESPEN Som logerede udi det Qvarteer af Byen - - - hvad heeder det nu?
									det ligger mig paa Tungen. JEANFaubourg St. Germain. ESPEN Ja, det er saa jeg meente. Og udi den Gade, som gaaer saa krum?
								JEAN Ney, Gaden er gandske lige. ESPEN Ja Gaden er nok lige, men naar den har ende, maa man jo dreie om
									til en anden, thi saa syntes mig Madamen sagde; og Gadens Navn
									var --- JEANLa rue de Seine. ESPEN Ja, min Troe, det er den selv samme. Monsieur skal vist og have
									en Tienner, en meget artig og got stykke Karl, ved Navn Pierre.
								PIERREA votre tres humble service. ESPEN Saa hører jeg da, at jeg gaaer ret. Jeg har en ydmygst
									Compliment at aflegge til Monsieur fra Madame la Flesche. JEAN Ach! er det mueligt? Hvorledes lever den charmante Dame? ESPEN Hun siger, hun har haft den Ære at kiende eder i Paris, og er
									kommen til Dannemark meest for eders skyld. JEAN Ah! la charmante Dame! jeg har haft
									mangen fornøyelig Time med hende udi Paris. PIERRE Monsieur! I har jo aldrig kiendt den Kone? JEANTaisez-vous bougre! veedst du ikke, at
									det er  à la françoise at svare
									saaledes? Havde jeg svaret, at jeg ikke kiendte hende, skulde
									man jo have taget mig for en Dansk Hiemføding. Du kandst aldrig
									lære at blive poleret. Jeg kand sige at Madame la Flesche er den
									Dame, som jeg frem for alle andre har Estime for.  Pardi, est-il possibel, at Madame la
									Flesche er kommen til Dannemark for min skyld? Jeg vilde, ma foi, reise til Indien, ja det som
									meere er, til Africa, alleene for at kysse hendes smukke Hænder.
									Men hvor længe er det siden hun reisede fra Paris? ESPEN Tolv Dage. JEAN Ej! est-il possibel? ikkun 12 Dage! Ach,
									kunde jeg nyde den bonheur at kysse
									hendes Hænder, og den Ære at tale med hende! ESPEN Det er intet, som hun forlanger meere; thi det er just mit
									Ærende. JEAN Ach Monsieur! skaf mig den Fornøyelse, og forsmaae ikke et par
									Ducater, som jeg giver til et Venskabs Tegn. ESPEN Min Frue Madame la Flesche er en af de rigeste Damer udi
									Frankrig, hvorfor jeg burte ikke tage mod Presenter; men paa det
									jeg ikke skal siunes af Hovmod at refusere saadant, vil jeg tage
									mod det. Haaber derimod, at Monsieur ikke vegrer sig for at tage
									mod den liden Present fra min Frue, som er dette Portrait, som
										 er giort af
									Monsr. Reenkaalavet, den største Skildrer i Miniature udi
									Frankrig. Og, saasom det er, nyelig førend hun reisede, bleven
									den høyeste Mode udi Paris, at Cavalliers bære saadant om sin
									Hals for at lade see Estime for de Damer, fra hvilke saadanne
									Presenter faaes, saa haaber hun, at Monsieur ogsaa bær det om
									sin Hals for hendes skyld. JEAN See! jeg skal strax dans votre présence
									binde det om min Hals. Men maatte jeg tage mig den Hardiesse, og giøre mig saa impudent at bruge den Libetté, at spørge hvorledes Madame la Flesche kand
									tale med Monsieur, efterdi han forstaaer ikke Fransk? ESPEN Ach! Madame la Flesche kand lade sig bruge af all Verden; hun
									taler foruden Parisisk, som er hendes Mammas eller Moders Maal,
									Tydsk, Italiensk, Hollandsk, Pollandsk, Preusisk, og en heel Hob
									Dansk, som hun har lært paa Vejen. JEAN Det er en stor Complisance, at saadan fornemme Dame vil giøre
									sig umag at lære dette gemeene Sprog. Saa taler hun da Dansk med
									Monsieur, efterdi han er fød her i Landet? ESPENNey Monsieur, jeg er ikke fød her i Landet; det er kun mine
									Fiender, som sige saadant. Jeg er fød over ti Mile Sønden for
									Randers, hvor vi ere anseet som Lemmer af det hellige Rommerske
									Rige, saa jeg er heller Romansk end Dansk; hvilket jeg ogsaa
									ydmygst vil bede, at Monsieur siger til alle dem han kiender.
								JEAN Det var Synd andet; thi man kand nok see af Monsieurs Manières, og høre af hans Tale, at han
									ikke er Dansk. Men paa hvilken Sted har man den Lykke at beskue
									Madame la Fleche? ESPEN Paa hvilket Sted Monsieur behager; ellers falder Klokken 3
									hendes Vey her. JEAN Der skal jeg présentement lade mig
									indfinde for at kysse hendes belles mains.
									ESPEN Det skal være hende kiært. JEANJe me recommende. SCEN. 3Jean. Pierre.JEAN Pierre! PIERRE Monsieur! JEAN Hvad siunes dig om det Portrait? PIERRE En, som ingen Kiender er af Miniatur, skulde bilde sig ind, at
									det var et Hoved, som var klippet af en trykt Bog, og smurt paa
									et stykke Træ. JEAN C'est pourtant fait per le Sieur
										Reenkaallavet, le plus grand Skildrer en Europa. PIERRE Ja hvoraf veed Monsieur det? JEAN Hørte du det ikke af Monsieurs egen Mund? Meener du, han er
									ingen Kiender? Jo, jo, det er, ma foi,
									ingen Giekke, de som ere fødde udi det Romerske Rige. Men
									der seer jeg disse to gamle Spidsborgere komme igien. Jeg var
									tilfreds, jeg var borte; man kand ingen honnet eller galant
									Discours føre med dem, de tale ikke uden om Veirligt eller om
									Huusholdning. SCEN. 4Jeronimus. Frands. Jean. Pierre.JERONIMUS Jo, min Troe, skulde det saa, Naboe! Jeg holder for, at det som
									fortæres udi Thee, Caffee og Tobak alleene kand beløbe sig til
									nogle Tønder Guld om Aaret. De Penge blev nu spart for det
									første i gamle Dage. FRANDS Ach Herre Jeh! det vil meget til nogle Tønder Guld. JERONIMUS Siig ikke det, Naboe! I skikkelige Huse slipper man ikke med 100
									Rdr. om Aaret. Det er nu kun een Post; vil vi nu regne fleere,
									skal man let kunde begribe, hvad jeg siger. Tænk engang,
									forgangen Dag, da jeg og vilde være lidt allamodisk, og gik paa
									et Caffee-Huus, maatte jeg give en Rigsort for nogle faa Kopper.
									Men see om Jeronimus kommer der saa hastig igien! FRANDS Det har været noget dyrt; men man seer, Prisen begynder alt
									merkelig at falde. JERONIMUS Ikke saa mari paa Thee-Husene; thi jeg har merket her i
									Kiøbenhavn, at, naar Prisen er engang forhøyet, bliver den altid
									staaende, omendskiønt Varene kand faaes for den halve Deel
									ringere. FRANDS Ja, I har ret saa vit derudi, Naboe! Men vi maa ogsaa have noget
									for Munden; hvortil duer Penge, naar man ikke vil giøre sig til
									gode deraf? JERONIMUS Mon der kand være naturlig god Smag udi Vand og brændte Bønner?
									Forsøg at give et Barn blot Caffee uden Sukker, see om det ikke
									vil spytte det ud igien. I siger, maa skee, at eders Søn Hans
									Frandsen, saavel som andre, finder en Himmel-Smag derudi. Jeg
									svarer: Eders Søn Hans og andre deslige Giekke har i Begyndelsen
									dog tvunget dem mod Naturen dertil, alleene fordi det var
									fornemme, fordi det var Udenlandsk, og siden af Vanen synes, at
									det smager vel. FRANDS See! der kommer min Søn. JERONIMUS Ja, det maa han, jeg tør sige ham det samme selv, og sætte min
									Hat lige ræt. Men hvad Pokker er det for Crusedoller, han har
									faaet om Halsen? FRANDS Det, maa skee, er saa Moden i Frankrig. JERONIMUS Mode mig hid og Mode mig did, saa er den en Nar, der gaaer
									anderledes end alle andre Folk i Landet. FRANDS Hør, min Søn, hvad er det for en Helgen, du bærer om Halsen?
									Folk skulde tænke, du var gall eller Catholsk i Hovedet. JEAN Pierre! PIERRE Monsieur! JEAN Pierre, expliquez cela pour ce vieux homme!
										je vas, vous me trouverez après de Monsieur Peche.SCEN. 5Frands. Pierre. Jeronimus.FRANDS Peer! hvorfor gik min Søn saa hastig? PIERRE Han havde noget at bestille, og bad mig excusere ham. FRANDS Men hvad er det for et Ridder-Baand, han har faaet om Halsen?
								PIERRE Det er et Portrait, som han har ført med sig fra Frankrig. FRANDS Saa er det Moden at bære saadant i Frankrig? PIERRE Ach, ja vist! hvo, som ikke bærer saadant i Frankrig, bliver
									holdet for en Canaille, og maa aldrig komme til Hove. FRANDS Men det synes saa liderligt Arbeid; jeg vilde, min Troe, giøre
									det langt bedre. PIERRE Monsieur maa tage sig vare hvad han siger, han kunde komme i
									Ulykke derover; thi Portraitet er giort af Monsieur
									Reenkaalavet, den største Skildrer udi Facultetet til Paris.
								JERONIMUS Ej! jeg vil døe paa, at jeg skal finde det i en gammel Krønnike,
									som jeg har hiemme; jeg kunde strax see, at det er et
									Kaaberstykke klippet af en Bog. Hør, Naboe, eders Søn er en Nar,
									og I lidt bedre. Jeg betakker mig for eders Svogerskab, og
									sælger ikke min eeneste Datter saa bort. Og du Skielm, hvis du
									ikke strax siger os, hvo der har forført ham til saadan Galskab,
									skal du ikke komme vel her fra Steden. PIERRE Jeg veed, min Troe, ikke, hvor han har faaet det Stykke fra; men
									det kand jeg giøre min Eed paa, at jeg har seet under Portraitet
									de Ord: Monsieur Reenkaalavet fecit. FRANDS Fy! skiæmmer du dig ikke, Peer, at tale saa plumpt? JERONIMUS Hej! laan mig jer Stok, Naboe. Naar din Herre spør, hvo der har
									pryglet dig, saa kandst du sige: Jeronimus fecit. -
										Pierre gaaer grædende ud.SCEN. 6Jeronimus. Frands.JERONIMUS Hør, Naboe, jeg haaber, at vi kand være lige gode Venner,
									omendskiønt den giorte Forlovelse med min Datter og eders Søn
									bliver ophævet. FRANDS Ach! min hierte Naboe! I har jo lovet at have Taalmodighed udi
									14 Dage, for at see hvorledes min Søn vil tage afsted. Om I
									bryder saa hastig, gier det saadan Snak i Byen. Giør det dog for
									den Venskab, som altid har været imellem os, og hav Taalmodighed
									saa længe. JERONIMUS Ja, ja, 14 Dage gaaer hastig; men jeg er vis paa at han inden
									den Tiid bliver verre og ikke bedre. FRANDS Jeg forlanger intet andet, end at I vil bie de 14 Dage. JERONIMUS Ja, jeg skal bie saa længe. FRANDS Farvel, jeg maa hiem at spise; min Kone bier efter mig. JERONIMUS Prosit Maalzeit. ACTUS IVSCEN. 1.Antonius. Elsebet. Marthe. Espen.ANTONIUS Nu hvordan gaaer det? min gode Marthe! MARTHE Hun gaaer en god Gang nok. Men I kommer noget ubeleiligt, thi
									jeg har bestemt Hans Frandsen hid. Han er saa forliebt, som en
									Rotte, skiønt han aldrig har seet mig. I kand tænke, hvilken
									Giek det er: jeg har faaet ham til at bære om sin Hals et
									gammelt Kaaberstykke, som jeg for nyelig skar af en af Fars
									gamle Spænde-Bøger, og smurte paa en liden Træ-Plade. ELSEBET Men hvor er det mueligt, at han kand bringes til saadan Galskab?
								MARTHE Alting er mig nu mueligen, efterdi jeg har faaet ham til at
									troe, at jeg er en Fransk Dame, som er nyelig kommen fra Paris.
								ANTONIUS Men hvad vinder du derved, at du saaledes prostituerer ham? MARTHE Jeg vinder det derved, at hans tilkommende Sviger-Fader gier sin
									Datter heller bort til en Skorsteensfejer end til saadan en;
									hvorledes det ellers vil falde ud med eder, veed jeg endnu ikke.
									Det gaaer med mig, som med dem, der skriver Comoedier;
									mens de skrive paa Comoedien, falder dem af sig selv
									ind, hvorledes den skal udføres og endes. Men der seer jeg han
									kommer; løber strax til Side. SCEN. 2Jean. Mad. la Fleche. Espen eller d'Espang.MADAME LA FLECHEA cette heure il doit venir;  war das
									nicht um drey Uhr, Monsieur d'Espang,
									daß er lovede zu kommen? JEANembrasseter hende paa Knæ og siger:  Ach!  charmante Madame! souffrez que j'adore vous!
										souffrez que je baisse votres beaux mains!MAD. LA FLECHE.Levez-vous, Monsieur! c'est trop dehumblesse
										pour un gentilhomme comme vous. JEAN.Ah Madame! est-il possibel que j'ai
										l'honneur, le plaisir, contentement et joie de vous revoir
										dans cette terre? MAD. LA FLECHE. J'ai venu pour vous voir, mais je
										croyois pas que vous étiez si changé. Vous êtez à cette
										heure habillé comme un antique bourgeois. Ha! ha! ha! JEAN.Pourquoi riez-vous, charmante Princesse?
									MAD. LA FLECHE. Rien! Monsieur de France, rien! je
										ris de la joie de vous voir, c'est toujours une plaisir de
										vous voir. JEAN.Je vous rends grâce, Madame! Mais comment
										trouvez-vous cette terre? MAD. LA FLECHE.Fort bon, Monsieur: les Danois êtes des fort
										bonnes gens. Il manque à eux seulement desinformer dans les
										manières Parisiens. JEAN.Ovis pardi si fait, Madame, vous avez grand
										raison dans cela. Dieu donne que j'étois dans Paris
									igien! Ah pardonnez, ma belle Madame, je
										voulois dir e: aussi. Mais Madame, avez-vous amenés avec
										vous quelques nouvelles chansons de Paris? MAD. LA FLECHE.Ovis Monsieur, celle-ci est la plus nouvelle.Hun synger en Viise. JEAN paa Knæ. Ah Madame, je n'ai jamais écouté une plus
										belle chanson. Ah Paris, Paris!MAD. LA FLECHE. Pourquoi pleurez Monseigneur? 
JEANAh Madame, on veut me marier dans cette pays.
									MAD. LA FLECHE. Marier? JEANOvis Madame. MAD. LA FLECHE. Marier? JEAN Ovis c'est veritable, et avec une fille, qui
										s'appelle par malheur Elsebet.MAD. LA FLECHE. Quel diable de nom est cela? parlezvous tout
										de bon, Monsieur? ah est-il possible? Hun lader som hun
										faaer ondt. Espen flyer hende noget at lugte til.ESPEN Nu kand han see, Monsieur, hvormeget Madamen elsker ham; hun fik
									ondt af lutter Alteration, da hun hørte, Monsieur vilde gifte
									sig her i Landet. JEAN Ach! hvis hun døer, saa omkommer jeg mig strax selv. Ach! siig
									hende, Monsieur Valet de chambre, at jeg
									før vil lade mit Liv, førend jeg skal gifte mig her. Paa
										Knæ.Ah belle Princesse, êtes vous malade? MAD. LA FLECHE. C'est un Übergang, 
										Monsieur! levez-vous. Espen visker hende udi Øret, hvorpaa hun stiller sig
										meget fornøyet.SCEN. 3Arv. Jean. Mad. la Fleche. D'Espang.ARVkommer ind, sætter sig ned paa Gulvet med et stort stykke
										Krid, og maler den Dantz af, han havde seet.
									Saaledes gik Dantzen, ligesom en Kummenskringle. Det skal være
									Hans Frandsen, og her kommer Mutter. Ney! jeg maa giøre hende om
									igien; thi hendes Rumpe blev ikke bred nok. Her skal Fatter
									staae og græde. Han springer op og seer derpaa. Medens han giør dette, staaer
									de andre og taler sagte, og peeger paa ham.ARV Ha! ha! ha! det er mare saa naturligt giort, og Assamblixet saa
									vel afskildret, saa der fattes intet andet, end at det skulde
									kunde tale. Men hillement! der seer  jeg Folk. Er det ikke
									Jeronimuses Marthe, som hâr faaet en Adriane paa, og staaer og
									snakker med Hans Frandsen? Hør, Marthe! hvor Fanden har du faaet
									den Adriane fra? Det er jo endnu for tiligt; Hunde-Dagene er jo
									end ikke begyndt? JEANgier ham et Ørefigen, siger: Ej du elementske
									Slyngel! tør du saaledes see en fornemme Fransk adelig Frue i
									Øyene? ARV Om Forladelse, Monsr. Haans. Jeg tænkte, mare, det var
									Jeronimuses Marthe. MAD. LA FLECHE.  Ah Monsieur, faites le sortir, j'ai peur
										pour les gens qui sont fous.JEAN Her ud din Slyngel! jeg slaaer ellers dit Hoved i tu.
										Madame la Fleche staaer og beskuer Jean paa Klæ-
										derne og visker til Espen og leer ha! ha! ha! seer paa hans
										Been, visker til Espen igien og leer ha! ha! ha!JEANPourquoi riez-vous? belle Madame! MAD LA FLECHE. Je me retire un peu. Monsieur
										d'Espang, mon valet de chambre, vous dira pourquoi. Excusez.
										Adieu.SCEN. 4Jean. D'Espang.JEAN Monsieur le valet de chambre! Monsieur
										d'Espang! hvor kommer det, at eders Frue tracterer mig
									med saadan Foragt? hvad var det, hun viskede? ESPEN Jeg vilde have givet tusinde Daler til, at jeg havde vidst det
									tilforn, saa skulde jeg i Tide have advaret Monsieur. Men det
									kand let redresseres. Hun viskede til mig, at, saa stor Estime
									hun har for Monsieurs Person, saa stor Foragt har hun for hans
									Klæde-Dragt. JEAN Er der da andre Moder kommen i Paris, siden jeg reisede? thi jeg
									opholdt mig paa Hiem-Reisen 3 Uger i Roven. ESPEN Ja Monsieur! det har været Ulykken. Madame la Fleche siger, at
									udi 6 Uger ingen Cavalleer i Paris knæpper  sin Kiole meer for til, men
									alleene bag til. Det synes vel at være noget incommode, førend
									man bliver først vant dertil; men fornemme Folk have altid deres
									Cammer-Tienner, som de der i Landet kalde Valet de Chamber, der
									knæppe dem op og til. JEANAh! malheureux que je suis. ESPEN Det kand strax rettes Monsieur! jeg skal hielpe ham derudi. JEANVous me faites un grand plaisir, par di.
									ESPEN See! nu har Monsieur andre Øyen at see med. JEAN Er det ellers noget andet, som fattes i Moden? ESPEN Jo, men det er let at giøre. Alle fornemme Folk i Paris, siger
									hun, smør sig om Munden med Snustobak. JEAN Det skal strax blive forandret; jeg har min Tobatiere-Dose hos
									mig. Jeg har, ma foi, aldrig været den
									sidste udi at antage nye Moder. Jeg hørde nok tale om en hoben
									Moder i Paris, som var i Gierde, førend jeg reisede, men min
									Papas Importunitet var Aarsag, at jeg ikke kunde opbie den Tid.
										 Je vous prie Monsieur le valet de
										chambre, at excusere mig for Madame la Fleche. De Moder
									var dans ma foi ikke endnu i Brug udi
									Paris, da jeg reisede, non pardi non;
									thi jeg har alt for stor Respect for den Pariske
									Galanterie, at jeg skulde negligere saadant. ESPEN Paris er en artig Bye, det maa all Verden tilstaae. All Verden
									retter sig og efter de Parisiers Moder; om de hittede paa at
									gaae uden Buxer paa Gaden, efterfuldte og alle andre Folk dem
									derudi. JEAN Jeg giorde det, ma foi, strax. Alle Folk
									vilde vel lee af mig i Begyndelsen, men inden Aar var til ende,
									blev det dog en Mode over alt; thi det har jeg ofte observeret.
									Men Monsieur le valet de chambre, er der
									ellers skeed nogen Forandring med Peruqve, Hat, Skoe eller
									Strømper? ESPEN Nej. Madamen siger, at eders Hat og Paryk kand endnu vel
									passere. Men Monsieurs Halsklud skal henge bag ud. JEAN Ej! ej! det er artigt. Den Bye kand hitte paa meer Galanterie i
									en Uge, end heele Verden udi et Aar. Jeg skal, ma foi, strax rette det og. Men, hvorfor
									vil Madame la Fleche ikke sige mig saadant selv? ESPEN Ah! Monsieur kiender jo de Franske Damer, de ere alt for høflige
									til at sige en god Ven sine Feyl; de smiler kun deraf, og lader
									andre giette hvad de meener. Men nu er alting got; nu skal det
									være hende en Fornøyelse at see Monsieur igien i sit Huus om en
									Time. Der skal jeg selv have den Ære at geleyde ham, naar jeg
									først har forrettet mit Ærende. JEANJe me recommende, Monsieur d'Espang! ESPENVotre Serviteur! Men, à propos, jeg har glemt en liden Ting at sige Monsieur
									paa Madames Vegne, det er, at, naar Monsieur med Permission
									gaber, holder han ikke med Haanden for Munden; thi det er nu alt
									gammeldags og ikke bruges af honnete Folk meer i Paris. JEANOvis da. ESPENServiteur. SCEN. 5Jean. Pierre.JEANdantzer og synger: La la la la la la la. Seer paa sit
										Skilderie. La la la la la la. Alting synes underligt
									i førstningen, men nu synes mig allereede, at det er en deilig
									Mode,  fort commode et fort dégagée. La la la
										la la. Mon Père et mon Sviger Père
									skal, ma foi, tage den an, enten de
									vil eller ey: Jeg vil ikke være i nogen gammeldags Familie. Min
									Papa skal jeg nok med gode bevæge til at aflægge sin gamle
									Spids-Borger-Dragt, men min Sviger Papa, som holder for
									Troes-Artikel at gaae ligeledes i Klæder, som hans Papa og hans
									Grand Papa for ham, kommer jeg sans façon
									at tvinge dertil; thi det er mig ikke nok, at jeg veed selv
									at leve, og er galant, jeg vil og ingen Skam have for mine
									Venner. Mais voila Pierre, qui vient. PIERRE Ach! ach! Monsieur! I maa mantenere mig, ellers kand jeg ikke
									længer være i Monsieurs Tienneste. JEANQu'as-tu? dis-moi, Pierre. PIERRE Ach! Monsieur Jeronimus har slaaet mig saa, at jeg kand neppe
									gaae. JEANPourquoi done? PIERRE Fordi Monsieur bær et Skilderie paa Brystet. JEANPardi! jeg skal lære ham hvad det er at
									prygle en gentilhommes Laquai. Est-il
										possible, at han torde slaae dig? PIERREOvis Monsieur. Men Monsieur har knæppet
									sin Kiole bagvendt, han maa gaae i Gifte-Tanker;  reste un moment, medens jeg retter det
									igien. JEAN Ej du sot! badaud! bouffon! maraud!
									veedst du ikke, at det er den nyeste Mode i Paris? og at
									Mad. la Fleche beloe mig, fordi jeg knæppede min Kiole, som
									andre her i Landet? PIERRE Den Mode har jeg dog ikke seet i Paris. JEAN Den er opkommen, medens vi vare i Roven. PIERREOvis da! saa maa jeg ogsaa knæppe min
									ligeledes. JEANNon pardi non, det er kun for gens de qualitê. PIERRE Eja! den fornemme Verden skal kun være forkeert. Men faaer
									Monsieurs Sviger Papa det at see, bliver han gall. JEAN Ikke alleene, at han skal taale at see det, men jeg vil, at han
									selv skal bruge samme Mode. PIERRE Det gaaer aldrig an. JEAN Han skal. PIERREComment done?JEAN Jeg skal tvinge ham med Magt; thi om Madame la Fleche leer af
									det heele Land, skal hun dog ikke lee af min Familie. PIERRE Om Monsieur resolverer sig dertil, skal jeg hielpe ham som en
									ærlig Karl, og var jeg tilfreds, vi havde nu fat paa ham, medens
									jeg føler endnu de Hug, jeg fik. Men der kommer han alleene, ma foi fort à propos. SCEN. 6Jeronimus. Jean. Pierre.JERONIMUS Fiorten Dage gaaer endelig snart bort; det vil intet sige, jeg
									vil gierne holde den Tid ud, paa det jeg ikke skal beskyldes at
									have brudt mit Løfte; men han bliver ikke anderledes, han bliver
									ikke anderledes, det vil jeg døe paa. Men der seer jeg han
									staaer; jeg maa forsøge engang at skrifte ham alleene, naar hans
									barmhiertige Far er ikke tilstæde. Hør, Hans Frandsen! lad os
									tale eengang for alle lidt alvorlig sammen. Men hvad Pokker er
									det, jeg seer? Er I bange, at Folk ikke skal kiende jer
									forkeerte Sind, uden at I gier det tilkiende med saadan forkeert
									Dragt? Hvilket Menneske kand bringes til saadan Galskab at
									knæppe sin Kiole bag til, og giøre sin Ryg til en Mave? Ach! jeg
									ynker den ærlige gamle Mand, der har saadan en vanskabt Søn!
										Jean og Pierre leer tillige ha, ha, ha, ha!JERONIMUS Ja du maa nok lee nu og stedse, saa tit du tænker paa, hvilken
									Nar, hvilken Giek, hvilken Gøgler du est. Jean og Pierre: Ha ha ha!JEANA propos, mon cher Sviger Papa, blev
									ikke den Kiole, I hâr paa, giort til den forrige Jubelfest? Ha,
									ha, ha, ha, ha! JERONIMUS Ej du Hans Wurst! du Nar! er din bagvendte Kiole ikke bleven
									giort paa Fastelavens Mandag, eller den første April? Ha ha ha
									ha ha! JEANMon cher Sviger Papa! forlad mig, at jeg
									leer af hans underlige gammeldags Dragt; men det kand let
									ændres, den skal alleene knæppes bag til, saa kand Kiolen
									nogenledes passere. Som jeg gaaer nu, saa gaaer alle honnete
									Folk i Paris. JERONIMUS Jeg er taabelig, at jeg staaer og taler med slige Giekke. JEANAttendez, mon cher Sviger Père! I slipper, ma
										foi, ikke, førend I vender jer Kiole om, som min. Det
									er, pardi, den høyeste Mode i Paris; Madame
									la Fleche, som nyelig er kommen derfra, beretter - - - JERONIMUS Hej I Slyngele! vil I legge Haand paa en ærlig Borger-Mand? Det
									er for Madame la Flesk, og det er for Madame la Kaal, og det er
									for Madame la Medister, og det er for Madame la Spek. Gir
										dem midlertid Ørefigen.JEANPierre ici! tenez! holdt den gamle
									halstarrige Knark. Jeg vil, ma foi,
									ingen Pedanter have til Forældre; træk ud! PIERREVitement Monsieur. JERONIMUS Hej Gevalt! Gevalt! JEAN Naar gamle Folk gaaer i Barndommen, maa man tvinge dem, som
									Børn. JERONIMUS Hej hej! Geval ----- t! PIERRE Hej hej! Sna ----- k! det er for jer egen Nytte; naar det først
									er giort, skal I siden takke os, ligesom en Patient, der stræber
									først mod Feltskiæren, som vil trække en Tand ud, men, naar det
									er overstaaet, kysser han siden paa hans Haand og takker. JERONIMUS Ach væ! Ach væ! JEAN Tie stille, mon cher Sviger Papa! nu
									seer I pardi ud, som en Ambassadeur. Den
									heele Familie maa og omstøbes; jeg skal føre min Sviger Mama og
									Mademoiselle Isabelle til Mad. la Fleche, for at undervises,
									hvordan høyeste Fruentimmer Mode nu er i Paris. PIERRE Monsieur, skal eders Sviger-Fars Klud ogsaa ikke forandres? JEANOvis pardi si fait. Pierre vender hans Klud, mens den anden holder
									ham.JERONIMUS A----A----A---- SCEN. 7Antonius. Jeronimus. Jean. Pierre.ANTONIUSmed Kaarden i Haanden. Hej! I Straten-Røvere! jeg
									skal lære jer at overfalde en gammel fornemme ærlig Mand. Jean og Pierre løbe bort. Ach! min kiære Hr.
									Jeronimus! det giør mig ont, at jeg skal finde eder saa ilde
									medhandlet. See! hvor de Skielmer har tilreedet og prostitueret
									den fornemme ærlige Mand. Gir jer tilfreds, min Hr. Jeronimus!
									jeg skal hevne den Spot, om det skal koste mit Liv. JERONIMUS Ach min kiære Monsieur! I har frelst mit Liv, min Ære; thi jeg
									vilde heller døe, end at nogen skulde  have seet mig saa forkeert.
									Det skulde være mig en stor Fornøyelse, om jeg kunde være ham
									igien til nogen Tienneste; gid han havde min Hielp fornøden, og
									vilde kun saa sætte Prøve paa mig. ANTONIUS Ach min Hr. Jeronimus! jeg seer, Himlen selv favoriserer mit
									Forsæt, og baner mig Vej til at forestille det, som jeg tilforn
									ikke har dristet mig til at tale. I har jo, min Herre, en
									Dotter? JERONIMUS Ja, men hvad vil det sige? ANTONIUS Achl jeg tør ikke sige meer; I maa selv giette min Meening. JERONIMUS Jeg kand nok giette hans Meening. Han har, maa skee, Kiærlighed
									til min Dotter. Men jeg kand intet svare ham dertil, fordi
									Monsieur er mig gandske ubekiendt. Maatte jeg spørge: hvilke
									hans Forældre er? ANTONIUS Jeg er Jesper Lorentzens Søn i Snarregaden; min Far er nok
									bekiendt af got Folk i Kiøbenhavn. JERONIMUS Ja vist er han bekiendt. Er han Jesper Lorentzens Søn, saa har
									han en brav Mand til Fader, og een af de skikkeligste Borgere
									her i Staden; vi har reyst sammen i gamle Dage baade til Kieler
									Omslag, og Viborger Snapsting. Det skulde være mig en Glæde og
									Ære at komme i Svogerskab med ham. Han maa selv tale med min
									Datter. ANTONIUS Hvis ingen anden Hinder er, da tør jeg allereede kalde mig eders
									Svigersøn. Sagen er denne: Jeg har i nogle Aar ikke alleene
									baaret Kiærlighed til eders Datter Elsebet, men endogsaa vundet
									hendes Hierte; men ingen af os har understaaet sig at tale derom
									formedelst den anden Forlovelse, som er sluttet imellem hende og
									eders Naboes Søn, hvis Tilbagekomst har bedrøvet mig ikke mindre
									end hende, og bragt os fast i Fortvilelse. JERONIMUS Er der ingen anden Hinder, saa er Knuden let løst. See! der har
									han min Haand paa, at ingen anden skal faae min Datter end han.
									Men der kommer min Datter selv meget beleiligt. SCEN. 8Elsebet. Jeronimus. Antonius.JERONIMUS Hør, Elsebet! kiender du denne Person? ELSEBET Nej, jeg giør min Troe ikke, Papa! JERONIMUS Jo du giør saa min Troe; see hvor rød hun bliver i Ansigtet. Nu
									nu, giv dig tilfreds, græd ikke mit Barn! jeg veed heele Sagen.
									Kom hid, giv ham din Haand, du skal være hans Brud. ELSEBET Ach min hierte Papa! hvorfor skiemter han saa med mig? I har
									engang, imod min Villie, lovet mig bort til Hans Frandsen. JERONIMUS Ja det var i de Dage; men nu har jeg lovet at skaffe Hans
									Frandsen Logement paa Raad-Huset, hvortil din tilkommende
									Kiæreste, som er Vidne til, hvad Skam han har giort mig, skal
									være mig behielpelig. Gak hen og ræk ham Haanden; see hvor peen
									hun er, ligesom hun ey havde seet ham tilforn. Kom lad os gaae
									hi em tilsammen; jeg skal have hevnet mig over Hans Frandsen,
									førend Soel gaaer ned. ACTUS VSCEN. 1.Jean. Pierre.JEANPardi, est-il possible? quelle brutalitet
									PIERRE Monsieur, vi er om en Hals, dersom vi ikke retirerer os;
									Jeronimus leder efter os allevegne, og jer Far, som jeg hører,
									er ligesaa vred som han. JEAN Er det ikke en Elendighed, Pierre! at boe i dette Land, hvor
									Folk er saa lidet skiønsomme? Jeg havde tænkt, at Monsieur mon Papa, og min Sviger Papa skulde
									daanet af Glæde, naar de saae mig. PIERRE Jeg, min Troe, ligesaa. JEAN Fremmede veed at skiønne derpaa bedre end mine Forældre. PIERRE Ja det gaaer med Monsieur, som Ordsproget lyder: En Poet er
									aldrig agtet udi sit Fæderneland. JEAN Jeg vil ikke tale om min Artighed; nok er det, at een af de
									artigste Damer dans la France er
									hidkommen alleene for min skyld. PIERRE Ja, det som er forunderligt, Monsieur! lige fra Paris. Thi havde
									det været en Hottentotisk, Cossakisk, Callekutisk, Husarisk,
									Malebarisk Dame, eller en fra Tye, Bogøe, Island eller Grønland,
									skulde man tænke, den Dame saae ikke mange andre galante Folk i
									det Land, hvor hun kom fra, derfor syntes hende saa vel om jer.
									Men Monsieur, hun kom lige fra Paris, hvor alle Folk ere artige,
									hvor gemeene Hose-Kiellinger læse Aviserne, dantze Menueter, og
									tale perfect Fransk, hvilke 3 Poster giør et fuldkommen
									Menneske. Lad være, at Monsieur var ikke artig, saa maa dog all
									Verden tilstaae ham, at han har den Merite at have udi faa
									Maaneder  fortæret
									1500 Rdlr. i den galanteste Stad i Europa, og bør Monsieur
									alleene for den Aarsags skyld æstimeres af alle brave Folk. JEANOvis par di si fait. PIERRE Thi slige Depenser gir tilkiende, at Monsieur har levet fornemme
									udi Paris. JEANSi fait PIERRE Ikke som en Gnier. JEANVous avez raison. PIERRE Ey som en Slyngel. JJEANSi fait. PIERRE Ey som et Sviin. JEANCela s'entend. PIERRE Ey som et Bakkelse-Beest. JEANNon pardi non. PIERRE Ey som en doven Esel. JEANNon si fait non. PIERRE Ey som en Fæhund. JEANPeste! holdt engang op med disse Titler;
									jeg forstaaer nok din Meening ellers. PIERRE Jeg vil kun sige dette Monsieur, at hvilken brav Mand, der hører
									alleene, at I har anvendt saa mange Penge i faa Maaneder i
									Paris, raisonnerer strax saaledes: Den Monsieur maa endelig være
									noget got hos, han maa endelig have lært noget for saa mange
									Penge, og derfor vegrer sig ikke for at give Monsieur sin
									Datter. JEAN Du seer dog, Pierre, hvor lidt mine Forældre skiønne derpaa.
								PIERRE Hvorledes kand slige Taasser, som her er i Landet, skiønne paa
									Monsieur? Langt fra at skiønne paa hans Qvaliteter, de tillegger
									ham alle de Lyder, som til er. JEAN Hvad siger de da om mig? PIERRE Monsieur, jeg skiæmmes ved at tale derom. Jeg havde nær kommen i
									Ulykke for nyelig for hans skyld. JEANAh dites hardiessement. Du veedst vel,
									at vi Parisier legger aldrig saadant paa Hiertet. PIERRE Somme kalder Monsieur Hans Baissemains,  fordi han gaaer om og kysser
									alle Fruentimmer paa Hænderne. JEANPardi! quels sots! det er just en af de
									artigste Qualités en galant Homme kand besidde. PIERRE Somme er meere grove, og kalder Monsieur Hans Wurst, Hans Nar,
									Hans Abe-Kat, Hans Gøgler, Hans Strympe-Kiger, Hans Mark-Skrier,
									Hans Rumpevrikker, Hans Stylteganger, Hans Capriolskiærer, Hans
								JEAN Nu nu, nok, nok. Jeg gider ikke høre meer deraf. PIERRE. Hans Petit Maitre, Hans Dantzer, Hans
									Fransk-Forderver, Hans - - - JEAN. Holdt op, siger jeg, Maraud! PIERRE. Hans Spillfugl, Hans Stratenjunker, Hans Harlequin - - - JEAN. Hvis du holder ikke op, skal jeg slaae din Hierne i tu. Je t'écraserai ton tete. PIERRE. Monsieur bad mig jo selv sige. Men der kommer Arv igien. SCEN. 2Arv. Jean. Pierre.ARV Jeg vilde mare ikke være i Hans Frandsens Sted nu, om man gav
									mig to Mark. Jeronimus har svoren paa at han ikke vil gaae til
									Sengs, førend han har faaet ham i Spindehuset eller i
									Slutteriet, hvad man kalder det. Det var og uforskammet at
									handle saaledes med en gammel Mand, der har siddet og svaret
									borgerlig Skat og Tynge saa mange Aar. Tænk engang, I got Folk,
									hvordan han reedte ham til: Som for Exempel, jeg tar min Kiole
									og keerer den saaledes om. Vender Kiolen om. Seer jeg ikke nu ud som en Nar?
									Ha ha ha ha ha ha! ret ligedan saae Jeronimus ud. Jeg vilde ikke
									gaae saadan i en af de store Gader, om en gav mig to Skilling,
									thi Staader-Kongerne kunde tænke, jeg var gall, og trække mig i
									Daare-Kisten. Han vender Kiolen ret igien. Mutter sidder og
									græder hiemme, som hun var pidsket; men det er hende got nok,
									thi naar Fatter ikke vilde skikke ham Penge, da han var i
									Vestindien eller Frankerig, hvad det heeder, saa solte hun baade
									Kiole og Skiørt for at bringe dem til Veje. JEAN Arv! hvordan staaer det til hiemme? Arv klaaer sig bag
										Hovedet. Vel nok Monsør! JEAN Det maa ikke henge ret sammen, du klaaer dig saa bag Øret. Siig
									mig, hvordan staaer det til? ARV Vel nok Maansør. Jeg takker for god Efterspørsel, men - - farvel
									Maansør! jeg maa gaae. JEAN Hvad vil du sige med det Men? Fort siig mig, hvor det staaer
									til! du faaer, ma foi, ellers Hug. ARV Alting staaer mare vel til. Men det staaer noget forbandet ilde
									til. JEAN Siig kun frit, Arv, saa skal jeg forære dig en Livre. ARV Jeg er ikke for at spise Lever, Maansør; naar jeg faaer noget,
									saa gir jeg det til Hunden. Men vil Maansøren forære mig noget
									til en Kande Øll? JEAN See der er to Mark. Det var min Meening. ARV Gramarcis, Maansør. JEANtil Pierre. Hvilket dumt Beest den Karl er. Han
									vidste ikke, hvad en Livre de France var. ARV Jeg vil da vare Maansøren ad, at han smør sine Støvler i Tide;
									thi Jeronimus har Bud efter Vægterne og Staader-Konger at trække
									jer i Arrest. Fatter har ogsaa slaaet Haanden af jer, og svær
									paa, at I skal sidde indsluttet i et Hull et heelt Aar. PIERRE Vil man ogsaa indslutte mig? ARV Ney, du har ingen Nød, Peer. Man vil kun lade dig kagstryge, og
									siden løbe hvor du vil. JEAN Men hvad er der for Allarm uden for? EN SPILLERuden for. Jeg skal lære den Karl at undstikke sig
									uden at betale. JEANPeste! hvad er her ved at giøre? Her
									kommer en  Person mig
									paa Halsen, som vandt nyelig hundrede Rigsdaler fra mig i Spill.
									Jeg løb bort, da han vendte Ryggen; thi jeg havde intet at
									betale med. SPILLERENuden for. Enten skal han slaaes med mig, eller
									betale mig mine Penge. PIERRE Ach Herre! Jeg maa bort et Øyeblik paa Naturens Vegne; jeg
									kommer strax igien. JEAN Vil du bie, Maraud! er nu Tid at gaae
									bort, du seer, at jeg blir overfalden? PIERRE Ach min Mave! min Mave! Jeg drak for hastig paa Kaalen, det var
									min Ulykke. Løber i en Krog og skiuler sig.SPILLERENuden for. Jeg skal lære ham, hvad det er, at give
									sig i Spill med en ærlig Mand. JEAN Ach kiære Arv! kandst du ikke hielpe at skiule mig? jeg skal
									lønne dig derfor som en honnet Homme. ARV Jeg har et Dekke her ved Haanden, om Maansøren vil lade sig
									svøbe der udi. JEAN Det er lige meget, Arv, naar jeg kun kand blive skiulet. Han svøber ham i Dekket og sætter sig derpaa som en
								Byldt.SCEN. 3Spilleren. Arv. Jean. Pierre.SPILLEREN Jeg skal, min Troe, ikke gaae til Sengs i Aften, førend jeg
									faaer fat paa ham. Det er ikke saa meget for Pengenes skyld, som
									for det onde Exempel, andre kand tage deraf, at løbe af Spill
									uden at betale. Jean ryster under Dekket.ARVslaaer paa ham og siger: Ligg stille. Der blir
									ellers en Ulykke af. SPILLEREN Hvem taler du til, Cammerat? ARV Jeg taler til min Sæk. SPILLEREN Til din Sæk? hvad har du da i din Sæk? ARVblir bange og stammer. Jeg har, min Troe, ikke
									andet end Smør derudi. SPILLEREN Smør i din Sæk, som du sidder paa? Det er ikke mueligt. ARV Ney det er sandt, det er Lys. SPILLEREN. Lys? det er endnu galnere. ARV. Ney det er sandt, jeg fortalede mig, det er Kniplinger. SPILLEREN. Det maa være en forbandet Hob Kniplinger.  Det henger aldrig ret sammen, det maa være staalne Koster. ARV Ney det er sandt, det er Erter. SPILLEREN. Du est vist nok en Tyv, det merker jeg; fort, lad mig see, hvad
									det er. ARV. Det er, min Troe, ikke Hans Frandsen, Maansør! det kand jeg
									giøre min Eed paa; thi hvordan skulde han kunne ligge i en Sæk?
								SPILLEREN. Ha ha, nu skal man see, jeg tør komme til mine Penge. See her
									Monsieur Frandsen, er I her? det er mig kiært. Her er to Ting
									for jer at udvælge: enten at levere mig strax mine Penge, eller
									at slaaes. JEAN.Monsieur, je n'ai point d'argent. SPILLEREN. Monsieur, jeg forstaaer ikke Fransk, vi vil slaaes paa Dansk.
									Flux træk ud, eller Penge. JEAN. Jeg vil give ham min Haand for Pengene, Monsieur. SPILLEREN. Ingen Snak! reede Penge, eller slaaes. ARV. Skam, der bier her længer. - Løber bort.JEAN. Ach Monsieur! hav dog Taalmodighed med mig;  I skal vist nok faae dem. SPILLEREN Jeg forlanger intet uden at I skal trække ud. JEAN. Monsieur, der har I mit Uhreverk. SPILLEREN. Det er got, det tar jeg for 40 Rdlr.; lad mig ogsaa faae Kiole,
									Vest og Hat til, saa vil jeg lade mig nøye. JEAN Jeg veed, I vil ikke have, at jeg skal gaae nøgen. SPILLERENtrækker sin Kaarde. Allons! Kiole, Vest og Hat
									hid, eller slaaes. Jean trækker Kiole og Vest af, og flyer Spilleren det med
									Hatten og Peruqven.
SPILLERENMonsieur, votre tres humble Serviteur,
									jeg takker for god Betalning. PIERREkommer af Krogen igien. Ach Monsieur! nu er I saa
									nøgen, som I kom fra Moers Liv. Hvad Ulykke kand dog ikke det
									Spill foraarsage! JEAN. Ney du skal have Tak, jeg veed man fødes ikke med Buxer, Skoe og
									Strymper. Men din Poltron, giorde jeg din Ret, saa skulde jeg
									kløve dit Hoved. Er det forsvarligt saadan at forlade din Herre?
								PIERRE. Det er sandt, jeg vilde ønske, at jeg havde kunnet blive
									staaende og figtet saa tapperlig som Monsieur; men jeg er færdig
									at daane, naar jeg seer en nøgen Kaarde. JEAN.Allons, retirons-nous à la Madame la Fleche:
									hun tar os nok i Protection. Du veedst jo, hvor hun boer?
								PIERRE. Jeg? hvor skulde jeg vide det? JEAN. Ach! hvilket groft og u-poleret Folk vi boer iblant.  Ach Paris, Paris! gid vi var der nu igien, Pierre. Mais voila Madame la Fleches valet de chambre
										Monsieur d'Espang. SCEN. 4Espen. Jean. Pierre.ESPEN Jeg leeder efter Monsieur Jean de France, men han er ingensteds
									at finde; jeg spurte efter ham i hans Fars Huus, jeg spurte
									efter ham hos --- Men der er jo han og hans Tiener. Monsieur!
									Madame la Fleche lod formelde sin ydmygste Respect, og leverede
									mig det Brev, førend hun reiste. JEAN Er Madame la Fleche reist? ESPEN Ja for en halv Time siden. JEAN Hvorfor reiste I ikke med? ESPEN Fordi hun havde mig ikke meer fornøden. JEAN Reiste hun da alleene? ESPEN Jo, jo, saadan Dame reiser alleene! Hun havde ikke mindre end 4
									Laqvaier med sig. Jeg var ikkun antagen  til en Tid for Sprogets
									skyld. Her er et Brev, som hun leverede mig til Monsieur. JEANlæser Brevet. Pierre! PIERRE Monsieur! JEAN Vi er oven paa, høyt i Veiret. PIERRE Skal vi da hænges? JEAN Madame la Fleche skriver, hun har hørt min Fortræd, og derfor
									ikke vil være her længer, men at jeg skal finde hende i Hamborg
									hos Monsieur Gobere; hun vil føre mig med sig til Paris, og der
									sætte mig i stor Herlighed. Vi maa reise ligesom vi staaer og
									gaaer:  allons! dépêchons! jeg er
									færdig, saa snart du kand bestille en Vogn; thi jeg vil kun
									skrive et Afskeds Brev til min  Papa. Adieu
										mon cher Monsieur d'Espang. Je vous rends mille gräces pour
										votre civilité.SCEN. 5Espen. Marthe.ESPEN Marthe! kom nu hid, nu er de Giekke borte. MARTHE Gik det ey vel for sig? maa du ey tilstaae, Espen, at jeg er habile? ESPEN Jo lille Fæstemøe! naar Lykken vil favorisere Forstanden, kand
									man giøre store Ting med liden Konst. Jer Machine var, min Troe,
									intet Hexerie; I tænkte ikke paa andet end at giøre Hans
									Frandsen meer Fransøsk og gall, end han var. I har ellers ikke
									egentlig været Aarsag i Antoniuses Lykke; thi den blev befodret
									ved en Hendelse. Een overlægger undertiden en Ting viiselig, en
									anden derimod begynder en Ting i daarlig Fremfusenhed, men, naar
									Lykken og Ulykken kommer der imellem, kand det saaledes falde
									ud, at den første blir holdet for en Taabe, og den anden for en
									viis Mand, saasom Verden examinerer ikke hvordan en Ting sættes
									i Verk, men hvordan den falder ud. MARTHE Det vil intet sige; det gaaer med mig, som med store Generaler:
									naar de vinder et Slag, saa blive  de afmalede som store og forstandige Mænd,
									skiønt, om man vil examinere alting nøye, da contribuerer det
									til deres Sejer, deres Ære, som de mindst tænkte paa, og er
									ikkun pure Hendelser. Det meeste regieres i Verden af
									Slumpe-Lykke. ESPEN Martrie, du taler som en Engel! du est saa lærd, at du kunde
									skrive Bøger; om man flyde dig Bøger, blev du den anden Berthe
									Tot. MARTHE Ja, ja, jeg læser Senecus iblant. ESPEN Jeg har nok kundet merke det paa nogen Tid. MARTHE Hvorledes da? ESPEN Jo! thi vor Grød, som vi faaer om Aftenen, er enten for lidet
									kaaget, eller sveden. Jeg holder nok af lærde Piger, men jeg
									vilde nødig have dem enten til Koner eller Huusholdersker. MARTHE Ej Snak! Men der seer jeg de tvende gamle Mænd komme. SCEN. 6Jeronimus. Frands. Marthe. Espen. En Dreng.JERONIMUS Ney! jeg lader det u-mueligt falde, Naboe! I giør ilde, at I
									tager saadan forloren Søn i Forsvar. FRANDS Jeg forsvarer ikke min Søn meere, thi jeg vil aldrig see ham for
									mine Øyen; men jeg taler kun for min egen skyld, thi om I
									beskiæmmer ham, lider den heele Familie der ved. Bort du Dreng!
									hvad har du her at bestille? DRENGEN Der var een, som gav mig et Brev paa Gaden at bære til Far. FRANDSlæser Brevet. Madame la Fleche, en fornemme
									Fransk Dame, har fundet mig for god til at være her i Landet, og
									derfor taget mig med sig til Frankerig. Jeg er vant Udenlands
									til Artighed og Galanterie, og derfor u-mueligen kand lide de
									gemeene og grove Folk, som er i min Familie. Jeg kommer ikke
									meer tilbage; vil I skrive mig til, da kand I addressere Brevet
										 à la Mad. la Fleche, Dame tres celebre
										et tres renommée dans la  France. Brevet maa skrives paa Fransk,
									thi jeg har sæt mig for inden nogle Maaneder ikke at forstaae et
									Dansk Ord; men Udskriften paa Brevet maa være saadan: A Monsr. Monsieur Jean de France,
										gentilhomme, et grand favorit de la Madame la Fleche,
										Courtisane tres renommée, dans la Cour de France.  Hvis
									saadan Udskrift er ikke paa Brevet, skikker jeg det ubrudt
									tilbage. Je suis le Vôtre. Jean de France,
										gentilhomme Parisien. Copenhague d. 18. Majus -JERONIMUS Vil I nu meer erkiende ham for jer Søn? har jeg nu ikke Frihed
									at bortgive min Dotter til hvem jeg lyster? FRANDS Jo vist. JERONIMUS Jeg har lovet hende bort til Jesper Lorentzens Søn. FRANDS Det er en skikkelig Person. Jeg gratulerer. JERONIMUS Kand jeg overtale Naboe til at komme til Bryllup og være i god
									Humeur? FRANDS Jo vist! jeg har allerede slaget min Søn af mit Sind. JERONIMUS Det giør I vel udi. FRANDS Det meeste, som giør mig ondt, er at see mig skilt ved saadan
									god ærlig Mand, som I, med hvilken jeg havde Forhaabning at
									blive foreenet ved Svogerskab. JERONIMUS Ej Naboe! jer Dotter Lisbet er jo voxen? FRANDS Ja hun er. JERONIMUS Min Søn Jochum ligesaa: Kand der da ikke blive et nyt
									Svogerskab? FRANDS Jo det kand rigtig gaae an, om jer saa synes. JERONIMUS Der har I min Haand paa, at han skal blive hendes Hosbond; thi
									han holder, saa min Troe, en Skilling af hende, det har jeg
									merket. Mig synes, Naboe, at det erHerefter meere sikker,Vi gifter tilig Sønner her,End dem af Landet skikker.Af eders Søns HistorieExempel man kanel tage,Hvad nytter fremmet Land at seeFør man faaer Skæg paa Hage.See andre Nationer an,Hvor Ungdom bliver hi emme;Her eene strax af Landet manSkal ud for Dansk at glemme,At sætte Arv og Middel til,Og lære galne Sæder,Galanterie og Abe-Spil,En hoben Nymods Eeder.Hvis endelig der reises maa,Det kand ey være andet,Lad Reisen kun til Elben gaae,Saa Arven blir i Landet.Hvad nytter os saa store SpringI andre Land at giøre?Paa Scaven vi kand bedre TingOm Rigets Tilstand høre.Jean de France NoterS. 161Slutteriet, Gældsfængslet. - Det rører mig, det angaar mig. S. 162Fairfax og Soldan, Hundenavne. - Christne-Navne, Døbenavne. - Vellyst, Luksus, Overdaadighed. S. 163studeret deres Præke-Stoel paa Klosteret,
							studeret Teologi paa Regensen. - Runde Kirke,
							Trinitatis Kirke. - lærde Meenigheder,
							Universitetet havde Kaldsret til disse to Kirker. - Politiske Griller, her: tossede Ideer. - Bonjour og Comment vous portez-vous, fr. Goddag
							og Hvordan har De det. - creperet, lidt, døjet
							Sult og Nød. S. 164Serdam, Byen Zaandam. - reven
								Øll og Brød, Øllebrøsl. S. 165skiære op, overdrive. - ungefehr, omtrent. - Allomber,
							L'hombre. - Maitresse, fr. Elskerinde; jfr.
							2. Akt, 4. Scene. - Roven, Rouen, der i fr.
							Skrifter fra Holbergs Tid ofte skrives Roven. S. 166Moen Pere ... træ siær mere. Den fransktalende
							Jean har spurgt efter mon père, min Fader, og ma tres chère mere, min
								 allerkæreste Moder. - Ulfelds Plads var det nuværende Graabrødretorv.
							- Hallands-Aas var en folkelig Benævnelse for
							Kongens Nytorv. - Træ-Mærre, Træheste til
							Afstraffelse. - Garsong, fr. garçon, Dreng,
							Tjener. - Hans Wurst og den sterke Mand, se Note
							til »Den Vægelsindede« S. 153. - Hat ... saa breed ... Hanreder, en bredskygget Hat kunde
							skjule den bedragne Ægtemands Horn. - Moons,
							Mogens. - A Mons ... Copenhague, Til Hr.
							Pedersen, Første-Lektiehører (Adjunkt ved Latinskolens nederste Klasse)
							i København. S. 167bougre de pagrad, den Fandens Pagrad,
							Forvanskning af fr. pas grave, Navnet paa en Dans. - pardi ... Isabelle, ved Gud, det er en stor Ulykke. Men se der
							min Fader og min Svigerfader; Godmorgen, mine Herrer, hvordan lever min
							kære Elsebet? - Allamoder, nymodens Manerer. -
								Pariering, Snak. - Pardonnez ... dans Paris, Undskyld ... det er ikke godt
							Parisisk, det er Nederbretagnisk, ved Gud ... komponeret af Hr. B. ...
							en dygtig Mand, den største Danselærer i Europa. (Blondy var
							Balletmester ved Operaen i Paris). Jeg har helt glemt mit Dansk i Paris. S. 168je demande pardon, jeg beder om Forladelse. -
								à la Greve, paa Place de la Greve, der i
							Paris laa foran Raadhuset. Jean sammenligner denne Plads med en
							københavnsk Lokalitet, snarest Nytorv. - Ad si long,
							Farvel saa længe. - Parlemefransø,
							Forvanskning vistnok af parlez-moi français, tal Fransk til mig. -
								Skoe-Pind, Pløk. - Bestillings-Mænd, Embedsmænd. - paa
								sikasten, til Slut. S. 169Rente-Cammeret, omtrent det som nu hedder
							Finansministerium. - Fiol de Spanie,
							Forvanskning af folie d'Espagne, en kunstfærdig Solodans, der
							allerede dengang var forældet. S. 170Matresse, se Noten til S. 165. S. 171Artighed, fine Væsen. S. 172Balsom-Bøsse, egentlig Lugtedaase. - Ingen Slingring, jeg lader mig ikke rokke. - falske Blakke, Forræder (Blakke betyder normalt: (blakket) Hest). S. 173Contretemps, et Dansetrin. - Capriol, egentlig en Slags Spring, som Rideheste opøves i. -
								La tour seulement, bare Turen. - je men mocque, det blæser jeg paa. - sans fac.on, ingen Omsvøb. - Pardi
								... tete bleue, forskellige Eder. S. 175Mesuren, Takten. - c'est
								impossible, det er umuligt. - dans le mêrne
								temps, samtidig. - fenrage, jeg bliver
							gal i Hovedet. - chantez done, syng dog. - Diable m'emporte, si, Fanden tage mig, hvis -. -
								la cadance, Takten. S. 177Spindehuset, Straffeanstalten for Kvinder. - Snak for din Æske!, Vrøvl! S. 178Carosser (Karrosser), Kareter. - fixere, narre. - Paris og Helene, to græske Sagnfigurer, se Ulysses von
							Ithacia. - Votumer, lat. Stemmer. S. 179Mulier taceat in Ecclesia, Kvinden skal tie i
							Forsamlingen. Fra 1. Korinthierbrev 14,34. S. 180ryste eder ud, udruste jer. - Assemblix, Forvanskning af fr. assemblée, Selskab. - Kaarse-Dantzen, Folkedansen: Krydstur. S. 181ritze, tegne. - Gad Hansen,
							Arvs Misforstaaelse af la cadance. - Matrasse,
							Forvanskning af fr. maitresse, der dengang brugtes i galant Sprog
							som Betegnelse for den tilbedte Kvinde. S. 182kaage, kigge. S. 183Mangelstokken, Manglestok, rund Stok, om hvilke
							Tøjet blev viklet, naar det rulledes med Manglebrættet. S. 184Que voulez-vous?, Hvad vil De? - Fripon ... que le diantre, Hallunk, Slubbert,
							Slyngel, Asen, Flab, Døgenigt, den slemme Syge kvæle dig, Fanden tage
							dig, bortføre dig, sluge dig, Satan -. - comment,
							hvorledes. - Monsieur ... vous?, Herre! men
							ikke: hvad vil De. - Maitre de Langue,
							Sproglærer. - Dieu ... Paris, Gud give, at
							vi var i Paris. - aussi betyder: ogsaa. S. 185bougre ... gourmand, Asen, Fedtemikkel, Ædedolk.
							- la place Maubere, en Torveplads paa venstre
							Seinebred. - Pont-Neuf, en af Broerne over
							Seinen, hvor en Mængde Smaahandlende og Gøglere havde deres Boder. - comme un crocheteur ... bouffon, som en Drager,
							en Skopudser, en Vandbærer ... en Gal, et Fæ, en Tosse, en Nar. - dans
							... théâtre, i en Daarekiste eller paa et
							Teater. - bourreau, Rakkerknægt. - Ecoutez, hør efter. - c'est
								une visage à la Danois, det er et Ansigt à la Dansk. - Ovis pardi si fait, Javist. - ]e suis ravi ... mamie, jeg er henrykt over at se Dem, min
							kære Ven. - Mademoiselle Isabelle parle comme un
								Blanchiseuse dans Paris, Frøken Elsebet taler som en Vaskerkone
							i Paris. - Comme un frippière ... lait! lait!,
							som en Marskandiserske, som en Kvinde, der raaber: rainettes
							(Æbler) i Gaderne, som en Kvinde, der gaar med et Æsel paa Gaden og
							raaber: Mælk! Mælk! S. 186Peche, Cabo, to franske Restauratører i
							København. - Mester Jacob kan være en Kok Jakob
							Gotske, der boede i Dybensgade. - Plaisir,
							Fornøjelse. - Avec Permission, med Forlov. S. 187explicere sig, gøre sig forstaaelig. - Faubourg St. Germain, det Kvarter, hvor
							Tilrejsende almindeligvis tog ind. Her boede Holberg ogsaa i Begyndelsen
							af sit første Ophold i Paris. - Rue de Seine er
							en Gade i det nævnte Kvarter. S. 188Taisez-vous, Hold Deres Mund. - est-il possibel, er det muligt. - bonheur, Lykke. - Det er
								intet, der er intet. - refusere,
							afslaa. S. 189 dans votre présence, i Deres
							Nærværelse. - Hardiesse, Dristighed. - impudent, uforskammet. - Liberté, Frihed. - Complisance, fr.
							complaisance, Forekommenhed, Elskværdighed. - det
								helligeRommerske Rige, det tyske Kejserrige. - Manières, Manerer. - présentement, straks. - belles mains,
							smukke Hænder. - Je me recommende, jeg
							anbefaler mig. S. 190C'est ... Europa, det er dog gjort af Hr. R.,
							den største Skildrer (Portrætmaler) i Europa. - honnet ... Discours, dannet Samtale. - Herre Jeh!, Herregud! (Forkortelse af Herre Jesus). - skikkelige, gode, ansete. - allamodisk, moderne, med paa Moden. S. 191merkelig, mærkbart. - mari,
							mare, en Ed, dannet af Jomfru Marias Navn: sandelig, minsandten. -
								expliquez ... Peche, forklar denne gamle
							Mand det, jeg gaar, De vil finde mig hos Hr. P. S. 192excusere, undskylde. - Canaille, fr. Slyngel. - liderligt Arbeid,
							sjusket, daarligt Arbejde. - fedt, lat. har
							gjort, udført. S. 193Prosit Maalzeit, ty. velbekomme. S. 194prostituerer, gør til Nar. S. 195A cette heure ... kommen?, Nu skulde han komme;
							var det ikke Klokken tre, Hr. Espen, at han lovede at komme? - Jean falder paa Knæ, kysser hendes Haand, idet
							han siger: Aa, fortryllende Frue, tillad, at jeg tilbeder Dem, at jeg
							kysser Deres smukke Hænder! Madame la Fleche:
							Rejs Dem, min Herre! Det er alt for megen Ydmyghed for en Kavaler
							som Dem. Jean: Aa, Frue! er det muligt, at jeg
							har den Ære, den Glæde, Fornøjelse og Fryd at gense Dem i dette Land?
								Madame la Fleche: Jeg er kommet for at
							besøge Dem, men jeg troede ikke, at De var saa forandret. De er nu klædt
							som en gammeldags Borger. Ha, ha! Jean: Hvorfor
							ler De, fortryllende Prinsesse? Madame la Fleche:
							Ikke noget, Hr. de France, ikke noget! Jeg ler af Glæde over at se
							Dem, det er altid en Fornøjelse at se Dem. Jean:
							Jeg takker Dem, Frue! Men hvad synes De om dette Land? Madame la Fleche: Udmærket, min Herre: Danskerne
							er meget brave Mennesker, de mangler blot Kendskab til de parisiske
							Manerer. Jean: Javist, Frue, deri har De højlig
							Ret. Gud give, at jeg var i Paris igen! Aa, om Forladelse, min skønne
							Frue, jeg vilde sige »aussi«. Men Frue, har De
							medbragt nogle nye Viser fra Paris? Madame la Fleche:
							Ja, Herre, denne er den nyeste. Jean: Aa,
							Frue, jeg har aldrig hørt en smukkere Sang. Aa, Paris, Paris! Madame la Fleche: Hvorfor græder De? Jean: Ak, Frue, man vil gifte mig bort i dette
							Land! ... Jean: Ja, det er virkelig sandt, og
							det med en Pige, som ulykkeligvis hedder Elsebet. Madame la Fleche: Pokker til Navn? Taler De i Alvor, min
							Herre? Ak, er det muligt? S. 197Alteration, Ophidselse. - Valet de chambre, Kammertjener. - belle ...
								malade, skønne Prinsesse, er De syg? - C'est
								... vous, Det er en Overgang, min Herre! Rejs Dem op. S. 198Adriane, en opfæstet, folderig Slæbkjole, der
							var aaben fortil. - elementske, forbandede. -
								faites ... fous, skaf ham bort, jeg er  bange for gale Mennesker. -
								Pourquoi riez vous? Hvorfor ler De? - je me ... Excusez, jeg trækker mig lidt tilbage,
							Hr. Espen, min Kammertjener, vil sige Dem hvorfor. Undskyld. - tracterer, behandler. - redresseres, rettes. - knæpper,
							knapper. S. 199. incommode, ubekvemt. - malheureux que je suis. jeg ulykkelige.  - vous ... plaisir, De gør mig en stor
							Fornøjelse. - importunitet, Plageri. - Je vous prie, jeg beder Dem. S. 200Ovis da, fr. oui-da, ja vist, her: javel. - fort commode et fort dégagée, meget bekvem og
							utvungen. - sans f af on, uden videre.  - Mais ... vient, men se, der kommer Per. S. 201mantenere mig, understøtte mig. - Qu'as tu? dis-moi, hvad er der i Vejen med dig,
							sig mig det. - reste un moment, vent et Øjeblik.
							- gens de qualité, fornemme Folk. - Comment done, men hvorledes! - resolveret sig, beslutter sig. - ma foi fort à propos, min Tro lige tilpas. S. 202leer tillige, ler sammen. - den forrige Jubelfest, Reformationsfesten i 1717. - Attendez, vent lidt. S. 203Pierre id! tenez! Pierre, kom her hen! Holdt
							fast! S. 201Vitement, hurtigt. S. 205Kieler Omslag og Viborger Snapsting, to store,
							aarlige Markeder. S. 206peen, dydig. S. 207quelle brutalité, hvilken Raahed. - Hose-Kiellinger, Koner, som binder Hoser. S. 208Depenser, Udgifter. - Vous
								avez raison, De har Ret. - Cela s'entend,
							selvfølgelig. - dites hardiessement, tal
							frit. S. 209quels sots, hvilke Tosser. - Qualités, Egenskaber. - galant Homme,
							dannet Kavaler. - Capriolskiærer, en, der
							gør Krumspring, (hopper, danser). - Petit Maitre,
							Laps. - Spillfugl, Gogler, Nar. - je t'écraserai ton tete, jeg skal slaa Hovedet i
							Stykker paa dig. - Staader-Kongerne,
							Gadebetjentene. S. 210klaaer, klør. - Gramards,
							grand merci, mange Tak. - Livre de France,
							en fransk Mønt. S. 211honnet Homme, Gentleman. S. 212je n'ai point etc., jeg har ingen Penge. - Haand, Underskrift. S. 214Poltron, Kujon. - Allons
								etc., lad os gaa og tage vor Tilflugt til. S. 215allons! depêchons! afsted! Lad os skynde os! -
								Je vous ... dvilité, jeg siger Dem tusind
							Tak for Deres Høflighed. - habile, dygtig. - Fæstemøe, Pige. - Machine,
							Plan, Intrige. S. 216contribuerer, bidrager. - Berthe Tot, den danske Adelsdame Birgitte Thott, havde 1658
							udgivet en dansk Oversættelse af den romerske Filosof Senecas Skrifter. - Dame etc., en
							meget bekendt og vidtberømt Dame i Frankrig. S. 217gentilhomme etc., Kavaler og Storyndling hos
							Mme. la Fleche, en berømt Kurtisane ved det franske Hof. - Je etc., (jeg er) Deres. S. 218Scaven, Skagen. 