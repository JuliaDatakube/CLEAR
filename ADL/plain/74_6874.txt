H. L. Martensen.19. Aug. 1808 - 3. Febr. 1884.



Nu drog det Forhæng sig tilside,

hans Hjertes Længsel stunded mod,






det stjernesaaede, høje, vide,

der dølger Livets sande Flod!

Men Tak skal tone ved hans Grav

for Alt, hvad Gud i ham os gav!



En Mester, som os frem har stillet

med Mejsel-Kunst saa reen og skjøn

i Ordets Svøb et Christus-Billed,

af Tro undfanget, født i Bøn!

De Brudd, han hented Marmor fra,

var Thabors Bjerg og Golgatha.



En Høvedsmand i Luthers Kirke,

som kjendte ej til Fejgheds Aand!

En Lyttepost paa Troens Virke!

En Vilje, ingen Vidjevaand!

Dahansit Øje lukked fromt,

da blev et Dommersæde tomt.



Men her og hist en udvalgt Hyrde

med Tankens Klarhed, Aandens Magt,

der trofast deelte Hjordens Byrde,

og slumred ej paa Nattevagt!

der Davids-Slyngen sikkert svang,

men i hvis Røst var Strengeklang.



- O giv ham, hvad han higed efter,

vor Overhyrde, Herre Christ,

at smage Evighedens Kræfter,

at skue Dig i Lyset hist!






Og sign i Danmarks Menighed

hver Hyrdestav med Kraft og Fred!