Nr. 3.



Op! thi dagen nu frembryder,

Som den gandske verden fryder,

Op! thi naadens gyldne aar

Frem med lys og glæde gaaer,

Som de gamle før saa saare

Ventede med længsels taare.

Hallelujah, hallelujah.



2. Tiden nu til os fremiler,

Hvorved Zions datter smiler,

Da hun lystig sig beteer,

For hun ham i kiødet seer,

Som er hendes mand og herre,

Skiønt ham kiende faa desverre.

Hall. hall.



3. Den, som mange majestæter,

Fromme fædre og propheter,

Har tilforne vildet see,

Og det dog ey kunde skee,

Hand til os saa kierlig kommer,

O! en yndig naades sommer.

Hall. hall.



4. Den, som Abraham var lovet,

Menighedens liv og hoved,

Jakobs krone, soel og lyst,

Alle folkes fryd og trøst,

Nr. 3. BJ1-7.2,2:datter]dotter J4-7.2,6:kiende]kiender B, kiendte J5-7; desverre]disverre B.

- - -

Nr. 3.Oversættelse. Auf, auf, weil der tag erschienen, J. A. Freylinghausen, Schr. s. 2. En salme om den nye pagts fortrin frem for den gamle. - 1, 3:naadens gyldne aar(jubelåret, Lk. 4,19) brød frem ved Kristi komme, der bragte opfyldelsen af forjættelserne; men her ses kirkeåret som en ny virkeliggørelse deraf, ogdagen, der tales om i 1, 1, er derfor første søndag i advent. - 2,2:Zions datter] menigheden. - 2,3:sig beteer] ter sig, viser sig. - 3,1:majestæter] David og Israels andre gudfrygtige konger, som forventede Messias. - 4,1: 1. Mos. 12,3;

22,18. - 4,3: 4. Mos. 24,17.






Fandt sig hos os ind omsider,

Sagfelig til Zion rider.

Hall. hall.



5. Her er den, som vil fuldføre,

Hvad hans Fader bød at giøre,

Hand vil giøre sagen god

Med sit dyrebare blod,

Piint, foragtet, ilde saaret,

Søgte det, som var forlaaret.

Hall. hall.



6. Hand som borgen vilde møde,

Sig for dig at lade døde,

For at slaae med naadens lugt

Vor forbandelse paa flugt,

Lod hand sig for os forskrive,

En forbandet ting at blive.

Hall. hall.



7. Nu maa skyggen bort sig vende,

Og det billed-verk faae ende,

Hvad skal blod og alteret?

Seer! hand alting er i eet,

Hvad har pagtens ark at sige?

Her er naadens rette rige.

Hall. hall.

5,6:forlaaret]forloret J4-7.

- - -

4,6:sagtelig, til Zion rider] Jesu indtog i Jerusalem (adventsevangeliet, Mt. 21,1 flg.) gentager sig ved kirkeårets begyndelse over for menigheden. - 5,6: Lk. 19,10. - 6,1:borgen] garant, der indestår for, at gælden bliver betalt. - 6,3:naadens lugt] 2. Kor. 2, 15-16: »Kristi vellugt«, »en lugt af liv til liv«. - 6,5:forskrive] forpligte. - 6,6:en forbandet ting at blive] Gal. 3,13, jfr. 5. Mos. 21, 23. - 7, 1-2: Det gamle Israels gudsdyrkelse med ofre og ceremonier var kun en skygge af det, der skulde komme med Kristus, Kol. 2,17; Hebr. 8,5; 10,1, et billed-verk, idet dens opgave ikke var at skænke frelse, men blot forud at afbilde den kommende frelse, Hebr. 9, 8-9. 24; 10, 2-4. 11-12. - 7,4:hand alting er i eet] alt, hvad de gammeltestamentlige symboler udtrykte, er samlet og virkeliggjort i Kristus.






8. Hvem vil naade-stolen favne?

Hvad kand templets sekel gavne?

Røgverk, lampe, løve-kar,

Lam, som ubesmittet var,

Den figur og væsen svinder,

Alting nu sin ende finder.

Hall. hall.



9. Mosis rige nu ophører,

Christi friheds Aand os fører,

Borte er den trældoms frygt,

Hvo GUds naade ret har søgt,

Kand sig til vor Goel fryde,

Børne-friheds stand at nyde.

Hall. hall.



10. Nu er forhæng sønderreven,

Og en indgang aabnet bleven,

I GUds helligdom at gaae,

For ham uden frygt at staae,

Den, som verdens lys er bleven,

Nattens mørkhed har fordreven.

Hall. hall.



11. Derfor, Zion, op at siunge,

Og velsigne denne konge,

8,2:templets]Templens B.9,1:Mosis] MosesBJ7.11, 1:siunge]synge J4-7; i J4ersiungenæsten helt igennem blevet ændret tilsynge; men her er ændringen jo urigtig, fordi rimet kræversiunge,jfr. nr. 44, 5,5.

- - -

8,1:naade-stolen] sonedækket dvs. låget på pagtens ark, hvorpå sonofrets blod blev stænket, 2. Mos. 25, 17-22; 3. Mos. 16, 14-16. - 8,2:sekel] en israelitisk mønt;templets sekel] den årlige tempelskat (i virkeligheden en halv sekel), 2. Mos. 30,15. -

8,3:røgverk] røgelsen, som ofredes på røgofferalteret, 2. Mos. 30,1 flg.;lampe] den gyldne lysestage i templet, 2. Mos. 25,31 flg.;løve-kar] badekar, vaskekar (jvf. løverdag=badedag); der sigtes til den store vaskekumme, »havet«, i templets forgård, hvori præsterne tvættede sig, 2. Mos. 30,17 flg.; 1. Kong. 7,23 flg. -

8,4: Etlam, der brugtes som offerdyr, skulde være lydefrit, 3. Mos. 4,32. - 8,5:den figur og væsen svinder] det billedlige (figurlige) og alt det væsen med kultgenstande og ceremonier svinder bort. Udtrykket er overtaget fra originalen: die figur und wesen weichet. - 8,6:alting] alt det, der lige har været nævnet. -

9, 1-3: Rom. 10,4; 2. Kor. 3,17; Rom. 8, 15-16. - 9,5:Goel] genløser (hebr.). - 10,1 flg.: Mt. 27,51; Hebr. 10, 19-22. - 11, 1 og 4: Medbruden, der her står =Zion, må der være tænkt på menigheden (jfr. Zion i 4, 6), ikke som så ofte hos Brorson på den enkelte kristne.






Giv ham mund og hierte til;

Du est bruud, med dig hand vil

Riget dele, lad dig føre

Ham til offer, lad dig høre.

Hallelujah, hallelujah.