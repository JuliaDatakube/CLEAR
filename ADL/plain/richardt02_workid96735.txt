Foraar.Variationer over et gammelt Thema.I.Bebudelse.Der fløjter en Solsort saa sødt, saa sødt -hvad Glædeligt er vel den Lille mødt?Den har seet det gravlagte Liv opstanden -det jubler den ud under Himmelranden!Der strøg et Pust over Steen og Stok -den Luftning af Vaar var min Solsort nok!Den har ikke vantro begjært at skue,at stikke sit Næb i en grønnende Tue.Og nu, under Paaskeklokkens Klang,nu stemmer den dobbelt op sin Sang;den ene gjør ej den anden til Skamme -de synger egentlig om det Samme.II.Vaagnende Vaar.Hvor er det dog en dejlig Tidder nu igjen er kommen hidmed sine tusind Løfter,der melde sig i Skov og Vang,om Stenten og om Mosespang,fra Gjærder og fra Grøfter!Den sidste Snee i Stykker smaasom Blegetøj paa Engen laaog opad Digets Side;men nu er Blegen taget ind,hver Trevl af Vintrens Væv og Spind,hver Stump af Lagner hvide.Med Solskin Rugen mætter sigog retter sig og tætter sigog lover gyldne Dage;og avindsyg paa Himlens Skrud,hver Jordklimp klækker Stjerner udfor ej at staa tilbage.Og Sivet, som har ventet spændtalt i sit vaade Elementpaa hvad det skulde vorde,har godt forstaaet Lysets Vinkog fanger nu de første Blinkmed Spidsen af sin Kaarde.Og i det høje Fugleslot,hvor Loftet nys blev strøget blaatog for hver Skyplet friet,der er en Flagren to og to,en Pynten op, en Sætten Bo,som blev Alverden viet.Og Vaaren er en Vielse,en Kræfternes Befrielsetil Føden og til Vorden.Da Stormens Orgelpibe taug,en Skaber-Røst sit Amen gav:Bliv frugtbar, opfyld Jorden!Ja der er Bryllup overalt,trindtom til Liv der bliver kaldt,til Knop og Kart og Kime,hvert Frø, hvert Æg i Mark og Muld,det mindste Skum i Mosens Hulkun bier paa sin Time.III.Visne Blade.I visne Blade, Du tørre Løv,som snart er Smaakrybets Lejestøv,hullet og gjennemboret -I Kasteboldte for Vind og Vejr,hvem Undergang er svoret -I har Eders Deel i Vaarens Sejr:I var i Forplejnings-Koret!I varmed troligen Lundens Smaa,dengang end Søvnen i Øjet laade vaagnende Violer!Vær end om Skovbunden lidt paa Post,til vaagen den sig soler,og vogt de Smaafolk for Nattefrosti deres tynde Kjoler!I visne Blade, I tørre Løv,som gjemmer endnu et frugtbart Støv,et Ved til Rosens Flamme -I skæmmer sletikke Vaarens Kransmed Eders brune Ramme!Den smilende Mø har dobbelt Glanshos sin Barndoms rynkede Amme.IV.Vindenes Værk.Stormens Konge, Luftens Drot,skuer ned fra skysat Slot:Gru og Gjæremaa der være,førend Alt kan blive godt!Nu skal Luften gjøres blid -Majdag er jo Skiftetid!Til Novemberbarske Kæmpertør I atter komme hid!Tager fat, Sydvest, Sydost!Brug nu I den rappe Kosttil at fejesom I plejebort al Skimmelhed og Rust!Slip kun løs lidt Regn og Rusk,skyll hver Green og vask hver Busk!Skur hver Stammemed det samme,fri fra Støv hver Blomsterdusk!Hør saa Eders næste Kald!Blomsterstøv i Tusindtal- klogt og rigtigtog forsigtigt -trindt om Land I sprede skal.Bland ej sammen sygt og sundt,før ej Ukruds-Giften rundt -Berberissen,blæs den vissen -den gjør bare Hveden ondt.Og endnu, I Venner, Et:Frisk hver Stakkel vidt og bredt,fyld i LuftenBlomsterduften -det kan dog fornøje lidt!Flittigt rens hvert Hospital,til hver Plet er reen og sval -Hvil saa Alle,jeg skal kalde -Venter mit Signal!V.Gaaet ud.I Nøddegangen ud mod Hvedemarken,hvor selv den mindste Kvist slaar ud i Grønhed,der findes midt i al den unge Skjønheden nøgen Stengel, tør og haard i Barken.Paa den vil Solen kun forgjæves skinne,paa den vil Regnen kun forgjæves falde,paa den vil Fuglen kun forgjæves kalde,- dens haarde Skorpe lod sig ikke linde.Der staar den, bar paa Løv, af Døden stivet,kan ej paa Buen være med at hvælve,kan heller ej i Nordenvinden skjælve,- den mangler Safterne, den fattes Livet.- Godt, om et Hjerte end formaar at bæve,og banke og af Frygt og Længsel raabe -thi kan det skjælve kan det ogsaa haabe,og paa sin Lykkes Løvværk trøstig væve.VI.Forvandling.Eja, nu er det Foraar,svulmende Vaar!Nu efter Stormens Forsyndelsertusinde grønne Begyndelser,nok fra ifjor til iaar!Underfulde Forvandling:Taage til Glans!Taushed - til jublende Toner!Tomhed - til blaa Anemoner!Tørhed - til Skovenes Krans!Styrk min Tro paa Forvandlingdybt i mig selvTro paa den ovenfra strømmende,aldrig sit Naadevæld tømmende,Livs-Fornyelsens Elv.VII.Vaarens Fylde.Nu drysser det med fine Dun,og Luften er saa lind og lun,og Kabelejen skinner;Kastanien har sin Blomstertop,selv Asken graa er vaagnet op,og Kransens Sløjfe binder!Hver Gyde har sin grønne Bræm,hver Grøftevold sit Skyggegjemaf hele Bregne-Bylter;og i det sorte Mosekjærer baade El og Stork ifærdmed Øvelser paa Stylter.I Frembrud staar den hvide Tjørn,Snedronningen blandt Skovens Børn,og de Konvaller søde;og Hybenrosens Torneskaftsig fylder med saa mild en Krafttil Væld af Morgenrøde.Frugthaven er i Hvidt og Rødt,og Græssets Tæppe ligger strøetmed Æbleblomster favre;Syren og Guldregn favnes tyst,mens Vin og Vedbend har en Dyst,om hvem der bedst kan klavre.Og nu er Frøen heel komplet,den gi'er sit Kvæk, og gjør sit Sæt,emancipért fra Halen;og Dagen er saa dejlig lang,og Luften fuld af Sol og Sangfra Lærken ned til Svalen.Ja med hver Blomst, hvert Blad, hvert Straaer Somren ved at banke paa,og melde os sit Komme -Du underskjønne Foraarstid,saa løfterig, saa elskovsblid,hvor Du er hastig omme!