Ach! hvi har jeg dog saa længe1Cor. 7 Cap. 31 V.


Denne Verdens Skikkelse forgaar

Mel. alle Menschen müssen sterben etc.



Ach! hvi har jeg dog saalænge

Elsket Verdens Skum og Skarn?

Ach! hvi har jeg vildet hænge

Ved dends Bryster som et Barn?

Al dens Honning maa jeg kalde,

Ret en ram og giftig Galde.

Ach! hvo vil da, som et Barn,

Elske Verdens Skum og Skarn.



Er der nogen mindste Nytte

Ved en Myndt her stables op?

Ved en hykkelsk Ære-Stytte

For en Guds forgaaen Krop;

Ved en Lyst som giør kun Kilder,

Og den kaade Siæl forvilder?

Nei! hvo vil da, som et Barn,

Elske Verdens Skum og Skarn.







Far da vel du Guld som veier

Mangen Siæl i Helved ned,

Den er ene rig der eyer

Jesum sig til Salighed;

Thi han skal til Slutning klæde

Tiidens Pialter af med Glæde.

Tænk da gierrig Verdens Barn:

Verdens Guld er Skum og Skarn.



Far da vel du falske Ære,

Som dog føder evig Spot,

Jeg forlanger ey at være

Paa dit stolte Bierg og Slot:

Den giør vel der veed at stige

I Foragt til Himlens Rige.

Tænk da, modig Verdens Barn!

Verdens Roes er Skum og Skarn.



Far da vel bedrøvet Glæde,

Som bedaared før mit Bryst:

Hvo vil evig, evig græde

For en syndig Times Lyst?

Hisset glemmes ald min Qvide;

Skiønt jeg her maae meget lide.

Tænk da kræsne Verdens Barn!

Verdens Lyst er Skum og Skarn.







Gud! stadfæst mig i det Gode,

Hielp mig ved din Trøst og Tugt,

At jeg som din egen Pode,

Voxe, blomstres og bær Frugt;

Lad mig Verden stedse hade,

Holde den for Skarn og Skade,

Plant en fast og fyrig Lyst

Til din Himmel i mit Bryst.

[106.]A:Chr. Stub 1780 (Nr. 13) S. 38. -Litt.:Barfod III Nr. 14; Brix: Ambr. Stub S. 142-43; Ottosen S. 108; Fonsmark Nr. 14.

23 eyer]A har herefter Semikolon, rett. af Udg. (jf. Barfod). - Barfod retter L. 17Kildertilkilder,idet han opfatter Ordet som et Adjektiv, og L. 48VoxetilVoxer.Brix afviser Barfods Rettelser.