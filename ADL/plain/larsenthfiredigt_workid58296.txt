
 Foraarsmorgen
						Storken og jeg gaar Morgenturog veksler et Blik iblandt,mens Solen tøvende staar paa Lurpaa Jordens yderste Kant.Over Græs og Muld, af Væde mæt,ligger Skinnet spinkelt og let,men slebent blankt over Kærene.En vældig Orm fik Storken ædtmed Næbet i Muld til Fjerene.Storken og jeg gaar hver sin Vej,men mødes nu og da.Den ene spørger den anden ej,hvor Fremmedkarlen er fra.Solen vover sig ud i det blaa,Mulden lugter saa frisk og raaaf indre, graadig Grøde.I Dag vil Folk af Senge opstaa,som om de stod op af Døde.Storken gaar med sin Skygge paa Slæb,skræver over en Knold,stanser og snyder sit muldne Næbog flyver Dagen i Vold.Ræven lusker med Smil fra Gaard,som havde han smagt baade Vinge og Laar,mens Bonden sov hos sin Kone.Den store Soltrold har brygget Vaar -vi er i hans Æventyr-Zone.