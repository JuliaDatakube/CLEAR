Slesvig.



Der er et Ord, et kostbart Ord,

Et elsket Navn,

Som altid lyde skal om Bord,

Og atter tages skal i Kor,

Saa vidt der aabner sig i Nord

En Broderfavn;

Saalænge Danmark har en Mand,

Der deler med sit Fædreland

Dets Savn.



Det Landet er, hvorfor vi stred

Med Sværd i Haand:

Endnu isønder er dets Led,

Endnu det har ej varig Fred,

Endnu der bor bag Ejd'rens Bred

En fjendtlig Aand;

Endnu det hænger ikke fast,

Endnu behøves kunstig Bast

Og Baand.



MenSlesvig- det er Danmarks Fod.

Skal fast det staa,

Saa maa med sunde Ledemod

Det fæstes til sin Livsens Rod,

Og Aarer med det samme Blod






I begge gaa,

Og samme Tanke, samme Lov

Fra Øresund til "Danske Skov"

Maa naa.



Nu femte Junis Sol har kun

Til Nedgang kort;

Men den stod klar i Sejrens Stund,

Da Dansken slog af Hjertensgrund,

Og Tydsken lusked som en Hund

Fra Dybbøl bort.

Ja, ved det ædle Blod, som randt,

Skal Slesvig vorde fuldt og sandt

Til vort!