Bjergluft.



Luften paa de svale Lider

mellem Alpefyrr og Lerk

stundum skarpt i Øjet svider,

men den er saa reen og stærk -

ej som Gydens Dunst dernede,

tusind Sygdoms-Kimers lumre Rede.



Første Dagen Du skal vanke

af en Gletscher-Bæk ombrust,

vil dit Hjerte heftigt banke

under Bræens kolde Pust;

men naar Lungen dertil vænnes

mere dybt vil Aandedraget kjendes.



Synker Du i Knæ, Du retter

dem igjen som fjedret Staal,

og Du bæres, og Du sætter

altid højere dit Maal -

og Du mærker længe efter,

hvordan Fjeldets Luft Dig laante Kræfter.



- Saadan gjemmes der i Sorgen,

selv ved Gravens trange Bred,

dog en Bærekraft forborgen,






skjøndt den først os knuger ned!

Vardet Sorg som kom fra oven,

har den Reenheds Pust som Alpeskoven.



Maa dit Øje Taaren dugge,

banker stærkt dit Hjertes Slag,

fødes vil af dybe Sukke

Bønnens dybe Aandedrag!

Og Guds Himmel vil sig højne,

og hans Fader-Tanker vil Du øjne.



Døgnets Lyst og Døgnets Vaande

blive da saa dværgesmaa -

bedre Luft der er at aande,

bedre Vandre-Maal at naae!

End mod høje, lyse Tinder

fraGethsemanesig Stien vinder.