II. stenkas taledet er morgen -, og atter fire maaneder er gaaet - foran huset
	  er en lille plads, hvor nogle graner er fældet - her staar stenka
	  - bjærget falder lige akkurat saa stejlt ned, at stenka over de
	  nærmeste trætoppe føler solen og skimter søen som et stykke
	  lysende staaltraad langt nede i dalen - stilheden er kolossal -
	  skovens milelange stier fører ikke ud af den - stilheden aftager
	  ikke, hvor langt man end gaar - her bliver den - og den er ikke
	  ond - blot rummer den alt - hver lyd -, et egern, som gnaver,
	  en urfugl, som selve det at b1ive, har gjort rædselsslagen, og
	  som flyver sin skraa dinglende larm for at lande efter et halvt
	  minut fuldstændig rolig -, et par grankogler, der raslende glider
	  ned - stilheden behøver ikke engang at synke -, alt udviskes og
	  forsvinder - stilheden er for stor - intet kan udfylde den - og
	  solen stiger ikke op her - den lever her - solen er stilheden -
	  solen er skovens ubevægelige grønne sandhed - skoven er det
	  modsatte af løgn - skovens øjne ser opad og nedad - skoven har
	  selv løst sin gaade - og skoven opfylder selv sin gaade - for
	  skoven er kravet gaade - og at se gaaden er at opfylde kravet
	  - solens krav - og solen lever her -  sommetider er den kra-
	  vets   sol,   som   skænker  gaadernes   løsning  til   dem,   som  modtager  
	  kravet   -   sommetider   er   den   kærlighedens   sol   -   hvid
	  og blaa ser den, at dette hjærte er for stort og tungt, og den
	  lader en dolk  lysende sprænge nattens  skal  -  og den  ser,  at
	  dette sværd har hvæsset sig for langt og tyndt, og den lader
	  det styrtende synke i et bundløst hjærte - og sommetider er den
	  godhedens sol, som med sorte straaler blænder øjne og tvinger
	  dem at lukkes - eller uimodstaaeligt lokkende kalder:  du har
	  gjort, hvad jeg vilde -, kom -! og bagved, med alt i sin mund,
	  
	  straaler vejenes sol, livets sol - og vejenes sol er blevet menneskenes
	  fjende -, fordi dens mund er lukket og tavs for alle, før
	  de er naaet halvvejs ad den længste af veje, som ikke er nogen
	  vej, men solens mund og skød, hvorfra livet falder - og derfor
	  kalder menneskenes hjærter solen for dødens og krigens sol,
	  fordi alle kræfter i verden er fjender, og solens kraft af alle
	  er den største -og derfor venter solen -, nu dagens og mandens gule sol -, og
	  de vældige skove og de lange søer venter, og elvene venter, alle
	  med den store stilhed over deres aasyn - og ingen lyd høres -
	  og stenka staar foran sit hus  og venter paa,  at morgensolen
	  skal naa hans ansigt -hvem er stenka?stenka er en mand paa omkring femogtyve menneskeaar; han
	  kom for 13 maaneder siden og byggede sig det lille hus, han
	  nu staar med ryggen til, og hvor han siden har boet - ingen ved
	  rigtig, hvem han er, bortset fra, at han er udlænding, dansk
	  eller tysk, (man har gættet paa tysk flygtning) og at han ser
	  mærkelig ud - man ved, at han nu hovedsagelig lever af jagt -
	  og, at han hidtil regelmæssigt har betalt sin smule leje af stedet
	  og jagten i de omliggende skove - men, hvad han før har haft
	  for arbejde eller bestilling der, hvor han kommer fra, har ingen
	  kunnet sige - de eneste, der har talt med ham, er købmanden i
	  den to mil borte beliggende landsby og bonden, der hævder at
	  eje skoven - og til dem har han aldrig sagt andet, end det nødvendigste
	  og kun, hvad der angik deres forretningsmæssige
	  forhold -karlen hos købmanden har lavet vittigheden: lukket foran og
	  aaben bag, paa grund af hans skæg og, at han en dag, han var
	  nede for at købe tobak og ammunition, havde haft et hul bag i
	  sine bukser - og ingen undtagen skolelærerens 14-aarige søn, har
	  overhovedet set hans bolig, og denne endda kun udvendig -
	  drengen havde med besvær fundet vej op til hytten - der var
	  ingen stier i forvejen, og da stenka sjældent gik samme vej, var
	  der heller ikke blevet traadt nogen ny - først kunde den forventningsfulde
	  dreng slet ikke finde noget hus - han fandt en
	  stabel brænde under et grantræ, og han kunde lugte en ild i
	  nærheden - endelig opdagede han, lurende bag en stor trærod,
	  der var revet op paa højkant, da træet blæste om, at stenka
	  havde dækket hele huset med friske graner og store grangrene,
	  
	  baade langs væggene og paa taget, saa at det næsten var umuligt
	  at skælne hans bolig fra den omgivende skov - men lige, da
	  drengen skulde til at rejse sig fra sit skjulested for at gaa rundt
	  om huset for, om muligt, at komme det nærmere fra en anden
	  side (han turde ikke aabenlyst gaa frem, da han ikke havde
	  kunnet finde noget rimeligt paaskud for et besøg), saa han et
	  geværløb blive stukket ud mellem grenene paa et grantræ 20
	  meter borte og rettes lige imod sig - bøssens ejermand sagde
	  intet, og drengen havde ikke kunnet se ham - men bevidstheden
	  om, at han aabenbart havde været iagttaget længe, og at hans
	  nærværelse paa stedet øjensynlig ikke ønskedes, havde været
	  tilstrækkelig til at faa ham til at lægge benene paa nakken og
	  hurtigst muligt søge sig hjemad -dette var det eneste, man vidste om den besynderlige stenkas
	  hus - bonden, som ejede skoven, boede langt borte fra landsbyen
	  og interesserede sig ikke synderligt for sin lejers bolig, da
	  han var ængstelig for, at der skulde kunne afkræves ham hjælp
	  under en eller anden form, hvis han viste sig for indladende -
	  en af de første gange stenka havde været hos købmanden, havde
	  han foruden sin bøsse (som tilsyneladende var af udenlandsk
	  konstruktion), en lang stav med et udskaaret S paa den ene side
	  og et underligt mærke, ogsaa udskaaret, paa den anden - begge
	  forsiringer havde været farvet blaa, maaske med blæk - købmanden
	  havde spurgt ham, om mærket skulde forestille et øje,
	  og dertil havde stenka svaret ja, uden nærmere at forklare
	  meningen med at have et øje udskaaret paa sin stok -
	  en lørdag, lige efter at han var kommet til egnen, var han gaaet
	  den lange vej ned til "biografen", en forhenværende lade med
	  filmsapparat og dansegulv, hvor der var dans - alle havde kigget
	  og hvisket - og at gaa femten kilometer i ti graders frost gennem
	  skoven iført nypresset citydress og laksko - ! bønderdrengene
	  havde let højlydt, medens de saa til den modsatte side,
	  af hvor han sad, og pigerne havde fniset med den dybeste
	  foragt i stemmen og skælvende beundring i øjnene - men efterhaanden
	  var lyset blevet dæmpet af mangel paa petroleum, og
	  man havde ikke rigtig kunnet se, være sig skægget eller lakskoene og stenka havde kun danset een dans - og med den pige, som
	  alle helst vilde i lag med, men som de ogsaa alle generede sig
	  for bare at danse med - pigerne hadede og  haanede hende -
	  mændene beskæftigede sig ikke med hende,  men hendes  nærværelse
	  var tilstrækkelig til at tage interessen fra de andre piger- stenka havde altsaa danset en dans med hende - man havde
	  
	  ikke kunnet se, hvordan han dansede, men selvfølgelig kunde
	  han ikke danse som de andre - drengene havde faaet et plausibelt
	  paaskud for at kigge paa pigen, og de andre havde hvisket,
	  at det var underligt, at hun kunde danse med ham - men efter
	  at have været der i det hele kun en god halv time og uden at
	  have danset mere end den samme dans, var den fremmede
	  gaaet - og han havde ikke talt med nogen, han havde ikke engang
	  sagt god aften eller farvel -dette er, bortset fra, at han bevislig aldrig afsendte eller modtog
	  post, som muligvis havde kunnet give et holdepunkt i en eller
	  anden retning, alt hvad man ved om stenka i landsbyen - og de
	  forskelliges nysgerrighed sløvedes efterhaanden af mangel paa
	  næring - stenka er blevet den fremmede, der er "lukket fortil
	  og aaben bag" -- og nu staar denne mand foran sit hus og venter paa solen, der
	  ligger paa granerne helt nede ved søen -hans mørkeblaa skjorte staar aaben og hans grønbrune bukser
	  er stoppet ned i et par langskaftede lyse støvler, der skinner af
	  fedt - om livet har han et bælte, strikket af hvid silketraad, og
	  midt paa maven dingler en kniv i en lang skede med sølvknap
	  underst - over den ene skulder hænger en skindjakke indvendig
	  foret med egernskind -stenka staar og skræver med hænderne i bukselommerne - hans
	  mørkebrune bølgede pandehaar naar næsten helt ned til de sorte
	  øjenbryn, der skraaner let opad ved enderne -
	  han er meget velfriseret - skægget er rødt og ligner hageremmen
	  paa en græsk hjælm og ligesom holder haarets skal fast ned
	  over hovedet og nakken paa ham - overskægget hænger ned i
	  to spidser som en kinesers - hans tænder er blanke og tætte
	  men ikke hvide - han staar og smiler - og gaar et par skridt
	  opad for at se bedre - han gynger i knæene for hvert skridt -
	  en ild knager inde fra huset -stenka træder op paa en stor flad træstub - stadig med hænderne
	  i bukselommerne - han har en underlig bevægelse med
	  kinderne, der strammer ansigtet og klemmer øjnene sammen til
	  to haarde revner - og han taler med en lav, træagtig stemme:
	  "jeg, stenka, med mig er ting sket mærkeligere, end de, der er
	  sket med andre - jeg drog bort, fra hvor jeg før havde levet, og
	  jeg vidste, at jeg aldrig vilde vende tilbage - og der, hvor jeg
	  før havde levet, der var min moder død, og min elskede døde,
	  og mine venner døde en efter en - og min fader havde jeg aldrig
	  kendt - og min elskede døde, fordi jeg aabnede de store
	  
	  aarer, der gik over hendes hals med min kniv - og nu har jeg
	  en anden kniv -"medens stenka taler, har solen flyttet sig en anelse, og den vælder
	  nu ud over skoven, ned langs søen, ind i granernes tætte
	  ro - og stenka gaar langsomt tilbage mod huset - et sekund tar
	  sollyset skraat nedefra over hans ansigt, og det er, som om en
	  stor lydløs latter har sovet bag pandehaaret, øjenbrynene og
	  skægget og i dette sekund vaagner og i nøgen glæde træder ud
	  gennem kinderne og drillende breder sig ud over hele stenkas
	  ansigt - med sin nøgenhed dækker den hans øjne og lukker hans
	  mund - nogle skridt fra døren kalder han stille: "jeg gaar nu,
	  er det færdigt?" noget flyttes inde paa gulvet, en smal skygge
	  gaar forbi ildskæret - stenka bøjer sig og tar jagttasken med
	  maden, bøssen og patronbæltet og den korte økse, der som svar
	  er blevet lagt ud i døraabningen - "jeg gaar ogsaa til cigarmanden
	  i dag -" med disse ord forsvinder stenka i skoven -
	  han synker lidt i knæet for hver gang en støvle naar jorden -
	  han gaar, som om han var en enkelt muskel af et større væsen terrænet er fyldt med store sten og væltede træstammer, og
	  hans skridt blir korte og gummiagtige - fra hoften og nedefter
	  virker han larvefod - hans ryg er krum - han suger sig frem
	  under  granernes   nedhængende   grene  -   og  en  flad   skraaning
	  ligger foran ham - pladsen har aabenbart været ryddet for nogle
	  aar siden - granerne er smaa og bløde - stenka løber - han lader
	  foden glide lidt frem i den tynde sne - han løber hurtigt - naar
	  han træder fejl -, naar foden naar den nedfaldne gren i stedet
	  for  den  flade  sten,  ser  han  sig  kort  tilbage,   truende   ad  sit
	  sjuskeri - at løbe er en nydelse, men rigtigt - det er en melodi,
	  han  maa  høre  hver  dag  -  og  hans   sammenknebne   øjne   blir
	  mørke og blanke, naar han spiller rigtigt - han elsker dette at
	  bevæge sig - han har tasken paa ryggen - bøssen i højre, øksen
	  i venstre haand - af og til standser han og fælder et tørt træ og
	  lægger det ud i sporene - brænde, som han skal tage med paa
	  hjemvejen - han har skiftevis det ene og det andet øre bart -
	  naar han fryser, trækker han skindhuens klap ned over det bare
	  øre, og væk fra det andet - ved hver lyd standser han og staar
	  uden en bevægelse og med munden halvaaben for at høre bedre en urfugl?,  en tjur?,  en hare?  eller bare  et egern  eller en
	  skovskade - stenka gaar i retning mod "stormens eneste træ",
	  et stort fyrretræ højt oppe paa den store slette øverst paa bjærgryggen
	  - enebærkrat, mos og tyttebærris - og bjærget, der langsomt
	  og atter skovklædt falder ned mod en anden, meget stor
	  
	  og smal sø - 1 mil opad og en halv mil over isbelagte smaamoser
	  oppe paa bjærget - der plejer altid at være urfugl -
	  allerede paa afstand høres enkelte smældende vingeslag -
	  stenka sætter sig et øjeblik for at hvile - "jeg vil fortælle manja
	  historien om, ja, jo, jeg vil kalde ham shojo, livets drukkenbolt
	  -, ja, den historie vil jeg fortælle hende -" han tar et
	  iskoldt æble frem af tasken og begynder at spise - han bider
	  hele munden fuld og lævner kun blomsten og stilken - han
	  stopper to patroner i bøssen og lægger den over knæene - saa
	  tar han huen af og klør sig grundigt i hovedet, haler en sodavandsflaske
	  med kaffe frem og en pibe - "ja, jeg tænker, jeg
	  maa snakke med hende - jeg har jo slet ikke snakket i lange
	  tider - hun vil blive forbavset - hun ler saa sjov, naar hun er
	  forbavset -"han rejser sig og samler en bunke tørt brænde sammen og lægger
	  øksen og tasken ovenpaa og dækker det hele med en stor
	  frisk grangren - hænger bøssen i remmen over skulderen og
	  begynder at løbe - hans øjne griner - hans lange lave skridt
	  mumler: stenka skal snakke - stenka skal snakke - stenka
	  skal snakke -paa tilbagevejen fra "stormens eneste træ" hviler han et øjeblik
	  ved brændebunken - og belæsset med brænde og tre varme urfugle
	  slentrer han langsomt ned mod landsbyen, en stor vinkel
	  udenom huset igennem den tætteste skov - til cigarmanden -
	  omtrent halvvejs smider han brændet, de to af fuglene, bøssen
	  og øksen, lægger et par tynde stammer ovenpaa mod dyr -
	  griner lydløst i retning af sit hus og gaar skødesløst og uden
	  byrder videre - i tanker -