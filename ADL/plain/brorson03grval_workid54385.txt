FRIDERICO QVINTOREGIDANIÆ, NORVEGIÆ, VANDALORUM GOTHORUMQVEDUCI SLESVICI HOLSATIÆ STORMARIÆ DITHMARSIÆ
							COMITI OLDENB. ET DELMENHORSTÆDE REGIMINE ABSOLUTISSIMO A DEO MIRABILITER ET INSTITUTO ET PER TOTUM
							SECULUM CONSERVATO, INNUMERIS BENEFICIIS CUMULATISSIMO, ET RARISSIMA
							PACIS FELICITATE ORNATISSIMOGRATULATURREGIÆ MAJESTATIS VESTRÆDEVOTISSIMUS ET SUBJECTISSIMUS SERVUSJ.A. BRORSONForma novi Imperii Sors est renovata DanorumMembrorum, Capitis gloria semper erat. Gaudia, REX! Regni certant & vota Trionum,Qvæ prius exsuperent, TE præeunte, Polum. Vivat Amor Patriæ, pacis, pietatis & æqviVive diu Populi SOL, FRIDERICE! Tui.PRÆFATIO.Miraculorum defectum inter alia numerari opprobria constat,
								qvæ Ecclesiæ nostræ
								Evangelicæ sæpenumero, sed gratis, objiciuntur.
								Nam, ut taceam, nec eadem perpetuas esse veræ
								Ecclesiæ notas, nec vera nostræ plane ignota,
								sufficit hic monuisse, miracula saltem plurima ad infideles
								convincendos fuisse patrata; Credentibus autem ipsa Christi Ecclesia
								summum est miraculum. Sive enim originem, sive statum
								Ecclesiæ intueamur, qvot hic sese aperiunt omnis &
								miseriæ & misericordiæ abyssi?
								obstupescunt qvidem Sensus ad contemplationem hujus Universi, ex
								nihilo producti, & omnis Eloqventia obmutescit ad hoc summum
								& nunqvam satis admirandum Majestatis Divinæ
								vestigium; sed hic est coelum in terra, non ex nihilo, sed ipso
								inferno evocatum. Et qvis satis admirari potest maximam
								Ecclesiæ, etiam hic exulantis, gloriam, gloriosissimi
								Capitis ejus sive arctissimam cum ea unionem, sive eidem tanqvam
								Sponsæ communicatam, omnis gratiæ &
								pacis affluentiam respiciamus, qvæ omnia egregie illustrat
								Paulus Eph. I, 17-23., qvo ultimo dicitur Caput super
								omnia Ecclesiæ, qvæ est corpus ejus, plenitudo
								ejus, qvi omnia in omnibus implet.Nec minori admiratione dignum est Ecclesiæ, in maximis
								periculis conservatæ, prodigium; omnia enim miracula
								excedit navigium Christi, inter scopulos & syrtes tot secula
								jactatum, teste ipsa etiam omnium cælestium Principum
								& Potestatum experientia, qvibus multifariam Dei Sapientiam
								per Ecclesiam innotescere Paulus: Eph. III, 10. confitetur. Inter
								innumera autem specialissimæ hujus Providentiæ
								mysteria hic imprimis notari meretur, in mediis tentationum flammis
								adeo non minui, ut potius maxime augeri veram Ecclesiæ
								felicitatem, ejusdemqve lætissimos fuisse dies, qvos umbra
								noctis tristior antecessit.Ex his tenebris ante centum annos piis nostris majoribus illuxit
								festus ille dies, qvo tanqvam natali, revivixit dulcissima salus
								Patriæ. Tale inqvain initium habuit seculum, ob in melius
								mutatam Regiminis formam vere aureum & exoptatissimum, qvod
								Regia Universitas Hafniensis florentissima in applausu suo festivo
								vocavit Providentiam Dei admirabilem, Exemplum sine exemplo.
								Symbolum auspicatissimum DOMINUS PROVIDEBIT, qvod non sine omine
								inter magnos Patriæ motus elegit, & summa
								vitæ & regni discrimina firmiter tenuit Rex
								Sapientissimus FRIDERICUS TERTIUS, gloriosissimæ
								memoriæ, id ipsum inqvam Patriarchale dictum, ut ipse in
								se suaqve Domo Regia & regnis mirifice impletum vidit, sic
								futuris seculis tanqvam certissimum providentiæ
								Divinæ Præsagium reliqvit. Qvis enim ignorat,
								regnum hoc Monarchicum a duobus FRIDERICIS & totidem
								CHRISTIANIS, Regum optimis, toto jam seculo ornatum &
								amplificatum, esse respectu tam originis qvam incrementi, totius
								Septentrionis maximum Providentiæ Divinæ
								monumentum.Benedictus autem coram Deo sit Rex noster Augustissimus, FRIDERICUS
								QVINTUS, Pater Patriæ
								gratiosissimus, qvi lætissimo hoc Jubilæo
								renovatam voluit tanti beneficii memoriam, ut regnum ejus, tam clara
								providentiæ Divinæ vestigia osculatum, sacro
								gratitudinis jubilo omnes arctoi orbis plagas impleat. Ob qvam
								summam & Regis & Regiæ domus, &
								utriusqve regni felicitatem, ut aliqvo signe gaudium cordis intimum
								contestarer, non alienum videbatur, Vexillum
									Ecclesiæ, omnis veræ felicitatis
								& lætitiæ indicem & vindicem,
								publica hac Dissertatione proponere, ubi in tribus vocibus: Jehova vexillum meum, hæc tria
								observanda veniunt.1. Qvis. 2. Qvid. & 3. Cujus sit.ILLUD VEXILLUM.Ut autem omnia in gloriam Dei, nostramqve ædificationem
								cedant, faxit Pater luminum, gratia Spiritus Sancti per Filium ejus
								unigenitum Dominum nostrum Jesum Christum. Amen.J. N. J. A.Cum plane singulare & mirum sit Elogium, qvod Mosi tribuitur
								præ omnibus Prophetis Deut. XXXIV, 10. uti &
								præ omnibus hominibus Num. XII, 3. ante omnia respiciendum
								est ad ipsum fontem, unde & qvomodo tantam hausit animi
								confidentiam, fortitudinem & æqvanimitatem in
								omnibus periculis & tentationibus, qvem ita ipse declarat:
								Jehovah vexillum meum, i.e. (Paulo
								interprete) per fidem, - - Ebr. XI, 23. 24. 27.
								28.CAP. I.Qvis ille sit, qværitur; qvem Ecclesia vexillum suum
									esse gloriatur? Moses vocat illum Jehovah. Notum est, hoc nomen, ut nulli Creaturæ
									communicabile, sic soli Deo proprium esse, & omnibus
									tribus Personis commune. Qvemadmodum autem Deus hoc nomine ab
									omnibus aliis Diis sese discernit, Ego Jehovah, & nullus
									præterea, præter me nullus Deus Es. XLVI, 9.
									XLII, 8. Ita Moses ejusdem nominis professione populum Dei ab
									omnibus aliis gentibus sc. idololatris distingvit, Audi Israel,
									Jehova Deus noster, Jehova unus est Deut. VI, 4. Qvia enim ab
									essentia nomen habet Exod. III, 14. ac idem est, qvod apud
									Johannem: Qvi est, qvi erat, & qvi venturus est Apoc. I,
									4.     
									 vel    
									     
									   1), qvi ex se
									ipse est, ens summe perfectissimum, qvod non potest non esse,
									& qvale aliud nullum est, aut esse potest, cui soli
									omnia alia entia originem & conservationem suam debent;
									ideo hoc nomine non omnes modo Deos fictitios, ut postea aureum
									vitulum in pulverem qvasi & cineres redigit, sed etiam
									omnia alia entia in negotio Religionis & fidei plane
									annihilat. Ita omnem tantæ victoriæ laudem,
									nec populo, qvi ferro, nec Josvæ, qvi etiam fide, nec
									sibi, qvi continuis precibus pugnaverat, sed soli
									Jehovæ vult tribui atqve totam consecrari; Qvasi
									diceret: qvid homines, etiam maximi, qvid nos etiam1)    
									     
									  ] konjektur af professor Kaj Barr
									i st. f. det meningsløse  
									     
									    i originaltrykket.
									Barr henviser til, at da   
									   forklares ved qvi ex se ipse est, skal det andet
									græske ord formentlig svare til det superlativiske ens summe perfectissimum, og hertil har
									Brorson da dannet en superlativ af  
									   .omnes, qvid mundus, etiam totus, nisi humus & fumus,
									pulvis & cinis. Date Jehovæ, filii fortium,
									afferte Jehovæ gloriam & fortitudinem Psalm.
									XXIX, 1. si ille nobiscum, qvis contra nos; Vidisti qvidem,
									Israel, duos maximos hujus veritatis adversarios,
									Ægyptum & Amalecum, qvi de hac confessione
									nostra disputarunt ore & gladio, sed ecce! qvod vivi
									negabant, morte probarunt.Damnat itaqve se ipsam hodierna illa multitudo tam Atheorum
									& Naturalistarum, qvi Dei vel existentiam vel
									providentiam rejiciunt, qvam Pseudo-Christianorum qvi utrumqve
									ore professi vita abnegant omnium miserrimi, maximeqve
									detestabiles Jerm. II, 12. 13.Hoc loco autem per Jehovah imprimis intelligi Filium Dei exinde
									patet, qvod illum vexillum suum vocat Moses, qvi Israeli ex
									Ægypto liberato in columna nubis & ignis
									præivit, per mare rubrum salvum perduxit, manna de
									cælo cibavit, & ex manibus Amalechi ejusdem
									nece liberavit. Hune gloriosum Israelis Ducem fuisse exinde
									patet, qvia ipse vocatur Angelus, Jehovah Exod. XIV, 19. 24.
									qvod nomen, summam Messiæ tam Personæ, qvam
									officii dignitatem complexum, nulli nec in cælo, nec
									in terra nisi Filio Dei unigenito competere unqvam potuit.Observandus itaqve imprimis hic est Mosis pro divinitate
									Messiæ defendenda Zelus; Præcipuo enim huic
									Messianæ Religionis articulo factas malignas
									objectiones ad illud Christi opprobrium pertinere, de qvo Paulus
									Ebr. XI, 26. facile conceditur. Messiæ personam
									sprevit superba Mitzraimi posteritas, utpote ex populo servo
									& captivo oriundam, nec qvicqvam ægrius
									ferebat, qvam regnum ejus, omnibus mundi voluptatibus orbum
									cunctis ditissimæ Patriæ thesauris
									præferri, idqve a Principe non totius modo populi, sed
									etiam Sapientum, qvem autem ideo mortalium stultissimum atqve
									inertissimum habebat. Certe   
									     
									    
									??? qvem ejus gratia sustinuit Moses, ne ullum qvidem,
									nedum divinum honorem Christo reliqvit, sed maximum probrum,
									qvod virulenta lingva in servum ejus fidelissimum Pharao eiqve
									non magnopere dissimiles servi & subditi conjiciebant.
									Nec dubitamus ejusdem farinæ fuisse Amalechum,qvi deleto Pharaone, ut Josephus libr. 3. Ant. testatur, omnes
									gentes ad interitum Israelis maturandum sibi associare studuit.
									Versum 16. nonnulli ita explicant de Deo: Qvia manus super
									Thronum Dei (jurantis) bellum erit Jehovæ contra
									Amalechum a generatione in generationem. Alii de Amalecho. Qvia
									manus (ejus) super (vel adversus) Thronum Dei, bellum erit
									- - - utraqve sententia monstrat,
									gentem hanc Deo maxime infensissimam ac detestabilem fuisse, a
									Davide    ??? 
									??? hostem Dei vocatam I Sam. XXX, 26. Et
									certe, qvando hæc omnia cum verbis Josephi &
									mandatis Dei de Amalecho penitus exstirpando v. 14 Deut. XXV,
									17-19. I Sam. XV, 2. conferremus, verosimile est,
									Amalechitas totali Israelitarum deletione vaticinium de Messia
									illudere & plane irritum reddere voluisse, eumqve
									& Pharaonem duos V. T. Herodes Magnos &
									Anti-Christi præcursores fuisse (a). At qvid mirum,
									eas gentes præ omnibus aliis Idololatriæ
									deditas gloriam Messiæ despicatui habuisse; cum idem
									fecerint ipsi iidem Israelitæ, qvos ex
									Ægypto stupendis miraculis eduxit. Qvando enim Num.
									XXI. 5. dicuntur contra Deum & Mosen locuti esse, id
									Paulus vocat: eos tentasse Christum 1 Cor. 10, 9. nempe his
									verbis: qvare ascendere fecisti nos ex Ægypto? non est
									panis nobis, neqve aqva. Qvasi dicere vellent: O beatos
									Ægyptios! qvi Deos suos colentes omni prosperitatis
									abundantia gaudent, væ autem nobis ab eo die, qvo
									Messiæ regnum tantopere commendatum audivimus, beatum
									scilicet, cujus Asseclis in Eremo misere vagantibus tandem fame
									& siti pereundum est. Idem autem, qvod Israeli, multis
									proh dolor accidisse videmus, qvi ex Ægypto Romana
									dudum egressi in longe periculosiorem tentationis Eremum
									inciderunt. Et qvemadmodum Scriptores dudum observarunt, gentes
									qvo eruditiores, eo majores idololatras fuisse. Græcia
									litterarum sedes Deorum myriades habuit, (b) &
									Ægyptus primo Patrem Chamum, Jovem Hammonem dictum,
									deinde tauros & canes, vermes & cæpas
									divino honore mactabat, qvi omnes alias gentes
									sapientiæ fama superabat, sic illorum infausti Socii
									videntur, qvi eruditionis præstantia ad solem
									justitiæ denigrandum abutuntur.(a) Loc. paral. vid. Psalm. 83. qvem Augustinus ad tempora
									AntiChristi refert. (b) Hesiod.   
									    .Sed, qvid mirum, qvando ratio humana, in spiritualibus
									cæca, spreta vel obscurata revelatione, Systema
									Theologicum ex propriis conficit, & ad auctoritatem ei
									conciliandam tot S. Stæ. Scripturæ dicta
									misere torqvet & lacerat. Exemplo autem sint aliis, qvo
									dementiæ procedere possunt optima, & ut vocari
									solent, divina ingenia, nimirum exstincta vel seposita unica
									salvandarum animarum lucerna Psalm. CXIX, 105. gloriosissimo
									enim Salvatori nostro æternæ Majestatis,
									qvantum in iis est, coronam detrahere tanto sibi gloriosius
									ducunt, qvanto certius constat, ante se neminem ea id licentia
									& successu tentavisse. Errorem autem eorum non modo
									indicat & damnat, sed etiam maximopere auget
									Scripturæ perspicuitas; Qvemadmodum enim omnia ad
									salutem scitu necessaria clare docet, ita Divinitatem Christi
									verbis & phrasibus adeo rotundis & lucidis
									commonstrat, ut ipsa cæli sydera claritate superent.
									Qvomodo enim Scriptura posset esse Regula fidei certa &
									infallibilis, si, qvando toties vocat Salvatorem nostrum
									Jehovah, ut audivimus, Deum super omnia benedictum in secula
									Rom. IX, 5. qvi omnia novit Joh. XXI. v. 17. omnia potest.
									    ???, 
									     
									     Apoc. I, 8.
									si non essent id, qvod sint, nempe clarissima &
									splendidissima Majestatis Divinæ testimonia; vel
									qvæ fingi potest de tam aperta veritate dubitandi
									causa, nisi qvæ ex ratione confusa & sibi ipsi
									adversa depromitur. Nam credere, Scripturam esse Dei verbum,
									& tamen negare Christo, qvod Scriptura ipsi toties
									tribuit, est contra omnem sanam rationem ratiocinari; Nec
									superest ullum, ne in Scriptura qvidem veritatis
									defendendæ medium, si summæ
									sapientiæ nomen sibi vindicarit contra lumen non
									Scripturæ modo sed etiam rationis obstinata
									argumentandi licentia.Non enim nomina tantum & attributa, sed etiam opera
									Divina Scripturam Salvatori svavissimo eadem, id est summa
									claritate & certitudine vindicare notissimum est,
									Johannes, qvi teste Eusebio aliisqve, Evangelium contra Ebionem
									& Cerinthum scripsit, dum divinitatem Christi verbis
									serenissimis docere vellet, qvi poterat id vel luculentius vel
									apertius fieri, qvam cum non Apostolica tantum auctoritate, id
									est divina, ostendat, sed etiam stylo maxime emphatico mentibus
									imprimat;     , qvi
									a principio apud Deum fuit dvs. distincta persona a Patre, esse
									ipsumDeum, idqve non nomine tantum, sed omnipotentem cum Patre
									Creatorem cæli & terræ, omnia per
									ipsum facta esse, & sine ipso nihil factum eorum,
									qvæ facta sunt Joh. I, 3. Ubi observandum est,
									assertionem Apostoli tam affirmativam, qvam negativam dvs.
									omnium maximam, exceptiones & dubitationes omnes
									excludere, ne minima qvidem hæreticis elabendi rima
									relicta; qvod idem loco parallelo maxime emphatico Col. I, 16.
									observatur; si autem offendat eos adhuc particula 
									 , monstrent in tota scriptura exemplum, per
									unum vel omnes Angelos sive Archangelos factam esse minimam
									terræ glebam vel aqvæ guttulam; cum e
									contrario Paulus, ubi ex professo agit de infinita illa inter
									Salvatorem nostrum & creaturas differentia, solium (Fili
									Dei) inqvit, tuum, Deus! in seculum & seculum Psalm.
									XLV, 7. Tu Jehova in seculum permanes & memoria tui in
									generationem & generationem Psalm. CII, 13 Ebr. I, 8.
									qvæ verba summam divinam potestatem describere nemo,
									nisi qvi omnem veritatem, negabit. Imo vero id ipsum ipse Filius
									Dei in terris non verbis modo testatus est, sed etiam operibus
									vere divinis. Si non facio opera Patris mei, ne credite mihi, si
									vero facio, si utiqve mihi non creditis, operibus credite, ut
									cognoscatis & credatis, qvod Pater in me & ego
									in Patre, Joh. X, 37.Hæc paucis monuisse sufficere credo, si non ad errantes
									convincendos, attamen ad imperitos admonendos; nimirum qvanto
									studio ab hoc labyrintho sibi hodie imprimis cavere oporteat.Articulum de Divinitate Christi per omnia secula multos
									adversarios habuisse nulli miramur. Sudes in oculis
									Sathanæ semper fuit divina potentia ejus, qvi caput
									serpentis contrivit, Nec alium fore Messiam, qvam qvi lapides in
									panem convertere posset, ipse confessus est, sed ultima hac
									mundi periodo ut eo plures a fide Jesu Christi ejusdemqve
									plerophoria impedire possit (Personam enim Mediatoris
									extenuantibus officium necessario vilescit) Ideo non omnem modo
									Baratri sed etiam carnis & mundi rationem ad gloriam
									Christi obscurandam acuit.Ipse Moses noster omni Ægyptiorum sapientia eruditus
									Act. VII, 22. docet suo Exemplo satis superqve, artes qvidem
									omnes& scientias laudi Creatoris hominumqve commodo
									inservituras non habere osores nisi ignorantes. Concedimus! sed
									deficiente & contempto Dei timore, qvi initium est
									sapientiæ & omnis cognitionis anima, ratio
									certe humana a scopo suo eo longius aberrat, qvo magis in
									scientiis profecisse gloriatur. Si autem cæca in
									Theologiæ Sanctuarium irrumpat, misceri summa imis
									& sacra profanis, certum est; Ex hoc enim semine tot
									hæreseos & naturalismi procrescere lolia,
									qvorum ætas nostra feracissima est, qvæqve
									gloriam dulcissimi Salvatoris vel in tantum vel in totum negant,
									tristissima experientia contestatur. Eo autem majori zelo huic
									malo, qvod in ipsum fidei fundamentum arietat, &
									Anti-Christo fenestras omnes & januas aperit, cordati S
									Stæ. Theologiæ Doctores sese mascule
									objiciunt; Nec eos terret vel laboris molestia vel multorum
									offensa, qvoties dulcissimum Ecclesiæ vexillum
									intuentur. Ardua sane res erat Mosi, populum per desertum, haud
									secus ac gregem per immanissimarum ferarum latebras, ducere,
									Qvælibet mutatio loci novi fuit periculi initium.
									Omnia ruinam minabantur itinere difficillimo vix capris
									& cervis pervio. Noverat Moses populi genium utriusqve
									sortis impatientem. Qvot idem molestias, tot Moses timores
									sustinuit, semper veritus, ne peccaret, vel (ut peccatum
									fuerit), ne periret. Vidit adversus se, qvem Ducem latronum
									vocabant, omnes gentes armatas. Sed paleæ erant
									hæc omnia unico verbulo dissipandæ: Audi
									Israel! Jehovah Deus noster, Jehovah unus est, noster Jehovah
									unus nobis sufficit. Hoccine expertus est Amalec, qvi populum
									Dei, viatores peregrinos aggressus in mucronem
									vindictæ furiosus irruit.Jucundum itaqve & omni imitatione dignum est Antistitis
									hujus exemplum, qvem ante qvadraginta annos latebris Pastorum
									asvetum, jam in omnium gravissimo munere triumphanti similem
									videre; fortes animi semper sunt humiles, propriæ
									infirmitatis bene conscii. Qvis ardua munerum culmina proprio
									dvs. cæco instinctu peteret? qvis sanæ
									mentis pericula, nisi Deo Duce & Auspice, sectaretur?
									Magni animi est, non magna ambire officia, sed oblata mascule
									obire.CAP. II.Sed jam tempus est qværere, qvid per illud vexillum
									intelligatur. Ratione Etymi nulla hic est difficultas. a radice
									??? vexillum tulit, est ??? vexillum, qvod hic, uti &
									sæpius, vexillum militare significat Es. V, 26. X, 18.
									XIII, 2. Jerm. IV, 6.De vexillis in genere, & præsertim de qvatuor
									præcipuis in castris Israelis, nempe Judæ,
									Ruben, Ephraim & Danis in forma Leonis, Hominis,
										Bovis, & Aqvilæ hic
									non nihil dixisse, haud abs re foret, si ferret id temporis
									angustia; Sed festinanti sufficiant, qvæ sponte
									seqvuntur maxime necessaria. Audivimus supra per vexillum hic
									intelligi Salvatorem mundi, adeoqve hæc vox vexillum
									vi comparationis (1) indicat statum Ecclesiæ in terris
									militarem. Pacem temporalem, qva inter tot aliarum gentium bello
									oppressarum lacrymas & gemitus singulari Dei
									misericordia fruimur, magni facit Ecclesia Christi, semper
									verita, ne pudendo ingratitudinis vitio eam amittat, eoqve
									ardentius amplectitur & osculatur pacem spiritualem,
									qvam Christus nobis cruenta morte comparavit. Cum Sathana autem,
									mundo & propria carne nec pacem nec inducias novit, sed
									bellum idqve serium & longe acerrimum, cujusqve respectu
									corporale, qvantumcunqve videri velit, nihil fere aliud est,
									qvam lusus, sive æstum respicias, qvo nihil
									vehementius, sive finem, qvo nihil, bene si cesserit,
									lætius, aut e contrario terribilius.
Qvem enim Moses Jehovah Nissi vocat, hunc sponsa indicat dicens.
									Amor ejus est vexillum super me Cant. II, 4. & monstrat
									erecti altaris cum hoc nomine harmoniam, nempe cur id erigeret
									Moses, nisi ut per altare verum Reconciliationis
									nostræ sacrificium commendaret. Cur autem Jehovah
									Nissi denominaretur, nisi ut svavissimo hoc alloqvio omnes
									afflictos ad salvatorem invitaret; id qvod septuaginta
									Interpretum versio optime exprimit per  
									    
										    
										   ???; Dominus
									refugium meum; sicut vexillum tribus Judæ, leonis
									effigiem præferens, ita interpretatur Angelus: noli
									flere, qvia vicit Leo ex tribu Judæ Apoc. V, 5. ita
									hic Moses per altare crucifixum præfigurando indicat:
									noli timere Israel, hic est Refugium, hic est vexillum nostrum,
									hic verum & unicum & certum est attriti cordis
									Asylum.Nonnulli qvidem cum Josepho Libr. III. antiqv. existimant, super
									hoc altare Mosen sacrificium obtulisse, sed, tacente Scriptura,
									exstructum esse puto in signum omnibus visibile, qvo Moses ipsis
									rem maximi momenti inculcatam voluit. Notum est: Mosen non cum
									omnibus loqvi, nec centesimam populi partem vocem ejus etiam
									maxime elevatam auribus percipere potuisse. Exceptis pueris
									& mulieribus sexcentis hominum millibus constabat
									Israelitarum coetus, qvorum metandis castris vix duo milliaria
									sufficerent; ut ergo animi hic in fide triumphantis
									lætitiam omnium ob oculos poneret, eodem, ut opinor,
									loco altissimo, qvo nuper, dum Josva dimicaret expansis
									& crucifixi imaginem præfigurantibus
									() manibus steterat, eodem inqvam edito loco, qvo ab
									omnibus conspici poterat, magnum illud altare exstruxit, ut novo
									facto attentione populi excitata, emissis Præfectis
									& Nuntiis, magnum redemptionis momentum, liberatione ab
									Ægypti & nunc Amalechi ungvibus
									præfiguratum, inculcaret, & miro altaris
									nomine Jehovah Nissi firmam in Deum fiduciam omnibus
									ingeneraret, dulcissimum inqvam omnis consolationis nucleum, Nam
									qvi Christum fide amplectitur, in ipso omnia habet, nempe ut est
									dimicanti vexillum, sic esurienti panis, sitienti vinum,
									ægrotanti sanitas, langventi robur, erranti via,
									ignoranti veritas,() Augustin. de Civ. Dei Libr. X. c. 8. orante Mose,
									manibus ejus in figura crucis extensis.morienti vita, e contrario, qvi Christum habet, nihil mali
									timeat, qvia Jesus vexillum, Jesus Refugium Ecclesiæ,
									Jesus petra credentium, qvæ omnia complectuntur
									dulcissimum nomen Immanuel, Deus nobiscum, qvod summam fidei
									plerophoriam excitat, nam si Deus pro nobis, qvis contra nos
									Rom. VIII, 31.Est autem (3) Jehovah Nissi jucundissimum Ecclesiæ non
									tantum defendendæ, sed etiam augendæ
									symbolum & blanda ad gratiam conseqvendam invitatio; Si
									enim vexillum militare non subditis modo tutelam promittit, sed
									etiam submittendis gratiam, multo magis verum est in
									spiritualibus; qvemadmodum enim non tantum ipsa peculiaris hujus
									populi electio hunc habuit finem primarium, ut ex illo
									universalis hominum Salvator nasceretur; qvo facto, &
									publice patefacto, omnis prærogativa cessaret; totaqve
									Vet. Test. oeconomia id intendebat, ut, Deum Israelis esse
									unicum & verum Deum, omnis mundus cognosceret; sicut e
									contrario eorum (ut nunc Christianorum) impietatis exempla nomen
									Dei gentibus blasphemandum tradiderunt. Ita huic populo non modo
									præstita summa beneficia, verum etiam immorigero
									acerbissima inflicta vulnera, gratiam tam universalem, qvam
									specialiorem omnibus gentibus proposuerunt. Qvid qvod! ipsa
									crudelissima bella, qvibus ferocissimas gentes subegerunt, ad
									eundem finem omnia tendebant, nec alio sensu vexillum suum Moses
									hic omnibus gentibus Asylum proponit, qvam ut novi foederis
									præludio Evangelium longe lateqve diffunderet. Hoc
									animo de jam devictis acerbissimis hostibus triumphum duxit
									Spiritu gratiæ repletus, ex strage Rebellium, ceu
									veneno Serpentum, aliarum gentium pharmaca
									præparaturus.Objiciunt qvidem particularismi fautores, ruinam Amalechi esse
									absoluti decreti documentum, & vaticinii de Esavo
									supplantando complementum: Non autem observant, per Amalechum
									hic non intelligi Esavi nepotem, sed gentis cujusdam longe
									majoris & vetustioris Parentem, cujus regnum etiam
									tempore tam Abrahami, qvam nunc Mosis floruisse videri potest
									Gen. XIV. Num. XXIV, 20. Mandatum autem Israeli cum Esavo
									consortium monstrat ex gente hac non fuisse illum Amalec, cui
									hocpenitus interdictum fuit. At eos imprimis movet denegatum hoc
									Consortium cum populo Dei, qvod esse signum absolutæ
									Reprobationis autumant, non considerantes, illos
									Ægypti vicinos, auditis stupendis ibidem patratis
									miraculis, non sufficientem modo sed etiam abundantem vocationis
									gratiam habuisse. Iis autem non flecti, sed furiosis similes
									sese Deo opponere, innocentes autem & debiles in populo
									non tam vi armorum, qvam fraude opprimere indubium fuit omnem
									gratiam respuentis animi documentum. An hoc autem Universalem
									gratiam tollit, qvando Deus ejusmodi refractarios & in
									tanto furore perseverantes castigare & e medio tollere
									cogatur? At tunc demum maxime triumphat gratia universalis,
									qvando iis locis, qvæ huic universalitati opponuntur,
									immobilem ejus veritatem stabiliri videmus. Sic etiam Jehova
									Nissi non scriptum est contra Amalechitas, nisi in qvantum
									oblatæ gratiæ adversabantur dvs. ut verbis
									Scripturæ utar, qvamdiu manus eorum erat adversus
									Thronum Dei; sed hoc ipso verbo, nempe vexillo, qvot superstites
									erant, non minus qvam omnes ceteræ gentes ad Deum
									Israelis agnoscendum alliciebantur. Ita certe Mosen explicatum
									voluit Esaias Cap. XI, 10. Monstrato enim, per vexillum meum,
									qvod vocat populorum, intelligi Messiam Isai Radicem, indicat
									emphasin vocis dvs. universalitatem gratiæ in Christo,
									eum, inqvit, inqvirent gentes, & reqvies ejus (pax
									& securitas sub ejus umbra gentibus promissa) erit
									gloria, id est, status non dulcis modo, sed etiam maxime
									gloriosus, adeo ut sese ad summam filiationis 
									     evectos
									ovabundi confiteantur: qvasi dicerent: O svavissimum omnis
									gratiæ Patrem, omnes peccatores se gremio
									misericordiæ excepturum tot promissionibus &
									juramentis, imo mortis unigeniti pignore contestatum. O
									dulcissimum mundi Salvatorem, mundi inqvam universi Principem
									salutis, ad qvam impetrandam sese in cruce vexillum gentium
									erigi non fuit dedignatus. O æternum &
									immensum gratiæ flamen & flumen Spiritum
									Sanctum, qvi se in omnium corda emitti, & vehiculo verbi
									effundi desiderat. Et O! beata corda, qvi in hunc
									gratiæ pelagum sese totos ingurgitant.Sed cum nunqvam satis deplorari possit, tantum tam universalis
									gratiæ æstum a plurimis negligi, vel summo
									haberi fastidio,ita nihil magis pias mentes torqvet, qvam hanc mortalium
									ingratitudinem, resistentiam &  
									     ,
									unicum salutis conseqvendæ impedimentum, ad gratiam
									universalem, horribile dictu! denegandam a particularismi
									auctoribus inverti, qvod summum humani generis scandalum facile
									evitarent, si verbo Dei clarissimo, sanctissimo, fidelissimo,
									non autem rationi miseræ, marcidæ &
									mutilæ & ad abyssum Divinæ
									oeconomiæ perscrutandam ineptæ fidem habere
									vellent, vel saltem cavere, ne qvid contra sanam rationem de
									Deo, ipso amore, decernerent.Sed eo magis gratiam Dei dulcibus hymnis confiteantur, qvotqvot
									sub amoris ejus vexillo delitescunt, dicat columba in ruptura
									petræ: diligam te Jehovah! petra mea & arx
									mea, & me eruens Deus meus, fortitudo mea. Sperabo in
									te, scutum meum & cornu salutis meæ, elevatio
									mea Psalm. XVIII, 2-3. Qvinam autem sint, qvi sub hoc
									omnis gratiæ vexillo securi & contenti esse
									possunt, ex jam seqventibus patebit.CAPUT. III.Vexilli nostri securitate ac tegmine nulli nisi
									præsentes & seqventes fruuntur, qvi vocantur
									populus Dei, vel ecclesia, qvæ vi vocis est evocatio
									vel coetus a communi irregenitorum agmine evocatus, qvi verbum
									Dei audit & sacramentis recte utitur. Sed qvi distingvi
									solet in visibilem & invisibilem seu in coetum, in qvo
									est & qvi est Ecclesia (ut Gerhardus id apte satis
									explicat conf. Libr. 2. art. 5. p. 804.)1)
									ita hanc distinctionem luculenter monstrat Paulus in ipso hoc
									populo, cui Moses vexillum salutis ostendit: Non volo vos
									ignorare fratres, qvod Patres nostri omnes sub nube fuerint,
									& omnes per mare transierint & omnes per Mosen
									baptizati fuerint in nube & in mari, & omnes
									eandem escam spiritualem comederint, & omnes eundem
									potum1) Johan Gerhard, Confessio catholica, liber
									II, art. V, cap. I,   
									    3: Distinguendum est
									inter coetum, in quo est Ecclesia, et coetum, qui est Ecclesia.
									Ribe købstads gejstlige auktionsprotokol
									1682-1774, fol. 322 flg. (Landsarkivet, Viborg)
									udviser, at der 19.6.1765 blev holdt auktion over Brorsons
									efterladte bogsamling. Blandt bøgerne
									nævnes Gerhardi Confessio Catholica, 4°. Det
									ovenstående sidetal 804 viser, at det har
									været en udgave, som ikke findes pa Kgl. Bibl. og
									Univbibl.spiritualem biberint, bibebant enim ex spirituali comitante
									petra, petra autem erat Christus. At non in pluribus illorum
									complacuit Deo, prostrati enim sunt in deserto, hæc
									vero Typi nostri fuerunt 1 Cor. X, 1-6. Qvodnam autem
									magnum illud mysterium fuit, qvod eorum nonnulli tantum
									habebant, & ob id ipsum Deo placebant, id Paulus alibi
									vocat mysterium fidei 1 Tim. III, 9. hoc mysterium continet
									verbulum Mosis: MEUM, qvod est minima tantum vocis particula, at
									in tantillo apice latet magnum illud mysterium, sine qvo omnia,
									qvæ de Deo & Messia dicuntur vel promittuntur,
									qvo gratiosiora & gloriosiora, eo sunt terribiliora:
									Beati autem, qvi vera fide dicere possunt: Pater meus, Salvator
									meus, justitia mea, pax mea, gloria mea, vexillum meum. Ad hanc
									fidei certitudinem, in corde auditorum accendendam, non dicit
									vexillum nostrum vel populi, qvod tamen in verbis ejus latebat.
									Mosen enim voluisse totum populum, non se solum, sub hoc vexillo
									servari, indicavit eo die, qvo promittebat Deus, se illum magnum
									populum facturum, modo rebellem perderet, Moses e contrario e
									libro ejus deleri optat, si qvid tristius populo accideret Exod.
									XXXII, v. 32. Sed ideo dicit vexillum meum, ut proprio exemplo
									unumqvemqve ad individualem applicationem excitaret. Hanc autem
									non omnes habebant, alias eremus illa horribilis in Paradisum
									mutata fuisset, & qvomodo præ gaudio
									exsultasset anima Mosis, si tot Sanctorum Myriades in itinere
									habuisset comites. Sed proh dolor! non multi nec plurimi nedum
									omnes credentes fuerunt; vexillum seqvebantur corpore, non
									animo, corda in terra Ægyptiorum remanebant, nec ab
									iis multum differebant, nisi tempore, genere & loco
									sepulturæ, ut illis nempe in mari, sic his in deserto
									paratæ. Aversum a Deo animum omni occasione
									indicabant, & rebellionis abominatione ipsum Pharaonem
									multi æqvare, nonnulli superare videbantur.
									Qvemadmodum etiam multos adhuc habet Ecclesia malignos hostes
									extraneos, sed intra moenia periculosissimos.Ast ut incredulitatis illorum signa sunt odium, &
									dissidia, ita verus Israelis character est intimus amor,
									& inde fluens animorum concordia sub uno vexillo contra
									eundem hostem, eadem militantium fide. Ejusdem etenim hic est
									periculi & præmii consortium iis, qvi tanqvam
									cives foederati pro vita, pro libertate,pro patria nempe spirituali & cælesti dimicant;
									& amor, qvi illos sociavit, est admirabilis illa Dei
									Philanthropia, qvæ miseris nobis mortalibus erexit
									vexillum, Agnum nempe Dei pro nobis omnibus in ara crucis
									mactatum. Ita animati non erant omnes; sed veri Mosis &
									Prophetarum Discipuli, dicti: Dei Israel, populus Dei, peculium.
									Vera, victoriosa & Israele digna progenies, tanti Herois
									non degeneres filii, qvi, jugo Ægypti infernalis
									abjecto, crucem amplectendo omnium Patriarcharum &
									Prophetarum patriam diesqve noctesqve unanimiter anhelabant.Talis imprimis erat facies populi sub ipso Novi Testamenti
									exordio, ad hoc nempe unice qværendum, toti
									Ecclesiæ fuit unum cor, & una anima Act. IV,
									32. Miraculi instar erat, tot hominum millia, nec
									consangvinitatis vinculo, nec conditionis æqvalitate,
									nec officii consortio, sed solo Christi amore unita, videre.
									Obstupuit omnis admiratio ad contemplandum hanc
									Ecclesiæ communionem, nec vi compactam, nec dolo
									tritam, sed cælo dignum veræ fidei
									documentum; ubi nimirum militantis fuit triumphantis, imperfecta
									qvidem, vera tamen & jucundissima imago.Sed qvid mirum, floruisse vineam a tot optimis Christi servis
									plantatam atqve rigatam. Magnum fuit vidisse in eremo Mosen, Dei
									Servum in tota ejus domo fidelem, omnium Prophetarum Doctorem,
									qvem in ruptura stantem omnem Dei iram avertisse, ipse Spiritus
									Sanctus testatur Psalm CVI, 23. sed qvid dicemus de primis Novi
									Testamenti testibus, longe majori Evangelii claritate
									illuminatis, de 70 Evangelistis & aliis multis Evangelii
									præconibus, omnibus Spiritu Sancto repletis, imprimis,
									de Salvatoris duodecim Apostolis, qvos ipse Salem
									terræ & lumina mundi vocavit; Qvi ipsum toties
									oculis suis conspexerant, mellifluo ejus colloqvio &
									consortio tam diu usi, qvi immensum Dei amorem ipsis tam blande
									patefecit, & passione ac morte omnium acerbissima
									comprobavit.Hæc & reliqva summi amoris mysteria miro
									charitatis affectu indesinenter inculcata, ut flamma
									cælestis omnes animas non rebelles corripuerunt
									tantoqve fidei & amoris ardore impleverunt, ut etiam
									hostes suos dilexerint, se ipsos autem invicem, ut filiosDei & cohæredes filii, in ipso impensius
									amaverint, eoqve minor erat interventuræ formido
									offensæ, qvo major mutui fuit amoris
									æmulatio. Qvæ docendi dexteritas tanto
									exemplo armata svavissimum Christi regnum per totum orbem
									dilatavit, nec illis viventibus ulla latius serpens
									concordiæ tabes animadversa est, nec superstite viva
									vitæ eorum & cruenti Martyrii memoria; Effusum
									enim confessorum sangvinem & numerum & ardorem
									Christianorum auxisse, omnis aureæ hujus
									ætatis historia testatur.Et hoc hujus loci palmarium est, ut ad exemplum Mosis,
									Prophetarum, & Apostolorum Doctores in Scholis &
									Ecclesiis ad hoc gratiæ vexillum vera fide intuendum,
									ea, qva par est, devotione, omnes excitent. Hoc sensu Paulus
									dicitur portasse nomen Jesu ante Reges & gentes
									& filios Israelis Act. IX, 15. Hoc animo omnes vult
									respicere in fidei Ducem & Consummatorem Jesum, qvi pro
									gaudio sibi proposito sustinuit crucem, inqve dextra Throni Dei
									consedit. Ebr. XII, 2. Hoc respectu Ministri verbi
									primitivæ Ecclesiæ vocabantur signiferi, ita
									nempe Præfectus Asclepiades Martyrem Romanum apud
									Prudentium p. m.1) 146. alloqvitur:Infame monstrum, vilis intestabilis tu ventilator & vulgi
									levis procella - - - &
									porroHoc tu parasti perdite spectaculum cladis cruentæ de necandis civibus qvos ut profani impiati & seculi reos necesse est te magistro interfici Tu causa mortis, tu malorum signifer,2)ubi non miramur, Ecclesiarum primipilos metam maximi furoris
									certissimam fuisse, sed ipsos præ summo in auditores
									amore omnem persecutionis impetum in se solos non raro
									convertisse. Beata certe sanctæ legionis castra tantis
									Ducibus & Signiferis1) p.m.] pagina mea el. pagina mihi (dvs.
									efter min udgave).2) Citatet findes i Prudentius'
									Peristephanon (), hymnus decimus, l. 77-79, 86-90. Hos
									Brorson er efter ventilator udfaldet
									ordet urbis, og der er kommet til at
									stå profani i steden for profanos. Ifølge
									auktionsprotokollen ejede Brorson Prudentii Opera, 12°.
									Sidetallet 146 svarer ikke til nogen af udgaverne på
									Kgl. Bibl.illuminata, qvo tempore juxta Sulpit. Sever. ibidem p. m. 143.
									certatim gloriosa in certamina ruebatur, multoqve avidius tum
									martyria gloriosis mortibus qværebantur, qvam nunc
									Episcopatus pravis ambitionibus appetuntur, Sulp. Sev. p. m.
										1431).Qvomodo langvescentem paulatim hunc primum amorem
									æmulatio penitus exstinxit, qvomodo ministerium
									reconciliationis prima rixarum semina sparsit, cujus antea non
									aliud, qvam mutui amoris & benevolentiæ
									certamen innotuit, qvomodo, vallo veritatis &
									concordiæ dejecto, hæreses &
									schismata, fluminis instar erumpere & omnia inundare
									coeperunt, qvomodo, relicto vexillo, turbati animi tot viis
									dissipantur, qvot vel cæca obedientia vel studium
									partium vel omni peste pejor ambitio traxerit, hæc
									materia satis nota & prolixior est & tristior,
									qvam ut tempori sive præsenti brevissimo sive futuro
									solennissimo inservire possit.Sola tamen ejus mentio non potest non admonere omnes fideles
									maximam perseverantiæ necessitatem, qva cessante, non
									modo nulli usui, sed majori semper damno &
									ignominiæ fuit omne pietatis studium.Sal fatuus sunt Matth. V, dvs. qvi antea omnem morum putredinem
									arcebant jam omnibus piis nauseam movent, canibus &
									porcis similes, qvi ad vomitum suum & volutabrum redeunt
									2 Petr. II. Vexillum nostrum hanc doctrinam maxime urget,
									& acuit; Qvid enim transfuga detestabilius in mundo
									coram civibus suis? multo autem magis, qvi vexillum crucis
									fugiendo in castra hostis se conjiciunt,
									æternæ condemnationis mancipia. Non autem
									vexillum tantum exigit, sed etiam excitat & auget
									perseverantiam, in mediis flammis vincit agmen Dei, qvamdiu
									vexillum intuentes illud strenue seqvuntur. Audivimus sponsam
									dixisse: Amorem Christi esse vexillum Cant. II. Sensus autem
									est, hunc semper, ut vexillum, intuendo, per saxa seqvor, per
									ignes & aqvas, amantissimum. Omnia valeo per eum, qvi me
									confortat,1) Sulpitii Severi Historia sacra, Lugd.
									Batavorum, 1635, liber II, pag. 143-44: certatim... appetuntur, ordret citat. Brorson ejede bogen. Det ser
									mærkeligt ud, at stedet, hvorfra citatet er hentet,
									angives 2 gange, og ibidem synes ikke at
									give nogen mening. Der er formentlig noget galt ved trykningen.Christium Phil. 4. de qvibus verbis eleganter Bernhard: Qvidni,
									inqvit, omnia possibilia sunt innitenti super eum, qvi omnia
									potest? qvantæ fiduciæ vox: omnia possum in
									eo, qvi me confortat? nil omnipotentiam verbi clariorem reddit,
									qvam qvod omnipotentes facit omnes, qvi in se sperant. Deniqve
									omnia possibilia sunt credenti Marc. IX. Annon omnipotens, cui
									omnia possibilia sunt? ita animus, si non præsumat de
									se, sed si confortetur a verbo, poterit utiqve dominari sibi, ut
									non dominetur ei omnis injustitia Psalm. CXVIII. Ita, inqvam,
									verbo innixum & indutum virtute ex alto, nulla vis,
									nulla fraus, nulla jam illecebra poterit vel stantem dejicere,
									vel subjicere dominantem, (b) Notum est Romanas variis
									cognominibus distinctas fuisse legiones, habuerunt nempe pias,
									fideles, fulminatrices, victrices. Boni autem milites Christi
									meliori jure dicuntur non modo pii & fideles,
									fulminatrices & victrices,1) sed
									etiam soli invincibiles, id est, qvos (Rom. VIII,
									37-39.) neqve mors, neqve vita, neqve Angeli, neqve
									principatus, neqve virtutes, neqve instantia, neqve futura,
									neqve altitudo, neqve profunditas, neqve aliqva Creatura alia
									separabunt a dilectione Dei, qvæ in Christo Jesu
									Domino nostro, cui eapropter cum Patre & Spiritu Sancto
									sit omnis gloria, laus & honor in secula seculorum,
									Amen.Hoc sub VEXILLO vivat Stirps Regia, regnum:Vive PATER PATRIÆ! jubilat omne tuum.(b) Bernhard sup. Cant. p. m. 184. Column. 4.2)1) Ved en uagtsomhed er fulminatrices, victrices ligesom et par linier ovenfor
									kommet til at stå som femininum; ovenfor
									hørte de 2 ord jo til legiones, men her til milites,
									så der skulle have stået fulminatores, viciores.2) Citatet er fra Bernhard af Clairvaux,
									Sermones super Cantica, Sermo 85. De fleste udgaver
									læser i den første sætning possibilia sint innitenti; men nogle har
										sunt som Brorson; derimod synes
									læsemåden dominari
									sui at være enerådende, medens Brorson
									har sibi. Det er ikke lykkedes at finde
									en udgave, hvor citatet står pag. 184. Bernardi Opera
									omnia, Lugd. 1520, har det pag. 188, column. 4, og Op. ommia,
									Paris. 1566, har det pag. 185, col. 4; men antagelsen af, at en
									af disse udgaver har været brugt af Brorson, og at
									paginatallet har en trykfejl, er usandsynlig, fordi der i begge
									står sint (og sui). Intet af Bernhard i listen over
									Brorsons auktion.Teologisk afhandling omKIRKENS BANNER2. Mos. 17, 15,til minde om den eksempelløst store guddommelige
									forsorg,hvorvedDen højkongelige dansk-norske Majestætden 16. okt. i året 1660efter at være ophøjet til enevælde
									og største lykkegjorde den bedste begyndelse på et gyldent
									århundrede,ved selve den højtidelige
									festden... okt. i året 1760,somvor ophøjede konge,FREDERIK DEN FEMTEFÆDRELANDETS FADER,har ønsket helliget til lov og pris for så
									stor en guddommelig nåde,udgivet afHANS ADOLPH BRORSONbiskop over Ribe stift.København, trykt hos Andreas Hartvig Godiche.Overarkivar, dr. theol. Bjørn Kornerup har vist
									udgiveren den venlighed at gennemgå
									oversættelsen.Må trykkes.Til bekræftelse ifølge det teologiske
									fakultets protokol.Hans Otho Bang, dr.Den ophøjede monark,fædrelandets fader,den berømmeligste, allernådigsteFREDERIK DEN FEMTE,kongetil Danmark og Norge, de venders og goters,hertug til Slesvig, Holsten, Stormarn og Ditmarsken,greve til Oldenb. og Delmenhorstlykønskestil den enevældige regering, som af Gud underfuldtbåde er indstiftet og gennem et helt
									århundrede bevaret,overøst med utallige velgerninger og prydet med den
									sjældnestefredens lykke,af DERES KONGELIGE MAJESTÆTSmest hengivne og allerunderdanigste tjenerH. A. BRORSONDen nye regeringsform er en fornyet skæbne for
									danskerne; hovedets ære var altid lemmernes.1) Rigets glæde, o konge, og
									Nordens bønner kappes om, hvem der først
									med dig i spidsen kan overvinde himlen. Leve
									kærligheden til fædreland, fred, fromhed og
									retfærd!Lev længe, Frederik, som dit folks sol!1) Oversættelsen er her givet
									efter forslag af P. Diderichsen, der henviser til, at datidens
									interpunktionsmåde ikke kræver, at man
									lægger vægt på, at komma mangler
									efter linie 1 og står efter membrorum i linie 2. Lader man sig bestemme heraf,
									må oversættelsen blive: Den nye regeringsform er en fornyet skæbne for de
										danske lemmer; hovedets ære var altid til stede.
										- Med hovedet menes
									kongen, med lemmerne
									undersåtterne.