SE SKYTSET



Se, Skytset bag sit Panserskjul

fremdrøner, med Motorer spændt;

paa tusind Centners raa Cement

tungt vralter frem dets Kæmpehjul.



O Snille, som har pønset ud

Maskiner til at skyde ned

det stærkeste, som Verden véd,

betalt med Tusinder pr. Skud.



En Galgebakke, et Skafot

højt strittende mod Himlen strakt:

Kulturen selv paa Hjulet lagt

og stejlet til sin egen Spot.