Om Herredsfogdernes BopæleDer er intet meer naturligt, end at en Embedsmand boer i sin
      Virkekreds. Amtmanden boer i sit Amt, Præsten i sit Pastorat, Byfogden i sin
      Bye; men nogle Herredsfogder boe i den ene Ende af deres District, Nogle reent udenfor dem.
      Herredsfogden er til for sin Jurisdictions Beboere - disse ikke for ham; hvad var da
      billigere, ja i mange Tilfælde nødvendigere, end at han boede iblandt
      dem, hvis Tarv han skal paasee og beskytte, og hvis Legalitet han skal controllere?Her boe i Jylland Herredsfogder, som - vi ville af visse Grunde ikke sige: at de
      selv have 4, 5 Miil til Mange af deres Districtsbeboere; men disse have det dog til hine. Her
      gives Tusinder, som med Sandhed kunne sige - at de skulle synge det, kan man ikke
      vente, med mindre Melodien var i Mol - "Skilt fra Dig ved
      Bølger, Bjerg og Dale". Hvilke Besværligheder, ja ofte
      uovervindelige Vanskeligheder - vi ville her gandske tilsidesætte de mange
      andre Retstilfælde - f.Ex. i Politiesager, der fordre snar
      Afgjørelse uden Tids- og Arbeidsspilde! Een finder sig nødsaget til at
      lade et forsømmeligt, et opsætsigt Tyende afstraffe eller tvinge til sine
      Pligters Opfyldelse; dette indtræffer derhos i en meget travl Tid; og han maa spilde
      en heel Dagmaaskee to - fra dette Tyendes Arbeide, fra sit eget, fra flere af sine
      Tyendes, istedetfor at den halve Vei kunde sparet ham den halve - ja vi kunne ofte
      antage - den dobbelte Tid. Hvo taber da almindeligt meest herved? Fornærmeren eller den Fornærmede? Den sidste
      seer sig virkelig med Hensyn hertil ofte, om ikke tvungen, saa dog foranlediget til at lade
      Sagen falde, give sin lovlige Ret bort, udsættes for hyppigere og grovere
      Fornærmelser, og give andre Tyender en Slags passiv Opmuntring til at
      efterfølge det heldig givne Exempel. Ja, allene den Omstændighed: at det
      er vel vitterligt for Tyendet, hvormeget Hosbonden - formedelst den fjerne Afstand
      fra Dommeren - krymper sig ved at paatale ikke alt for store Forurettelser, da
      Reiser og Arbeidsforsømmelser staae i et skjærende Misforhold til
      Erstatningen, Illustrationerne vises ikke af hensyn til rettighederne. dette ei allene kan opmuntre, men i uopregnelige
      Tilfælde virkelig leder mindre veltænkende Tjenestefolk til at dovne,
      forsømme, trodse. Hvo, der kjender Noget til den jydske Almues Tyendeklasse,
      kjender den lidt vel store Frihed - Skjødesløshed,
      Ligegyldighed, eller hvad man vil kalde det - i Jydernes practiske
      Bondepædagogik; hvo der kjender det, næsten uden Undtagelse, almindelige
      Forhold mellem den jydske Bonde og hans Tjenestefolk, der temmelig nøie ligner det,
      der i Revolutionstiden fandt Sted mellem Ludvig den 16de og Nationalconventet,* den vil
      vistnok ogsaa erkjende den lidet glædelige * I de fleste af de ikke
       faa Egne, hvori Forfatteren er vel kjendt, hvor han selv tildeels har holdt Tjenestefolk, er
       det gandske almindeligt, at Karlen siger til sin Hosbonde: "Nu kan I tage det Par Heste og pløie med - A tager det Par; A vil til Legestue i Aften; nu kan I fodre Hestene."
       At Pigen siger til sin Madmoder: "Idag skal A derhen eller derhen; i Aften skal A
       i Forsamling; nu kan I malke." - Alt dette hører saa gandske
       til l'Ordre du Jour, at det hverken bevirker Forundring eller Modsigelse. Denne taabelige
       Forkjælelse maae Andre udenfor Bondestanden ogsaa lide under, hvilken
       sørgelige Omstændighed har gjort Mange lede og kjede af
       Landvæsenet. Sandhed, at en Hosbonde og en Madmoder, ved den
      lange Afstand fra Herredsfogden, sættes i en endnu tungere
       Afhængighedstilstand.Der gives Egne i Jylland, hvor Landets Konge sees oftere end Herredets. Dette er ikke allene, men dog tildeels en Følge af
      Herredsfogdens ecateriske Standpunkt. Hvem see de da? Hans Fuldmægtig, som da
      betragtes med omtrent samme Ærefrygt som Pavens Legat i de catholske Lande. Det
      Udraab: "Der kommer Fuldmægtigen!"  electriserer stærkere end det: "Der kommer
      Kongen!" Han betragtes, om ei som almægtig, saa
      dog som saare mægtig. Men stundom see de og Een minorum
      gentium, en Skriverkarl, som ei er constitueret, ei engang har taget juridisk Examen. Stundom
      see de, istedetfor Herredsfogden, endog Sognefogden; og dette er virkelig ikke det
      ubehageligste Syn. Denne Herredsfogdens - med sjeldne Afbrydelser -
      bestandige Usynlighed (undtagen paa Thinget og Contoiret) er for ham- og følgelig
      for Beboerne ligesaa - i mange Henseender saare mislig, han er og han bliver Fremmed
      for Sine; han er vel endog mere hjemme i den fremmede Jurisdiction, i hvilken han boer, end i
      sin egen; han maa især i Politievæsenets mange Grene, hvad f.Ex. angaaer
      Veivæsen, Natlieie, Sviir, Vinkelkroer, Slagsmaal m.v., sjelden vente andre
      Oplysninger, end dem han kan faae leilighedsviis i offentlige Blade, hvor han vel
      allernødigst vil see dem; hvor han maaskee altsaa overseer
      dem, hvis han tør, eller - som ei har været uden Exempel
      - søger at indhylle dem i det forrige beqvemme Mørke.