


FR. PALUDAN-MÜLLERDandserinden TEKSTUDGIVELSE, EFTERSKRIFT OG NOTER AFBerit ZieglerDanske Klassikere Det danske Sprog- og Litteraturselskab Borgens
						ForlagDanske Klassikere udgives med støtte af
					Kulturministeriet. Redaktionsudvalg: Charlotte Madsen fra Nyt Dansk
					Litteraturselskab, Peter Seeberg for Dansk Forfatterforening, Mogens Brøndsted,
					Erik Dal og Jørgen Hunosøe for DSL. Serien redigeres af de to sidstnævnte, dette
					bind desuden af Flemming Conrad som tilsynsførende. Tekstgrundlag:
					Originaludgaven 1833. Nr. 191082.Efterskrift og noter © DSL/Borgen 1991 · ISBN 87-418-5971-5
					Omslag: Stig Brøgger · Tryk: Rounborgs grafiske hus, HolstebroDandserinden udkom i 1833 og omfatter [2] + 142 s.
					Prisen er uoplyst.[1 ] titel (hovedlinien 77 mm), [2] blank, l
					Dandserinden, 2 blank, 5-142 tekst.Første SangForbi er Efterhøsten, Bladet falderTil frosne Jord, og øde Lunden staaer;Hen over Marken Jægerhornet gjalder,Hvis stærke Klang fra Sporet Hunden kalderTil Skytten, som paa Veien eensom gaaer.Han standser, sigter, og hans Kugle naaerDen lette Hare; Knald med Røgen farerHen imod Høien - Echos Torden svarer.Den korte Dag er hurtig nu forbi,De magtesløse Straaler svage daane;Men hist sig hæver alt den blege Maane,Og lyser Vandreren paa smalle Sti.Dens kolde Flammer Skyen Vinger laane,Den nys tilslørte Himmel skinner fri:Klart funkler i sin evig rene GlandsDen høie, vinterlige Stjernekrands.Ja, det er atter Vinter. Isens BroHar atter lagt sig paa de bløde Vover;Hver Fugl forstummer - Flora stille sover,Som nys i Herthas grønne Skove loe;De frosne Marker Sneen hviler over,Den slumrende Natur er bragt til Ro.Hvor stille, og hvor koldt! - Den fjerne MaageSit Skrig kun hæver, skjult af Havets Taage.Nu Tid det er fra øde Land at flye,At flygte fra de sneebedækte LundeInd til den venlige, den lune Bye.Tid er det nu ved Theevandssnak at blunde,At aabne Ørene for Venners Munde,Og til de støvede Reoler tye;At tænde Lampen, for, bag varme Ovne,At læse, kysses, kjede sig og dovne.Tid er det nu, hvor Garrick og Chenille,Caloscher, Støvler, Baller og Concerter,Og hvad der ellers glæder Folkets Hjerter,Er ene Gjenstand for vor stærke Villie.Tid er det, hvor os gammel Skade smerter,Hvor Liigtorn stødes paa den frosne Tilje,Hvor velbekjendt som Luthers CatechismusEr Snue, Hoste, Gigt og Rheumatismus.Tid er det nu, hvor Kanebjælden klinger,Mens piilsnar flyver hen den hvide Hest,Hvor Herren bag paa Slæden Pidsken svinger,Og knalder snart i Øst og snart i Vest;Hvor Sneen piber, og hvor Klokken ringer,Hvor let man vælter som man kjører bedst;Hvor, klædt i Boa, Vinterpels og Muffe,En Dame flyver ud af første Skuffe.Tid er det, hvor den jernbeklædte FodHen over Isens blanke Flade render,Hvor Tredieparten af det unge BlodHar Frost i Øren, Næsetip og Hænder;Tid er det, hvor til Kirken man sig vender,Der hele Sommertiden øde stod,Hvor Pastor fidei klipper stakkels Faaret,Ja meer end klipper, næsten ganske flaaer'et.Tid er det nu, hvor Bal og SoiréeForsamler Folket under tændte Kroner,Hvor unge Damer, smukke unge KonerBag Viftens lette Dække yndigt lee,Hvor visse Herrer sig charmante tee,Og fange Pigebørn i Smigers Doner,Mens andre gaae omkring, og sagte brummeForslidte Melodier af den Stumme.Nu slaaer man ud de glatte Spilleborde,Hvorved man høster skjøndt man ikke saaer;En Cavaleer nu tager sødt til Orde,Mens Fingren leger i de brune Haar:Min smukke Frøken! hvis, o hvis jeg turde? -Hun smiler blidt, den hulde Lilie staaerMed Ho'det fuldt, som alle unge Damer,Af** s Prækener, og Scribes Dramer.Musiken toner, Arm i Arm sig svingerDet smukke Par hen ad det glatte Gulv.Han trykker sagte hendes fine Finger,Og hendes unge Barm nu stiger fuld.Dern Kjærlighed og tynde Skoe bevinger,Han bliver mere kjek, hun mere huld.Frern gaaer det nu i luftig Galopade,Nu holdt de op igjen - hvor det var Skade!Saa smukt et Syn, og dog saa snart forbi!Dog see, et andet Par det første følger,Og fleer og fleer i Dandsens lette BølgerNu svæve til den ømme Melodie.Man kommer, glimrer og sig atter dølger,Det Hele ligner Drøm og Phantasie,Hvor smukke Fødder og hvor smukke ØineBevinges, flygte, træffes allevegne. -Men hist fra Salen hulde Toner føreTil mig Rullader, Triller - did jeg maa!En Sangerinde lader der sig høre,Og tause Klynger rundt om hende staae.Man smiler, man er lutter Æselsøre,Man færdig er af Glæde at forgaae.Det bryder ud: hvor sødt, hvor det er deiligt!Da faaer hun Hikke - det var ubeleiligt. -Tid er det, hvor Comedien begynder,Og bringer Stof til mangen fattig Aand,Hvis Tanker aldrig gik paa egen Haand,Hvis Hjerne til Opfindelse for tynd er.Nu bort fra Snak om Veiret man sig skynderTil Snak om Dandserindens Klædebon,Til Snakken op, med critisk Smiil paa Kinderne,Om Sanger-, Dandser-, Skuespillerinderne.Tid er det, hvor Thalia gaaer paa Krykke,Og bringer sørgeligt for Dagen fremEt Drama og et lille Eenaktsstykke,Hvor det gaaer til just som i Hvermands Hjem.Hvor Hverdagsscenerne gjør største Lykke,Fordi Enhver sig speile kan i dem.Hvor Huusligheden er det stærkest trækkende,Det Aand og Følelse paa eengang vækkende.Tid er det, hvor den grumme MelpomenePaa Scenen vandrer med sin dragne Dolk,Hvor Gysen man ved Mord bevirker ene,Hvor Svulst er ømme Hjerters ømme Tolk;Hvor ved Forbrydelser, ei altfor rene,Man lokker Taarer af det stakkels Folk,Som veed ei rigtig selv hvorfor det græder,Naar Heltens Monolog er hans Forræder.Tid er det, hvor de lette OperetterI Toner flyve fløitende forbi,Hvor Sangens tryllerige MelodieSig fast i alles Hjerte hurtig sætter;Hvor alle Kunsters Moder, Harmonie,Af Smiil og Taarer sine Krandse fletter,Naar Himmel, Helved for vort Øre klangI Operaens Krone, Don Juan.Tid er det, at jeg sparer paa min Tid,laltfald dog paa din, min kjære Læser,Tid, at til Retirade nu jeg blæser,Og meer ei sværmer uden Maal og IdJa Tid er Tid, og Næser det er Næser,Ei vil jeg her en Næse gi'e min Tid -Før taug min Musa om Balletten stille;Nu, kjære Læser, er jeg hvor jeg vilde.Ved Dandsen nemlig, ved mit Element.Troe ikke dog at jeg er Dandsemester,Fordi til dette Stof jeg har mig vendt:Mit Navn staaer ei blandt Terpsichores Præster,Ei længer selv imellem hendes Gjæster,Thi Livets Dandsebane har jeg endt.Naar først man har begyndt at gaae i Tanker,Gaaer det i Staa med Brug af Pusselanker.Og meget Andet, ikke Dandsen blot,Er, naar Betragtningstimen slaaer, tilende:Mangt gyldent Haab, og mangt et Drømmeslot,Hvis fjerne Straaler end i Mindet blende.Ja Paradisets Dage Ryggen vende,Kan først Du skjelne mellem Ondt og Godt;Lyst flyder bort som Vand i dine Hænder,Trøst gi'er det ei, at Tabet Du erkjender.Tabt - svundet - hvilke Ord! o, hvad forsvinderEi med hver Dag, hver Time, hvert Minut?Den friske Glands fra Hjerte og fra Kinder,Drøm med Forventning, Taarer, Smiil og Minder,Hver Lidenskab paa Tidens Klippe brudt.Kraft, Skjønhed, Lykke, Ungdom er caput -Caput er Kjolen, Vesten, Støvlen, Hatten,Caput er Kjærlighed med hele Klatten.Caput er hver en Sjæl, som Du har svoretHuld, Troskab, evig Ømhed - hvert et Bryst,Som Du har elsket, hævet, trøstet, moret,Som deelte dine Taarer eller Lyst;Caput er Tankers ømme Spil i Ordet,Hver Gjenklang selv af hine Dages Røst,Med alle Planer, glimrende og skjønne,Med friske Laurbær, Myrther dunkelgrønne.Caput er Pigeøiets rene Straaler,Caput den hvide Barm, der svulmer rund,Caput er Glæden, som i fulde SkaalerDu sætter til din lattermilde Mund;Caput er Barnet, som i Vuggen skraaler,Caput hver Lærd, hver Stodder og hver Hund,Hver Millionær, hver Tænker og hver Tigger -Kort: Alt som sidder, staaer og gaaer og ligger.Caput er hver en Krands Bedrifter flette,Caput er Polen med sin Helteflok,Caput er som den Slette den Honnette,Caput er ogsaa Du, som læser dette,Ved Sorgen, Døden, Doktor eller Kok;Caput er Alt, og det er meer end nok,Alt, Alt, som Tidens store Vinge værner:Jord, Sol og Maane, Nattens gyldne Stjerner. -Dog til min Sang! ved Dandsen stod jeg stil,Med den begynder jeg paa min Novelle,Som her jeg har den Ære at fortælle,Hvis kjære Læser blot vil lytte til.løvrigt er mit Digt en Bagatelle,Som, hvis ei bedre Morskab findes vilVed Snak og Dands, ved Kort og Druesaften,Maaskee sig lader læse Vinteraften.Til trende Sange Bogen er bestemt;Hver flettet ind med mangen Episode,Hvori Moral og Lærdom ligger gjemt -En Skik, som Ariost har bragt i Mode.Forresten ta'er jeg Alt af eget Ho'de,Min egen Musa har sin Lyra stemt:I dennes Strenge vil jeg storme, rase,Lee, smile, græde - stedse avec grace.For ædel Korthed skal jeg mig bestræbe,Paa Versets Bygning øve Flid og Fiil,Med Formens Vægt det lette Stof ei dræbe,Men gi'e det Hele den moderne Stiil.Og løser end min Tanke Alvors Læbe,Den vækker ogsaa Ironiens Smiil,Sorn kraftig Modvægt mod det altfor rørendeI det Erotiske, og det Forførende.Og nu Farvel! til Sagen nu jeg gaaer;Dog først en Bøn til Dig, min kjære Læser,Hvis i mit Digt Du støder paa Fadæser,En Streg jeg haaber over dem Du slaaer,Ei under dem, som naar vort Hjerte læserPaa Mindets Blad: Kys, Elskov, Barndoms Vaar.Farvel! - her har jeg endt min Promemorie,Min Hat jeg løfter, nu til min Historie. -Syv Klokken slaaer, Theatrets aabne DøreAf Mængden stormes under Raab og Snak;Karreter rulle, lette Droscher kjøreTil Huset med beau monde og med Pak.Hist Damer vandre - sikket rædsomt Føre!De løfte op, en saadan Løften trakTidt Manges Blik, som Skjønheds Former dyrke,Men nu er det forgjæves, det er Mørke.Parqvettet fyldes, Loger og ParterreAf Ho'der vrimle, - hvilket broget Syn!See Fruen hist, nei see den lille HerreMed de friseerte sorte Øienbryn.Man stødes, trykkes, Trængslen bliver værre,Med eet hver Kikkert, Brille som et LynTil Venstre farer hen: der er Grevinden!Saa hvisker Alle - Damen er i Vinden.Her Henriette, Julia og LauraStaae samlede, liig Gratiers skjønne Flok:Tolv unge Herrer sukke: o du faure,Glandsfulde Øie! mørkebrune Lok!Her gnasker Publicum Studenterhavre,Her banker det med Foden og med Stok,Hist falder det i Tanker, her det fniser,Hist coqvetterer det, og her det spiser.Hist Studiosi Hanekammen purre,Mens Damer i Lorgnetten dem besee,Her Martis Sønner Knebelsbarten snurre,Og med de hvide Tænder yndigt lee.Fra Galleriet hulde Nympher kurre,Dem Hjertets Længsel gjør saa megen Vee.Her, hist og overalt er man active:Man vil bemærke og bemærket blive.See, der er Publicum, det respectable,Hvis Værd paa Selvbevidsthed er begrundt;See, det er Publicum, det høist aimable,Hvis Tanker gaae som Møllehjulet rundt.Ja, det er Publicum, det miserable,Lovgiver, Dommer over Godt og Ondt,Til hvem Enhver med Ord og Gjerning sigter,Hvad helst han er: Helt, Statsmand eller Digter.Her staae to vakkre Mænd ved Logeranden,Hos dem vil jeg mig stille ganske nær.Den Ene har ei mange Haar i Panden,Den Anden sin Paryk med Anstand bær.Den Ene er Etatsraad, og den AndenKrigskammercancelliets Secretær:Af deres Ord kan lidt jeg memorereOm Dandserinden, som skal debutere.Den Ene taler: siig mig, bedste Ven,Hvorfra hun skriver sig, og hvad hun hedder,Det lette Væsen, som paa vore BræderVi snart vil faae at see at dandse hen.Siig, er hun smuk? - Brunette? - O jeg vedderTusind mod een, at der vist er et Men,Om ei ved Fodens Lethed og Behændighed,Saa dog ved Damens Sæder og AnstændighedDen Anden svarer: feilskudt kjære PleillEt Mønster paa Moral hun just skal være.Man veed, at hun et Crucifix skal bære,For hvilket tro hun skrifter sine Feil,Naar hun i Aftenstunden for sit SpeilSin Klædning lægger af i Tugt og Ære -Deraf man sluttet har hun er catholsk,Andægtig, ærbar og lidt melankolsk.Hvorfra hun skriver sig, det Ingen veedOm fra Italien, herfra, eller Polen.Smuk er hun, hverken mager eller feed,Det seer man bedst paa Rynkerne i Kjolen.Og hendes Navn - nu, sæt Dem ned paa Stolen,Saa skal jeg ogsaa her gi'e Dem Besked -Hun kalder sig - nu gjet! - Mamsel Dione -Det har jeg, som det Andet, fra min Kone.Tys, tys der raabes, og paa Toners VingeOrchestret tordnende nu stormer frem,Med Bassens Strenge sig Violens svinge,Oboen, Fløiten lyder mellem dem.Bratsch, Harper, Violonceller lifligt klinge,Basunen svarer fra sit dybe Hjem -Allegro først, saa forte, saa fortissime -Andante nu - nu piano, pianissime.Op flyver Tæppet - Scenen tom man seer;En prægtig, hvælvet Sal med Søiler smykket,Halv er den lys, og halv er den beskygget,Et Hav af Straaler foran yndigt leer.Som Marmor Vægen er, og Gulvet byggetLiig hvide Fliser, hæves meer og meer -Musiken flyder nu i bløde Vover,I smeltende Adagio gaaer den over.Hun træder ind, Dione, min Heltinde -Fra Døren frygtsom hun og sagte gaaer,Saa løber hun saa let som Vaarens VindePaa bitte Fødder frem, og stille staaer.Hun Ho'det løfter - dunkle Øine skinne -Hun hilser - hendes lange, mørke HaarI hundred' Lokker ned fra Issen rullerOmkring den fine Hals, den runde Skulder.O denne Væxt, symetrisk, fiin og lille,Og dog saa stor, at Høihed boer i den;O disse Øine, funklende og milde,Nu Sorgens, derpaa Glædens Speil igjen.I hvert et Træk en Guddom troner stille:Paa Panden Juno - alle Gratiers VenCupido fra den friske Læbe smiler,Af unge Roser vugget, sødt han hviler.Og hendes Dragt er Purpur, Bæltet holder,Brodeert med Stjerner, om det smekkre Liv.Ned over Knæet falder rigt paa FolderEt Silkeskjørt, saa luftigt som et Siv.Guldsmykt er hendes Skoe, med røde Saaller,Bar hendes Arm; en Knipling fiin og stivRundtom den hvide Hals staaer som et Pandser -Dog synker den vel nok naar først hun dandser.Hun hilser - hvide Arme ud hun svinger:Brava, bravissima! er Alles Svar.Hun vender sig og flyver - o, som VingerDen lette Skabning hen i Luften bar.Nu staaer hun atter der, hvor først hun var,En fremmed, yndig Dands bag Scenen klinger:Sin Fod hun løfter - Castagnettens KlangLedsager hendes Skridt, som Tonen Sang.Først vandrer stille hun, som om hun søgte,I yndig Gang, med maalte, sagte Skridt;Saa dandser let hun hen, som om hun spøgte,Og Øiet straaler funklende og blidt.Nu standser hun - og gyldne Drømme flygteFra Hjertet, som nu stormer vildt og frit -Som stred det unge Bryst imod sit Fængsel,Som blev hun selv et Billede af Længsel.Som fuglen staaer hun, Vingen hænger bunden,Nu brister Lænken - piilsnart flyver hun;Hvert Savn er borte, herlig er oprundenDen første Elskovs klare Morgenstund;Et deiligt Smiil sig breder over Munden,Som vaagned' Sjælen af sit lange Blund,En dunkel Lok om hendes Øie bæver -Saadan om Nattens Stjerne Skyggen svæver.Frisk blusser hun, liig Rosens Purpurblod,En Psyche bort af Amors Vinge baaret,Til Brud af Elskovs unge Guddom kaaret,Hun hæves som om Jorden hun forlodKnap røres Gulvet af den lette Fod,Men over Hals og Skulder dandser Haaret.Ledsaget blidt af Fløitens Melodie,Hun svæver, flyver, flygter let forbi.Alt speiler sig i denne fagre Dands:Det unge Hjertes Haab og Morgenrøde,Det sværmeriske Øies klare Glands,Lyst født af Kjærlighed, men uden Brøde;Kys, som kun Elskov aander, ømme, søde,Hver Blomst, som Amor fletter i sin Krands:Smiil, Ønsker, Drømme, Længsel, milde Taarer,Savn, som vort Hjerte vugger, mens det saarer.Og kunstigt vexlende hun Foden sætter,Med Lethed kappes Yndigheden smukt;Et tusind Entrechat og PistoletterHar alt hun ziirligt under Dandsen brugt.Hvergang hun vender sig med Pirouetter,Da følger Øiet neppe Fodens Flugt -Men snart med Gratie den sin Takt forandrer:Den iler ei, den hviler ei - den vandrer.Paa Taaen hun sin fine Skabning gynger,Den runde Arm til Favntag bøier sig,Det gyldne Skjerf til Hilsen ømt hun slynger,Mens Luften leger let med Kjolens Flig.Nu fly'er hun bort, og Intet Foden tynger,Som Fuglen fri, som Barnet lykkeligHun svæver hen og slaaer i sine Hænder:Mens Øiet deiligt funkler, Kinden brænder.Og fuldere nu rulle Dandsens Bølger,Og niere stormende bli'er hendes Gang,Det stille Suk et dybere nu følger -Haab, Ømhed, Længsel toner i dets Klang.Fuldt bliver Hjertet, Barmen mere trang,Den stærke Lidenskab ei meer sig dølger:Paa Flugt er Foden, gjennem Salen nedHun stormer liig bevinget Kjærlighed.Med eet hun standser, Øiets FlammekjerteBrat slukkes som af evig Mulm og Nat;Ned falder Armen - Dødens sidste SmerteHar i det sunkne Hoved alt sig sat.Et dæmpet Skrig undflyer fra hendes Hjerte,Med det fløi Haabet bort, den sidste Skat.Forladt hun staaer - forstødt, forhaant, bedraget -Hun synker ned - ei elsket, ei beklaget. -Her Dandsen ender, smertefulde StemmerI Klagens vilde Toner falde ind;Det knuste Hjertes Sprog i dem sig gjemmer,Der suser hen og døer som Nattens Vind.Nu bli'er det stille - Tiden Sorgen tæmmer -Nu hviler Alt, og dødt er hendes Sind -Endnu en Røst - det Døden er som kalder -Da bliver Scenen dunkel, Tæppet falder.Ned Dækket gaaer, men op gaae alle MundeI Loger, i Parterre og Parqvet:Nei det var meer end jeg selv gjøre kunde,Skjøndt uden Selvroes dog jeg dandser net;Saa Damen til sin Nabo hvisker let.Med Salvelse han svarer: ja den OndeFra orthodox mig gjøre maa profan,Gav ikke hendes Been os en Roman.Og rundtom hører man det hviske, snakke,Af samme Suurdei og af samme Snit:Nei saae De hendes Hals og hendes Nakke,Og hendes smukke Been og hendes Skridt?Og saa den lille røde Silkefrakke!Og saa hvor hendes Skind var flint og hvidt!Og hendes Øine, blanke som Emaille!Og Kronen paa det Hele - hendes Taille!Det var en Engel, gid jeg eied hende,En Seraph var det, saa man taler histHvor kunde hun paa Taaen let sig vende,En Staalfjer i sin Sko hun havde vist. -Nu Snakken hører op og faaer en Ende,Og Mængden spredes, taber sig tilsidst;Man gaaer nu hjem, og, efter Dagens Tone,Til Næsten En, og, En til Næstens Kone.Til Spillebordet Mængden sig begiver,Af Whist og Boston et Partie man faaer;Den slemme Tid ved Kortet man fordriver,Men bagved Alles Ryg den stille staaer.Af Herrens Pandeskal et Haar den river,Om Damens Læbe den en Rynke slaaer -Et Speil! et Speil! see hertil vil det komme:Smiil, Lokker, Tænder gaaer i Tidens Lomme!Den muntre Ungdom gaaer til Dandsesalen,Man converserer der og springer om;En Frøken, med et Herreslæng i Halen,For sin Elskværdighed knap finder Rum.Om Dands og om Dione dreies Talen,Som Skummet er den let, som Blæren tom,Den klinger som naar hule NøddeskallerMan knækker - hvad er det? - en Dame falder -Hun vilde copiere Dandserinden,Hun vilde gjerne fængsle Alles Blik,Hun vilde gjerne flyve let som Vinden,Og bringe Hjerterne til Dikkedik.Hun vilde det - o vee! men det slog Klik,Nu farer Skammens Rødme over Kinden;Hun faldt, et Offer for sin Skjæbnes Haand,I Enden af sit tabte StrømpebaandMens unge Herrer nu om dette slaaes,Mens vi har Publicum fulgt hjem fra Huset,Til Piben denne, denne hjem til Kruset,Hvor fast han sidder lænket som en Klods;Hiin til sin Nymphes Barm, hvor han berusetAf Elskov hviler - vende nu vi osTil Aftnens fagre Dronning, vor Heltinde,Paa Veien til sit Hjem vi hende finde.Ind træder hun just i det lille Kammer,Hvis Gulv med Tæpper ziirligt er belagt;Den hvide Lampe under Loftet flammer,Og spreder rundt de lyse Straalers Magt.Paa Vægen hænger i forgyldte RammerTo skjønne Billeder, i gammel Dragt:Hiint hendes Fader, dette hendes Moder,Og under dem, i Gips, en lille Broder.Jord dækker disse Hjerter, deres KlageForstummet er, men eensom og forladtHun i den vide Verden staaer tilbage,Og sytten Aar er hendes hele SkatEnd kan hun tælle sine glade Dage,Til nu var hendes Udsigt Sorgens Nat;Men Sjælens Adel midt i dette MørkeGav hendes Hjerte Reenhed, Tanken Styrke.Hun træder ind, og Stadsen af hun trækker;Den gjemmer hun i Skuffen peent og netEn hvid og simpel Klædning om hun lægger,Et Schawl omkring sin Hals hun slynger let -Mens gamle Marthe Aftensbordet dækker,Og bringer snakkende den smalle Ret:Et blødkogt Æg med Vingen af en Kylling,Og efter den i Smør en brunet Villing.Alt spiser hun med største Appetit,Alt svinder hurtig for de unge Tænder,Derpaa hun reenlig vasker sine Hænder,Og svarer paa den Gamles Tale blidt:Min kjære Marthe vilde vide lidt?Ja, Gamle, hvis kun Lykken ei sig vender,Da er vor Nød forbi, da gratuleer mig,Som Solodandserinde snart Du seer mig.Før jeg paa Scenen stod, jeg skjælved' - bangeJeg traadte frem; men Frygten tabte sig,Thi alle Folk var venlige, og mangeMed Ord og Haandklap satte Mod i mig.Hiin Dands udførte jeg, som flere GangeI Stuen her jeg prøvet har for Dig,Naar Monsieur Paul, den franske Dandsemester,Med sin Viol var Tilskuer og Orchester.Saa taler hun, og bort den Gamle gaaer.Med sine Tanker er hun nu alene.I Krogen bag Gardinet Harpen staaer,Ved den hun sætter sig, og Toner, reneLiig Sommervindens Sang i Træets Grene,Aflokkes Strengen, som hun øvet slaaer.Hun sukker, hendes Haand paa Harpen bæver,Hun synger, hendes Blik i Luften svæver:Ei eensom er jeg, skjøndt jeg vandrerAlene og forladt;Et Lys, der ei sin Glands forandrer,Blev mig til Leder sat.Er her end Mulm og Nat,Fordunkler Mørket end det Fjerne,Jeg finder dog min klare Stjerne,Mit Hjertes rige Skat.Ei sørger jeg, skjøndt tidt jeg hælderMig nær til Sorgens Bryst,Ei græder jeg, naar den fortællerMig om den svundne Lyst.Naar med sin sagte RøstDen taler om de tause Skygger,Om Dødens stille Aand, der byggerEt Huus til Alles Trøst.Ei tvivler jeg, thi Livets HænderHar rakt mig Troens Frugt;Med Suk, som Savn og Længsel sender,Faaer Haab og Taalmod Bugt.Ei er min Sjæl tilluktNaar Helligaandens Stemme klinger,Naar stærk den laaner Tanken VingerTil Andagts rene Flugt.O Du, som Himlens Slør udfolder,Og Nattens Herlighed,Dit Barn Du favner, fast Du holderI Tid og EvighedDu lever - det jeg veed!Alt - Alt jeg lægger ved dit Hjerte -Alt hvad jeg eier: Savn og Smerte,Bøn, Suk og Kjærlighed.Hun tier - og sagte Harpens Klang forstummer;Fromt folder hun til stille Bøn sin Haand.Høit over Stjernen flyver hendes AandMed alt det Herlige, som Hjertet rummer.Sit Blik hun løfter nu - en Sky af KummerHar lagt dets straalerige Glands i Baand -To Perler rulle over Øiets Laage:Andagts Herolder gjennem Veemods Taage.O Taarers Hav! endnu af Ingen tømt,Letvakte Bølge fra en evig Kilde,Frugt af vort Hjerte naar det svulmer ømt,Magt, som gjør Himlen klar og Stormen stille.Du tause Vidne om hvad Sjælen vilde,Naar den har elsket, haabet eller drømt,Naar den sov ind i ømme Glæders Vugge,Naar brat den vaagned' op ved Sorgens Sukke.O Sjælens Sprog! som intet Øie glemmer,Veltalende som Læbens stærke Røst,Af Klage fuld liig Sukkets sagte Stemmer,Som Tonens Melodie saa rig paa Trøst.Speilklare Billed af et stille Bryst,Af hvad et dybtbevæget Hjerte gjemmer;Meer tolkende end Smilets hulde Sødme,End Haandens Tryk, end Kindens lette Rødme.Hvad jordisk Øie føder renest Dig? -Den Unges? naar bag Hjertet ømme TankerBegynde deres bittersøde Krig;Naar Kinden gløder, Barmen heftig banker,Naar mellem tusind Drømme Sjælen sankerEen Drøm, eet Billed, og eet Haab for sig.Naar Savn, som smerter mens det yndigt saarer,Faaer Luft og Ord i sværmeriske Taarer.Er det naar hver en Kraft har sprængt sit Baand,Naar Lidenskab det fulde Hjerte hæver,Naar, Bladet liig for Stormen, Sjælen bæver,Og Vreden svulmer i den kjekke Aand,Naar Hævn og Lyst kun for vort Øie svæver,Og vækker tordnende til Slag vor Haand -Naar Alt er Flamme, selv de dunkle BlikkeHvor dybt blandt Luer stolte Taarer ligge -?Er det ved Gravens Urne at din RøstHar renest Klang - din Tone høiest Magt?Er Du det sidste Offer til en Lyst,Som nu skal jordes med det stille BrystHvorover Mindets Haand har Stenen lagt?Nei! Taaren ei med Graven staaer i Pagt;For Liv er Taarer, Taushed for det Døde,Bag Sorgens Taushed Haabets Morgenrøde.Men naar det Forbigangne længst er glemt,Naar Alt er visnet eller lagt til Hvile,Naar Glædens Roser, Sorgens skarpe PileEr under Sløvhed eller Kulde gjemt,Naar hver en Streng i Hjertet er forstemt,Naar Liv og Følelse mod Graven ile,Naar Alt er dødt, kun ei det usle Leer,Naar Sjælens Skygge voxer meer og meer.Da bryder frem som Lyn i dunkle NatEn Tanke tidt fra Aandens dybe Kammer:Snart som en salig Trøst i navnløs Jammer,Som Anger snart af Brødens Aand forladt;Snart som den rene Andagts Himmelflammer,Og Hjertet voxer - Taaren flyder brat -Den bærer i sit Skjød, til Qval og Lindring,Hver Drøm om Kjærlighed, Haab og Erindring.Haab paa Forjettelser, som Hjertet fik,Hvoraf det lever i de bittre Dage;Erindring liig en Drøm, der blev tilbageDa Livets gyldne Paradiis forgik;Haab om den milde Fred bag Nat og Klage,Naar Himlen aabnes for et luttret Blik;Erindring om at selv det Værste svinder;Haab, at, naar Tvivlen døer, dog Haabet vinder. -Men Tiden flygter, Midnatsstund er nær,Som med sin dunkle Byrde Sjælen trætter,I Stuen slukkes Lampens klare Skjær,Til Sovekamm'ret ind Dione bærEt Lys, som foran Speilet ned hun sætter.Der hun sit lange Haar nu yndigt fletter,Og hyller i den hvide Kappe indDe bundne Lokker og den fine Kind.O havde her jeg Claurens Musa blot!Jeg skulde male Jer den hele Scene:Hvor smukt hun dreier hver en Papillot,Hvor hun er saa naturlig, saa alene.Jeg skulde synge om de Lagner rene,Om hvert et huusligt Meubel heelt og godt;Men fremfor alt jeg skulde coqvettereMed hendes Yndighed, og detaillereDen hele Garderobe, samt benævneHver lille Klud den Hulde lægger af;I Kamp med Barmens stormbevægte HavJeg skulde lade Snørelivet revne.Ja Cataloget efter bedste EvnePaa Inder-, Ydertøiet da jeg gav:Corset, Blankskjet, Baand, Lidser, Strømper, Sokker,Cul de Paris, Skjørt, Underskjørt og Klokker.Men ak! det overgaaer de svage Kræfter,Som milde Guder skjenkede min Aand;Jeg stikker mig hvergang en Naal jeg hefter,Og Sløifer bli'er til Knuder i min Haand.En Dames Tøi jeg ingentid saae efter,Og kjender ei de hemmelige Baand,Sorn først i Hymens Baand man faaer at skueVed Aftentoilettet hos sin Frue.Slig Gunst forjetter os de milde Lares;Thi det vort Facit er af Livets Sum,At Alt skal prøves, Alting skal erfares,Med Tanken om at Alt var Tant og Skum.Intet er skjult, som jo skal aabenbaresI Livets Vexel gjennem Tid og Rum -Alt skal henrykke, lokke, elskes, kjendes,Alt skal opnaaes - og derpaa Ryggen vendes.Og mange Arter Blik til slig ErkjendenGav os Naturen i et sælsomt Lune;Om det var Skjæbne, Forsæt eller Hænden,Er end i Livets Bog en dunkel Rune.Den gav til Skuen, Øine blaae og brune,Lugt, Øre, Smag til Prøven og Forblenden,Og Ild til Lidenskab, og lis til KjølelseI Livets Lygtemænd: Forstand og Følelse.Saa rustet ud, gaaer man i Verden ind,Paa Scenen, hvor Enhver sin Rolle spiller.Som Tilskuer man sig først i Krogen stiller,Mens Spillet daarer underfuldt vort Sind:Snart lokkes Øret sødt af Haabets Triller,Snart blendes Øiet let af Glædens Skin;Snart vandre Sjælens Tanker stille overDet dybe Hav, hvor Sorg og Længsel sover.Man træder frem fuld af Forventnings Drøm,Og i det aabne Blik sig Verden speiler,Til Musers, Damers, Fyrsters Gunst man beiler,Og præsenterer sig galant og øm;Dog snart er Freden brudt, og ned man seilerMed saaret Bryst af Lidenskabers Strøm -Compas og Roer er knust, og Haabets AnkerNaaer ingen Grund i stormoprørte Tanker.Vildt gynges man af Hjertets løste Bølger,Og svømmer villieløs paa Dybets Hav;Forneden sees kun Undergang og Grav,Foroven Evighedens Lys sig dølger.Piilsnar gaaer Strømmen bort, og med man følger,I Sjælens Speil sig Kampen maler af,Og som et splintret Vrag man Havnen finder,Hvis ei, man gaaer til Grunde og forsvinder.Men førend Reisen ender, Alt er prøvet,Erfarings Hoved dækker iisgraat Haar,Hver yndig Blomst er brudt, hver Frugt er røvet,Savn, Længsel, Smerte gjennem Hjertet gaaer.Paa Mindets Grav en Steen man eensom staaer;Thi Alt det Forbigangne sank i Støvet,Til Skygge blev hvert Lys, til Drøm hver Kjærlighed,Til Tvivl hvert helligt Haab om Himlens Herlighed.Dog - til Dione! see, hun slumrer alt,Paa sneehvid Pude Ho'det yndigt gynger,Det unge Bryst, som ingen Lænke tynger,Har vuggende til Hvile Hjertet kaldt.Sødt slumrer hun, og Drømmenes GestaltVed Leiet staaer, og over hende slyngerSit fine Næt, og lokker taus derindHver Tanke, som bevæger hendes Sind.Og underfuldt han fletter Tankens Traade,Og væver glimrende et Drømmeslot,Hvis stjernesmykte Tag var himmelblaat,Hvis marmorhvide Piller Himlen naaede.I Døren selv hun staaer - sig selv en GaadeHun hvisker sagte: see din Faders Slot!Da vælter frem en Sky, med Skyer FlammenAf vilde Luer - Slottet styrter sammen.Og Synet vexler - gjennem Lunden gaaerBlandt slyngede Cypresser hun alene;Og Alt er dunkelt, gjennem dunkle GreneDen blege Stjernes Straale hende naaer.Da hvisker kjendte Stemmer, sølverrene:Dione!- og Dione stille
						staaer.Dionel gjennem Lunden atter toner,Og tre Cypresser bøie deres Kroner.Og atter Drømmens Syn sig let forandrer:Hun seiler ene paa en lille BaadHen over Havets Bølge - Baaden kantrer,Og Graven aabner alt sig kold og vaad.Alt føler hun i Hjertet Dødens Braad -Da lyner det - en Engel mægtig vandrerPaa Søen hen; - han rækker hende Haanden -Paa Flugt mod Stjernerne hun gaaer med Aanden.Saa drømmer hun, dog hvo har Nøglen tilDe dybe Gaader, som vort Indre spinder?Naar Skyggen af de halvforglemte MinderMed lyse Ahnelser forenes vil;Naar Sjælen vugges villieløs, et SpilFor Drømmen, som til Tanken Veien finder,Naar dunkle Kræfter midt i denne mødes,Og, Lynet liig, Ideen mægtig fødes.Ja hvad er Drømmes og Ideers Rod?Vor egen Aand, hvis Dybde Ingen kjender.Op fra det Dybeste den mægtig senderSavn, Ahnelser, som Længsel kun forstodAlt ligger klart for den, der aldrig ender,Der e i begyndte - og hvad den forlod,Hvad den skal naae, af Tid og Form ei lænket,Har den som Haab og Drøm vort Hjerte skjenket.Sov sødt Dione! - Drømmerske, sov sødt!Drøm sødeligt, mens Søvnens Arm Dig vugger,Mens Glemsels Kalk dit Øie let bedugger,Mens Genier dit Leie reder blødt.Din lette Dør min Haand nu let tillukker:Et Kys endnu - et Blik af Blik ei mødt,Et Suk, en Bøn for Dig, som stille sover;Et Øiekast til Natten ovenover!Til Dig, Du stjernesmykte, stille Nat,Hvis gyldne Lys for Øiet nu sig blande;Du Himmelslot, af Straaler sammensat,Glandsdiadem om Evighedens Pande!Pragtfulde Minder! Ubetraadte Lande!Som dog mit Haab beboer - Du Længsels SkatAf fjerne Straaler, hvoraf Øiet sankerTil Hjertet Følelse, til Aanden Tanker.O Almagts Tunger! Stjernechor, der syngerDen Enes Lovsang med Alverdens Røst;Fuldendte Harmonie, som Bæltet slyngerOm Skjønheds høie, slørbedækte Bryst.Glands! - Herlighed! som evig sig forynger,Speil af en evig Himmels stolte Lyst!Uendeligheds Hav! Du dybe, dunkle,Hvorfra en Guddoms Tanker - Verd'ner funkle.Du, mørk som Drøm, skjøndt som Bevidsthed klar,Tilslørte, underfulde Nat! bedækketMed Lys, som over Tidens Strøm Du bar -O, tolk din Skrift for mig; thi Du har skrækketMed Evighedens Røst. Hvad Tro mig var,Er nu kun Haab, hvis Rod af Tvivl er knækket -Tolk Lyset mig, som over dunkle Buer,Liig Livet over Døden, herligt luer.Kraft aldrig brudt, og Virken uden Hindring,Lyst, underfuld, og dyb som Jordens Qval;Gjensyn af hver en dyrebar Erindring,Forynget i Udødelighedens Sal.Aand til vor Aand, og til vort Hjerte LindringAf Kjærlighedens Aande, mild og sval;Lys, evigt Liv i Form, som Skjønhed dækker -Saa dine gyldne Tegn mit Haab udlægger.Men Sløret hænger over Dig, det tykke,Det aldrig gjennemtrængte Kundskabs Slør:Hiint Liv er ikkun dit, naar Livet døer,Hiint Lys er ene dit, naar Du er Skygge;Hiin fjerne Verden, fuld af evig Lykke,For Tidens Barn sin Rigdom ikke strøer -Saa taler vældig Du - din dybe Gaade,Som Intet ligner, ingen Tanker raade.Ja, Himmelocean foruden Ende!Hvad ligner Dig? som Skyggen er af hans,Den Enes, Ubegribeliges Glands.Hvo har Dig fattet, maalt? Hvad kan erkjendeDin hele Storhed? - Blik, som Straaler blende,Og Tanker, som i Tiden kun har Sands? -Kun Dig er Aanden Hig, den dybe, stille,Du, Lysets Ophav, den, Ideers Kilde.Ja, denne Aand, som er med Dig beslægtet,Den søger Dig, er Dagens Øie lukt.Hvad her den tynger, hvad den her blev nægtet,Det finder den hos Dig - kun Du har mægtetAt stille Længsels Savn ved Tankers Flugt.Ideers Dyb, skjøndt selv Ideens Frugt,Imellem Dig og mig gaaer Tankens Strømme,Besaaet med Haab, med Ahnelser og Drømme.Til Dig, til Dig! mod Natten til min Stjerne!Hvor er min Stjerne i den hele Krands?Den, som mig saae naar Øiet smiilte gjerne,Naar Hjertet Gjenskin fik af Glædens Glands,Den, som min Skjæbne ruller mod det FjerneIgjennem flyvende Cometers Dands;Den, som mig Elskov, Lykke, Roes begrunder -Mit Fremtids Huus - den, som jeg fødtes under.O, var det Dig! som ene herlig straalerPaa Østens dybe, dunkle Firmament;Som, medens tusind gyldne Lys er tændt,Paa Høiheds Hvælving stille Banen maaler,Fri, stolt og eensom mod de andre vendt.O, var det Dig! hvis Glands af Nattens SkaalerMit Øie drikker nu fra fjernest Fjerne -Du stille, stolte, straalerige Stjerne!Anden SangHver fik sin Lod i Fru Fortunas Pose,Hver sin Couleur af Skjæbnens Ledebaand:En, røde Haar og Læber Hig en Rose,En, brede Skuldre til en lille Haand;En fik Adoni's Skjønhed, men til SkoseGav ham Naturen kun en fattig Aand.En fik sit Hoved fuldt, men tomme Lommer,En, Lommen fuld, men Ho'det huult som Trommer.Hver fik sin Deel, sin Kummer og sin Lyst,Sit Haab, sin Stræben, og sin egen Villie,Storm, Stilhed, Nat og Solskin i sit Bryst,Og Banens eget Maal paa Livets Tilje;En vælger sig en Rose, En en Lilie,Jeg mener Lilievand - til Hjertets Trøst.En gaaer sin egen Gang, han vælger Ingen,Han elsker Rolighed, see det er Tingen.Saa fik Enhver sit Eget - paa det Tørre?Nei, nei, for fulde Seil vi Alle gaae!Ens Kors blev mindre, og en Andens større,Men Alles Skulder tungt det hviler paa.Til os gaaer Sorgen gjennem mange Døre,Mens een er lukket, tyve aabent staae;Og er først alle lukt, er lukt vort Øie -Da lad om døve Øren Sorger støie!Og Alting vexler som det store Hav,Og Alting ruller som de høie Bølger,I Dag til Glæden, til den stille GravI Morgen Dig den lette Verden følger.Og Alting kommer, svinder og sig dølger,Og Alting spirer, modnes, falder af;Og alt det Gamle sig paany forynger:Det Tunge hæves, og det Lette tynger.Men af det Flygtige hvad flygter snart,Og af det Vexlende hvad vexler tiest?Hvad af det Tomme er aldeles bart,Og af det Løse, Lette, Aabne, viest?Hvad af det Frieste er allerfriest,Og neppe født, begravet i en Fart?Hvad er som Kuglen vel det evig rullende,Det Alt bevirkende, skjøndt Intet skullende?O Mode! Dig det er, Du Lunets Barn,Født i Paris og i vor egen Hjerne;Du, snart en løs og overgiven Terne,Snart Philosoph, snart Helt, snart Guld, snart Skarn.Du, som de unge Hjerter fængsler gjerne,Og lokker gamle Folk i dine Garn,Som mænger Alt tilsammen paa vor Klode:Det Onde, Stygge, Skjønne og det Gode.Som trolig al vor Daarskab her forvalter,Som aagrer med vor Sjæls Eenfoldighed,Som hænger om vor Skulder Glædens Pjalter,Og dækker med et Smiil hvad Hjertet leed.Dig er det, som vi sætte paa vort Alter,For hvem tilbedende vi falde ned,For hvem det stolte Hoved dybt vi bøie,Hvem stedse lydige vi stedse føie.Ja Mode, letbevingede Gudinde,I alle Regnbu'farver hyllet ind,Uimodstaaelig for hver en Qvinde,Og Herskerinde over Mandens Sind,Du evig flagrende, skjøndt altid blinde,Dig følger Choret som gjør Støv og Vind:Foran og bag, ved Siden, rundt omkring fly'erEn Dandy, Stutzer, Petitmaitre, Springfyr.Og i en Uniform, saa stram og vakker,Du hyller Skaren, som Du har i Sold:Snart blotter deres Podex Du med Jakker,Snart dækker Du den til med lange Frakker,Og gjør paa Skuldre, Bryst og Taille Vold.Snart lægger deres Buxer Du i Fold,Snart Du til Benet dem naturlig strammer,Og viser os Figuras hele Jammer.Og dine Døttre, dette hulde ChorAf snørte Gratier, som vi admirereNaar de saa himmelsk yndigt coqvettere,Dem pryder Du med Blomster og med Flor,Med Baand og Perler, Mol og Tyl og Mohr,Med Lokker, Vifter og med meget Mere.Du viser os det halve Been af Psychen,Det hele Bryst, den tredie Deel af Ryggen.Men ei alene blot i det FormaleDu aabenbaret har din stærke Magt,Din Kraft har gjennemtrængt det Ideale,Hvori Du træder frem i Tankens Dragt.Din Røst man hører i de Lærdes Tale,I Digternes den billedrige Pragt.Du kræver Troskabseed af EfteraberneEi blot i Liden-, men i Videnskaberne.Naar Du vil hæve, hvad kan saa os fælde,Naar Du vil atter styrte, hvo kan staae?Hvem Du tilsmiler - saa vil man fortælle -Kan Damers Gunst og Ærens Spidse naae.Ja, dine Ord os som Ducater gjelde,Som ægte Viisdom de i Verden gaae.Du dreier Dig - og Alt med Dig sig dreier,Du bukker - Alting bukker sig og neier;Du leer, og nu er Alting lutter Løier,Du rynker Panden, Alt er Suk og Vee.Din Mave daarlig er, Du slet fordøier,Og flux faaer nu beau monde Diarrhee.Du bliver karsk, og Maden Dig fornøier,Strax brøler hele Verden: Fricassee,Steg, Kage, Kreme, Foreller og Sardeller,Rødviin, Champagne, Xeres, Muskateller!Du ynder Vaudeviller - Vaudeviller!Nu skriger Choret med en Stentors Røst:Du vil at man paa Scenen tragisk spiller,Og Dramer og Tragedier er din Høst.Du ynder unge Damer i Tistiller,La Somnambule sig viser til din Trøst.Du elsker nu det Dybe, nu det Rørende -Og strax Enhver er ædel og godgjørende.Ja, Livets store Hjul, Du Altformaaende,Modtag i denne Sang og min Tribut,Du Intet givende, men Alting faaende,Hvis Scepter tidt er vexlet, aldrig brudt.Var Du forbi, var denne Jord caput,Men evig faldende, Du dog er staaende;Det er min Trøst. Dit Smiil jeg nu benytter,Og Scenen til Dione atter flytter.Dione kom i Mode, og naturligBlev hun nu Dagens Dronning, Alles Smag,Var den end ellers nok saa skarp og suurlig,Fandt i den søde Skabning dog Behag.Hun Solen blev - Sol tages her figurlig -For Herrers Blik, og Maal for Damers Nag,Og Hjerters Drøm - for Hjerter, som ei drømme,Blev hun en Næste meer til at bedømme.Hvergang hun viste sig paa Scenens Bræt- Saavidt jeg veed, det eengang var om Ugen -Var Publicum paa Dandsen reent forslugen,Og brød sig Halsen fast for en Billet.Man glemte Pligter, Kone, Børn og Bugen,Og aanded' kun i hende, som saa let,Saa himmelsk yndig Fod til Jorden sætterI Pas de deux, i Solo og Balletter.Saasnart hun træder ind, Alverden klapper,Et tusinddobbelt Brava brøler manHvergang hun Afsked tager - stærk og tapperMan bruger Munden, meest dog sine Lapper,Og taber, hvad man ei har, sin Forstand.Ja Rygtet siger, hvis man stole kanPaa Rygtet, som et Factum tidt forvansker:Hver Aften sprang af Klap et hundred' Handsker.Var det det dunkle Haar, det klare Blik,Var det den fine Skabnings Ungdomsynde,Var det den lille Fod, som neppe gikFør svævende den Flugten vil begynde;Var det det høie Bryst, den smalle, tynde,Moderne Taille man at skue fik,Der fængsled' Alles Hjerter, Alles Blikke? -Jeg troer det vel, men vist jeg veed det ikke.Var det den skjønne Dands, som her hun stilled'Med Terpsichores egen Lethed frem,Var det det Tunge, som hun smukt tilhylled'Med Yndighedens Slør, der fængsled' dem?Var det vel Aanden, som i Formen trylled'Med Skjønheds fine Sprog fra Gratiers Hjem?Kort: var det Kunst, der lænked' Alles Blikke? -Ja, siger Publicum - jeg troer det ikke.Thi ei behøver man en Oldings Aar,For grant at see at Aanden sjelden fængsler;At kun om Formen, som en Dør om Hængsler,Den hele Verden let og smidig gaaer:Vel Øiets Taarer, ikke Hjertets Længsler,Vel Smilet, men ei Glæden man forstaaer;Vel Haandtryk, men ei Venskab; Elskov ikke,Men Kyssen vel, og Klap og kjælne Blikke.Men Aanden ene kun af Aanden fattes,Af Hjerte Hjertet, Længsel kun af Savn,Og Svaghed kun af Styrke, som kan måttes,Og Reenhed slumrer kun i Reenheds Favn.Til Maal for Amor ene Psyche sattes,Og Psyche blusser kun ved Amors Navn,Og ene Kunstneren for Lyset henterDet gyldne Slør af Skjønheds Elementer.Dog, hvad end Grunden var, Dione blev,Af Moden baaret, Publicums Gudinde;Vers i Avisen man til hende skrev,For hendes Gunst poetice at vinde.Man kaldte hende Verdens første Qvinde,(Hvorved man Eva reent af Pinden rev),Og Venus mellem Nattens gyldne Stjerner,Og Stabscap'tain i Gratiernes Caserner.Men mindre kløgtige og skjønne Ho'derSkrev Prosabreve fyldt' med Elskovssnak;Og Musici gav hendes Roes paa Noder,Og Svirebrødre hendes Sundhed drak.Den store Verden, Høiheds lille Broder,Paa Kroppen sin brodeerte Kjole trak,Og kjørte, for dog og at finde paa Lidt,Til hendes Dør med Kort, pour faire visite.Nu Gaden, hvor den unge Dame boede,Blev daglig meer besøgt, og hendes Huus,Naar man den Skjønne i sit Vindue troede,Blev Maalet for beau mondes Elskovsruus.Man vaded' over Snavs og gjennem Gruus,Og ømt og smægtende derop man gloede,Og fik man blot at see den lille Finger,Saa fik strax Haab og Suk og Hjerte Vinger.Her tabte Officerer Sind og Sands,Jurister, Theologer, MedicinerStudeerte her Examens DisciplinerI hendes Øines straalerige Glands.Her Adlen reed forbi med stolte Miner,Og spored' Skimlen til Paradedands -Ja Hoben saae man Dag fra Dag at voxeMed Præster, Professorer, Orthodoxe.Og selv det smukke Kjøn lod sig forsone,Og fandt den yndige Dione skjøn;Og mangen gammel, gudelig MatroneSlog meer ei Kors, naar Lapsen, hendes Søn,Sig ønsked' høit Dione til sin Kone,Og piaged' hende idelig med Bøn:Engang at invitere dog den HuldePaa Smørrebrød og Punsch og Søster Julle.Thi just i samme Dage blev det SkikDione ved sin Aftenkreds at see.Snart inviteertes hun til Soirée,Snart paa et simpelt, huusligt Pikkenik.Snart paa poetisk, ægte Kongothee,Paa Vers, som dem af Scriblernes Fabrik,Paa Kringler, bagt' i Kongens Bagerie,Paa vandet Snak og vandet Poesie.Men sjelden ta'er den Skjønne derimod,Thi ei for Verdens Larm slaaer hendes Hjerte;Og midt i Glæden jager tidt en SmerteFra Kinden bort de fine Rosers Blod;Thi dybt i Brystet hefter Alvors Rod,Der hang om Øiets straalerige KjerteEt Slør af Veemod tidt, af Drømmerie,Som Glædens lette Aander fløi forbi.Og hendes Sjæl, liig Speilets blanke Plade,Hvert Indtryks Billede at tolke veed,Naar klare Tanker, funklende og glade,Som gyldne Aander stige op og ned;Men tidt formørked Taage denne Flade,Og Alt som Skygger da forbi den gled,Fordunklet var alt Gammelt da og Nyt -Saa skiftende, saa svagt er vort Gemyt!Og som Gemyttet vexler Alt; hvad førI Blomster stod, er nu kun Støv og Aske;Een Tanke stiger frem, en anden døer,Mens friske Minder ud de gamle vaske.Og Skjemt og Alvor er Fortunas Maske,Liig Menneskets det flygtige Humør,Der driver underfuldt sit Spil forinden,Saa kjekt som Lynet - og saa let som Vinden.Hvorfra det kommer, hvor det farer hen,Hvad Gave paa sin lette Flugt det bringer -Hvo fatter dette? hvilken Aand erkjenderI Sjælens Spil den første Grund igjen?Hvo gjetted' Grunden, og begriber den?Som Skibets Fart, hvis Gang hver Luftning vender,Saa Sjælens Liv med Villiens svage Roer:Vi drives, skjøndt vi stolt at seile troer.Men Høiheds Billede som intet Andet,Dit Tryllenavn, o Frihed, fængsler let;Du, som os slynger i et dunkelt Næt,Af Hændelse og evigt Forsyn dannet:Du, som din Haand i hver en Drift har blandet,Hvis frie Spil vor Anger har begrædt -Samvittighedens Træl, skjøndt Sjælens Styrke,Din Skygge, dit Begreb kun her vi dyrke.Thi selv, Du altid ubegribelige,Liig Lyset vandrer Aandens Blik forbi;Om Du er Sandhed eller Phantasie,Tør ei den dødelige Læbe sige.Kun det vi veed: naar dine Straaler vige,Som Slaver her i Mørket vandre vi:Vort Lys er kun din Glands, vor Kraft din Lue -Men bort fra Dig - til Hverdagslivets Skue!Det Aften er, og hos Grev FirlefanzEt Selskab samler sig af første Skuffe:Af Fruer, Frøkner sees en yndig Krands,Og megen Venlighed a la Tartuffe.Hver Herrekjole har den ægte Glands,Hvert Dameærme det moderne Puffe;Hver Fod er silkeklædt, hver Vifte luftende,Hver Taille stram og snørt, hvert Hoved duftende.Man sanker sig om Bordet, TheemaskinenHvert Hjerte vinder med sin Melodie,Og lystig brænder Ilden i Kaminen,Og aabner Sjælene for Sympathie.De unge Damer glemme Hovedpinen,De unge Herrers Aand er frank og fri:Man hvisker, snakker, leer, dog Alt med Maade,Man knækker nu en Nødd og nu en Gaade.Og fra sin Divan Fruen Alt behersker,Som klogest General hun styrer Alt;Hun krydrer Spøgen naar den altfor fersk er,Og vækker Geisten, som i Stave faldt.Ei binder til hun Oxens Mund, der tærsker,Nei Høsten sanker hun af Attisk Salt,Og lokker frem hvert Hoveds skjulte KraftMed Skjemt og Spørgsmaal, Thee og Druesaft.En Kop endnu min Herre? bedste Frue!En lille Kop, ifald min Thee Dem smager.De siger nei - nu vel, som De behager,Jeg tør ei nøde i min egen Stue.Men apropos, hvad Nyt i denne Uge? -Smag, kjære Frøken, dog paa disse Kager -Hvad i Theatret? hvad i Politiken? -Tag denne Viin, Baron, - jo, De maa drikk' en!Thi vel at styrke Dem, De kan behøve,Da snart et Under De vil faae at see.Ei Overraskelsen jeg tør berøveDen hele Kreds, og derfor maa jeg be'eAt De ei spørger; - nok, det vil bedøve,Fortrylle, ja bedaare Dem maaskee -Styrk derfor Deres Hjerte, kjære Maries,Dig gjelder Raadet ogsaa, Fætter Charles.Her i Parenthesis et lille OrdOm disse Herrer. Charles, kjære Læser,Er Stykkets Helt; hans Stand paa denne JordEr Greve; hans Talent er Fløiteblæser,Skjøndt rigtignok hans Fløites Tone hvæser,Og hans Metier er Diplomat i NordHans Øines Farve ligner Himlens Blaanen,Hans Haar er guult, hans Grevskab er i Maanen.Sit Vaaben bærer han paa venstre Haanden,Hans Væxt er rank, hans Ansigt fiint og smukt.Saa ganske lens er han just ei i Aanden,Skjøndt han al Verdens Viisdom ei har slugt.Tidt bringer jus naturæ ham i Vaanden,Og aldrig fik med Folkeret han Bugt;Forresten er hans Hjerte fuldt af Følelse,Hans Lunge lidt genegen til Forkjølelse.Om Baron Maries, som i min FortællingHar Skurkens Rolle, kun en Linie her:Hans Hjerte var fordærvet af hans Kjælling,Thi, mellem os, hans Kjælling var en M -løvrigt var han hadet af Enhver,Thi bag hans Hjerne flød Satirens Vælling,Men Pligtens jævne Grød han agted' ei,Han gik, som Mange gaae, den brede Vei.Hans Blik var spotsk, hans Knebelsbart var snurret,Paa høire Kind han bar et vældigt Ar;Hans Haar var stridt og kort og sort og purret,Og Ansigtsfarven bruun som en Cigar.Paa Støvlen hang en Spore, som HusarHan bar en Dyrendal ved Hoften surret;Men ei i Aften - nei, thi Kors bevare's!Her skulde tales fiint, og ei husares.Parenthesis claudatur - til vor Frue!Jeg mener la Comtesse de Firlefanz.Hun vender sig saa mild nu som en DueTil Aft'nens unge Digter, Digter Hans:Min unge Ven! spænd nu Apollos Bue,Og ræk os Blomster nu af Musers Krands,Den frygtelige Stump af Der' Tragedie,Hvor tvende Piger myrde vil en tredie.Herr Hans han smiler, bukker sig og rømmer,Og trækker Manuscriptet frem i Hast,Og læser nu, som sig en Digter sømmer,Med hævet Røst og stolten Øiekast.Nu er han tordnende, og nu han øm er,Nu taler han om Dyd, og nu om Last,Nu han phantastisk sig i Drømme taber,Nu seer han op - og hele Kredsen gaber.Dog ved hans Blik forandrer sig hver Mine,Hvert Øie funkler og hvert Træk er spændt;Han rødmer, thi man hvisker: Død og Pine!At han just saae omkring i det Moment.Enhver forlegen er, selv Frøken Fine,Som just for Frygtsomhed er ei bekjendt:I Klemme sidder man til over Ørene -Da, midt i Nøden, aabnes begge Dørene.Og skjøn som Venus, eller som Aurora,- Enhver kan vælge efter egen Sands -Saa mild som Sydens Nonne, der sit oraMed Andagt læser til sin Rosenkrands,Indtræder nu Dione - sine moraSig reiser Fru Grevinde Firlefanz.Hun gaaer den hulde Gratie let imøde:Enhver staaer op, og Alles Kinder gløde;Thi let og svævende Dione neier,Og kaster rundt sit yndefulde Smiil;I det har Amor gjemt en Tryllepiil,Der paa sin gyldne Spids hvert Hjerte veier -Og hver en Dames Silkekjole sveier,Og alle Herrer bukke sig med lil;Men traurig pakker Hans Tragedien sammen,Og griber sukkende til Hanekammen.Dione træder frem, ført af Grevinden,Og tager rødmende ved Bordet Plads;Som vis a vis sig sætter Junker Mads,Og gloer som bedste Ko paa Dandserinden.Og mangen Dame støtter Haand til Kinden,Og imiterer ham med Blik og Glas;Nu lægger Frøken Fine sin Lorgnette,Og hvisker til Grev Charles: en Coqvette!Det naaer Diones Øre, Blodet vigerMed Lynets Hurtighed fra hendes Kind,Og Hig urolig Bølge Barmen stiger,Mens Taaren lister sig i Øiet indHun seer paa Charles, dette Blik ham sigerHvad nys en Stemme sagde i hans Sind -Og Frøknen, som just hvisker: naa! saae Magen vi!Han svarer kold og rolig blot: Was sagen Sie?Men Øieblikket klogt benytter han,Og converser er nu galant Dione:Imellem Spøg og Alvor er hans Tone,Hvert Udtryk fiint, som hos en Verdensmand.Hun svarer let og yndigt med Forstand,Og Alles Jalousie la'er sig forsone;Thi snildt Dione lokker ind i TalenDen hele Kreds, fra Ho'det indtil Halen.Og Alt er Raaben, Lystighed og Gjekken,Kun Baron Maries ei, der sidder taus,Saa elskovsfuld som Katten udi SækkenImellem Dandserinden og Grev Claus.Hans Hjerte kurrer som en Fugl bag Hækken,Og da hans Sindelag som sagt er snavs,Saa vover han at handle her paa Moden,At træde vor Heltinde ømt paa Foden.Men Skjæbnens Indfald, som jo Alt beskikke,La'er paa Grevindens Fod ham sætte sin,Og med et tvunget Skrig og sagte HviinHun farer op med Lyn i sine Blikke.Mig var det ei - mig var det sand'lig ikke,Forsikkrer nu Enhver med dæmpet Griin -Men Fruens Liigtorn taaler ikke mere,Thi foreslaaer hun nu at musicere.Og det var vel betænkt af Fru Grevinden;Thi hvad er mægtigt dog som Melodie,Der, gjemt i Toner, farer os forbi,Og ender susende som Aftenvinden;Da vaagner hver en Følelse forinden,Og former sig til yndig Phantasie,Da røres alle Strenge, Lyst og Smerte,Og hvert et Savn faaer Stemme bag vort Hjerte.Bevidstløs drømme vi, og disse DrømmeTil Livet vaagne gjennem lette Haab,Der, viet ind som Børn af Længsels Daab,Hen over Toners friske Bølger svømme;Af dem fremstige Tanker, klare, ømme,Og dæmpe vuggende hver Smertes Raab,Og kalde frem, naar hver en Klage tier,Af Sjælens Dybde Hjertets Melodier.O Melodie! o Toners rige Hav!O Sjælens Harpe! som en Aand bevæger,Hvis lette Aande hver en Kummer læger,Der vaktes ved din Veemod af sin Grav:Du friske Væld af Harmoniens Bæger,Som Himlen i sin Kjærlighed os gav,Du styrter ned i evig fulde Bølger,Som Tanken standser og som Taaren følger.Dog til min Text igjen! - Med Larm og BulderEt Fortepiano af det bedste SlagsFra Stuen frem i Salen nu man ruller,Og bringer Noder, Lys og Lysesax;Og Frøken Emma, med den hvide Skulder,Sig foran Fortepianoet sætter strax,Og en Sonat med Anstand og med VærdighedHun spiller smagfuldt nu med megen FærdighedHvor ile de Smaafmgre dog, mens ArmenMed Lynets Hurtighed bevæger sig;Ved hvert et Løb sig hæver yndigt Barmen,Og aabner Alles Blik et Himmerig.Nu ender hun den tonefulde KrigMed svære Dobbeltløb og mægtig Larmen -Hver priser hende, dog, hun sukker smægtende:Det var Rosini - Ingen er benægtende.Paa Alles Bøn Dione nu skal synge,Hun gjør det nødigt, men hun gjør det dog;Og Alle stille sig omkring i Klynge,Og Charles, halv i Drømme, staaer der og.Ved ham staaer Junker Mads, det sælle Skrog,Samt Claus og Marks, der paa
						Ryggen slyngeDe lange Arme for at faae Balance.Dione synger følgende Romance:Ved den dunkle Brønd, i Skovens Stille,Sad med saaret Bryst en Riddersvend;Hesten græssed mellem Urter vilde,Skjold og Sværd laae ved den dybe Kilde,Selv han tankefuld saae ned i den.Og han tænker paa,Om han meer skal naaeHjem og Brud og Fædreland igjen.Da, mens Sukket let hans Tanke følger,Aabner susende sig Vovens Rand,Og en Qvinde, der sig halv fordølger,Halv sig hæver i de dunkle Bølger,Deilig, underfuld, han skue kan;Under Lokkers KrandsKlare Øines GlandsSmiler til ham fra det dybe VandOg hun taler, mens et gyldent BægerHøit hun hæver i sin hvide Haand:Denne Trylledrik din Vunde læger,Ikkun denne Saft dit Hjerte qvæger,Ikkun denne Kraft gjør fri din Aand.Fra det stille LandDette KildevandRisled' gjennem Jordens Klædebon.Naar min gyldne Skaal din Mund berører,Falder paa dit Øie sødest Blund;Til det fjerne Hjem en Drøm Dig fører,Gamle Toner underfuldt Du hørerKlinge sødeligt den samme Stund;Hvad der svandt, forgik,Samme ØieblikFinder Du paa dette Bægers Bund!Og af Længsel gløder høit hans Kinder,Og i Haabet sødt hans Læbe leer,Frem han bøier sig hvor Vandet rinder:Dybt og dybere nu Synet svinder,Fjern og fjernere han Skaalen seer.Dog, han greb den alt -Da fra Bredden faldtHan i Dybet - aldrig saaes han meer. -Her Romancen ender, men DioneDynges til af Roes og Smigrerie:Hvilken simpel, yndig Melodie!Hvilket Udtryk! ja - og hvilken Tone!Den jeg lære maa min lille Kone!Den til Guitar sammen synge vi!Den maa sættes ud til fuldt Orchester! -Saa gaaer Munden paa de rørte Gjæster.Meest af Alle dog Grev Charles brændte,Og hans Øie lynte glad og stolt;Han som Kjender hendes Noder vendte,Hendes Handsker han ved Spillet holdt.Hjertet i ham fløi som Amors Bold,Og hvert Øiekast hun mildt ham sendte,Enten nu med Forsæt eller ikke -Fanged' ham med elskovsfulde Blikke.Cavaliér' servente let han spiller,Fuld af Gratie nu bag hendes Stol.Kun for hende han i Aften til er,Hun, hans Hjertes straalerige Sol,Hun, hans Tankers tryllende Idol -Og, skjøndt om hans Øre bittre Piller,Spidse Ord fra alle Kanter gaae,Hørte han dem ei, kun Eet han saae.Alt i dette Ene dog sig gjemte:Dette Ansigts fine Farvepragt,Dette Blik, som sødt til Veemod stemte,Disse Læbers tryllerige Magt,Dette Haar i dunkle Lokker lagt,Dette Bryst, som Bæltet neppe tæmte,Denne rene Stemmes Tryllerie -Kort: den hele Skabnings Poesie.Og Dione - vi skal jeg det nægte,Lukte ei sit Øre for hans OrdImod Smiger vel en Sjæl kan fegte,Ak, men Hjertets Sprog, hvis Glands er ægte,Har en Talsmand som i Hjertet boer.Fra en Spire det med Vælde groerTil et herligt Træ med Løv og Skygger -Deri Haabets lette Sangfugl bygger! -Her et Tæppe nu for SoiréenMed Forlov jeg hurtig synke la'er;Thi hvad meer man fik end Kongotheen,Derpaa har min Musa intet Svar.Ingen Køkkenseddel seet jeg har,Ingen Potte sondred' jeg med Skeen;Dog trakteerte vel de søde Dukker manher, som andetsteds, med Slik og Sukkervand.Men Grev Charles, som i Hat og KappeUd af Døren iler, følge vi,Ned han styrter af den brede TrappeHerrer, Damer stormende forbi.Kinden brænder, sig hans Fødder rappeSom en Tyvs, der sees ved Tyverie,Som om Flammen brændte ham i Hælen -Dog, den var ei der - den var i Sjælen!Først i Luften samler han sin Tanke,Og hans Øie søger Stjerners Hær;Himlen synes han sig mere nær,Sprængt hver Lænke med hver jordisk Skranke.Stillere han føler Hjertet banke,Mens hans Blik med Veemod læser der:Hendes Navn, som Himmelbuen værner,I den gyldne Krands af Nattens Stjerner.Og han iler hen, hvor Havet slyngerØmt sit Bælte omkring Landets Bryst;Der hans Hjerte sig paa Voven gynger,Sødt om hende hver en Bølge syngerMed sin rullende og lette Røst.Stille Fred og paradisisk LystStrømmer med hans Blod til alle Aarer,Og hans Blik fordunkles let af Taarer.Hvo har Navn for hvad han nu fornemmer?Drøm det er, som Haabet farver rød,Chor det er af tusind rene Stemmer,Som i Dybet af hans Hjerte lød;Salighed, som gjennem Graven brød,Glands og Herlighed, som Himlen gjemmerTil den unge Aand, der, løst fra Sorgen,Gjennem Døden gaaer til Livets Morgen.Paradiis! o tabte Paradiis!Som den atterfødte Aand skal finde.Perlekrands af hvert et yndigt Minde,Hymne fuld af unge Sjæles Priis;Lyst, som fødes af et stort Forliis,Lys, hvis Glands fordunkles ingensinde,Hav af alle Toners Melodie,Gjemt for Aanden - denne Aand har vi!Er det et Gjenskin vel af denne Glands,Som her i Ungdoms fagre Dage fødes?Naar Bryst med Bryst, og Mund med Munden mødes,Mens Tanken flyver bort i Haabets Dands;Naar yndig Glæde, ak som her forbrødes,Af Hjertets Drømme fletter Elskovs Krands,Naar Kjær ligheden aabner sine Arme,De milde, bløde, trøsterige, varme.O Kjærlighed! Du Ord, som rummer Alt,Ja Tiden selv, den flygtige, den lange;Du, som i eet Moment ta'er os til Fange,I dine Lænker først til Frihed kaldt';Du Try Herske af Aand og af Gestalt,Selv Paradiis og Paradisets Slange,Du, Livets Moder, Evas Fristerinde,Du, meer end Halvpart af hver jordisk Qvinde -Hvor vexlende er ei dit Klædebon,Hvor mildt dit Blik, hvori sig Taarer blande,Hvor blød og fim din silkebløde Haand,Hvor reen og straalende din høie Pande.Og dog, hvor løst dit Bælte, uden BaandDin Klædning er, og alle Tunger sande:At Glæden ved dit Bryst er kun Hig SynetAf lette Stjerneskud - kun Glimt af Lynet.Din Favn vi søge, skjøndt i den vi trættes,Din Frugt vi gribe med vor hele Kraft,Dog neppe brudt den er, før strax vi mættes,Og Tomhed bli'er af Alt hvad vi har havt.Skjøndt Livets Kilde, strømmer Livets SaftEi fra dit Bæger - ingen Byrde lettesI dine Arme - ingen Kræfter næres:Du døer tilsidst, skjøndt evig Du begjæres.O Gaade! og dog meer en Gaade ei,End vi, vort Maal, vor Stræben og vor Tragten,End hver en Straale af vor Aands Betragten,End hvert et Fnug og Sandkorn paa vor Vei;End Haab, Erindring, Tvivlen og Foragten,End Sandheds Ja til hvert et Løgnens Nei;Ei meer en Gaade kort, end Livets Gaade,End Mennesket, hvis Tanke vil den raade.Til Eet han samle vil de tusind EnderAf Tingene, som spredt' i Verden staae.I denne Knude Alting han erkjender,Til den med uvis Grubien han sig vender,For i sit Brændpunkt Straalen at forstaae.Han gribe vil hvad ei hans Haand kan naae,Han Skriften læse vil, som ei han fatter -Hans Stræben bringer Vanvid eller Latter.Hvad bli'er for os? kun dette, den Erkjendelse,At vi af Alt dog Intet her forstaaer.Ei Livet, Døden, ei vor egen Sendelse,Ei hvorfor Alting skabes og forgaaer.Ei disse Spørgsmaal: hvi? og hvad? og naar?Ei Forsyn, Verden, Evighed og Hændelse;Ei Aand og Form, ei Rummet eller Tiden -See, det er Summen af vor hele Viden! -Nu Scenen vexler, Vint'ren er forbi,Og imod Enden lakker det med Vaaren;Den høie Piil af Bladet ryster Taaren,Og gynger sig i Luften frank og fri.I Skoven fløiter Fuglen sit Pipi,Og hver en Blomst, som Floras Barm har baaren,Oplukker nu sin Kalk, og drager nærLuft, Lys og Varme, Glands og Farveskjær.Og Myggeflokken let i Luften summer,Og Solens Pile Jordens Hjerte naae,Og Alting vaagner af den lange Slummer,Og Kraft og Farve alle Urter faae.Og mere dunkelblaa nu Bølgen skummer,Og mere reent er Luftens friske Blaa,Og i sin Fylde al Naturen skjælver,Mens høiere sig Himmelbuen hvælver.Kort sagt, det tegner til en herlig Sommer,En af de saare sjeldne her til Lands,Hvor Taagen hænger sig om Solens Glands,Mens Boreas i Luften evig trommer.Hvor lunefuld, som Pigers Sind og Sands,Fra alle fire Hjørner Vinden kommer,Hvor Himlen Nat og Dag i Ho'det regner,Hvor Som'ren kjendes kun af Vand og Fregner.Men ud fra Byen nu Alverden flytterAt prøve Livet i den friske Luft,At nyde med sin Næse Blomsters Duft,Mens sødt til Fugleqvidder Øret lytter;At styrke ved Betragtning sin Fornuft,At adle Hjertet i de simple Hytter,Og, mens man har det Nyttige for Øie,Tillige alle Sandser at fornøie.Dione flytted' med, og nogle MileFra Byen, ved en deilig Søe, hun fikEn yndig Villa, kaldet Sommerhvile,Hvor lige op til Muren Vandet gik.Naar op fra det sig hæved' hendes Blik,En Bøgeskov det mødte. Ranke PileOmkrandste Vandet, og en Have laaeOm Huset rundt og langs med Søens Blaa.I dette Paradiis den Skjønne drager,Kun i sin Piges Følgeskab, nu ind;Og bringer der i Orden sine Sager,Og arrangerer Alt med smagfuldt SindSit Sovekammer hun mod Østen tager,Men imod Vest, hvor Solen smiler indFør den bag fjerne Skov sin Hvile søger,Var hendes Cabinet og hendes Bøger.I Mørket ei Dione havde famlet,I disse Bøger jeg Beviset har;Med udsøgt Smag var Bibliotheket samlet,Af Aands og Hjerteføde fuldt det var:Der fandtes Gøthes Faust og Shakspeares Hamlet,Og Byrons Manfred, Cain og Corsar,Og Schiller, som vor slappe Tid for stærk er,Og Oehlenschlægers rige Ungdomsværker.Der fandtes og en Hær af Andagtsskrifter,Opdagelser af store Physici,Fortællinger om krigerske Bedrifter,Satirer, hvis Forfatter troer jeg Swift er,Samt Bidrag til den simple Phil'sophie.Men først og sidst dog hines Poesie,Hvem Muserne til Verdens Glæde fødte:De tre Heroer: Shakspeare, Byron, Gøthe.Imellem begge Cabinetter, Salen,(Hvis Høide var omtrent halvsjette Alen)Med decoreerte Vægge yndig laae.Fra den man til Altanen kunde gaae,Der over Vandet hang, hvorfra OvalenAf den med Skov bekrandste Søe man saae.Hvorfra om Dagen man saae Havets Fjerne,I Søens Speil om Aft'nen Himlens Stjerne.Her stod Diones Harpe, som hun slogMed Mesterhaand hver Aften; her hun hviilte,Naar Lunas Straaler gjennem Skoven smiilteOg gyldne Skyer over Himlen jog.Her sine bedste Minder frem hun tog;Men selve Dagen bort ved Arbeid iilte,Ved Broderie og Tegnen og Studeren,Ved Øvelser i Dands og ved Spadseren.Saa fløi som Pilen Tiden - fjorten DageVar alt henrundne nu som eet Minut;Kun Fred omgav Dione, ingen KlageFormørked' Øiet paa den kjære Glut.Dog, det var Havblik, Stormen er tilbage,Den kommer snart, dog før den er frembrudt,Den vugger hendes Sjæl med yndig Mumlen,Liig Bækkens Bølge - derpaa kommer Humlen!En Aftentime, just som Dagen hælder,Da hun bestilte just, jeg veed ei hvad,Gaaer Døren op, en Tjener selv sig mælder,Og førend om Tilladelse han bad,Han iilsom og med hurtig Røst fortællerAt nogle Skridt herfra hans Herre sadMed Panden blodig og med Blod paa Vesten,Da han paa Veien styrtet var med Hesten.Dione springer op, og hurtig kasterHun Shawlet om sin Hals, og uden Hat,Af Tjeneren og Pigen fulgt, hun hasterAf Haven ud og gjennem Busk og Krat;Hun standser ei, den lette Fod ei raster,Og næsten aandeløs og angst og matHun Stedet naaer, hvor hun i Græsset finderBesvimet og med marmorhvide KinderGrev Charles - og den dugbelagte JordSit høie Græs omkring hans Hoved slynger.Hans lukte Blik Bevidstløsheden tynger,Og dybt i Panden sees et blodigt Spor.Ved Siden, med den sprængte Sadelgjord,Er Hesten henstrakt - høit i Luften syngerEn eenlig Fugl - nu døer dens sidste Trille -Knap Charles aander, Hesten stønner stille.Saadan af Døden let berørt, hun finderDet kjære Hoved som var ei forglemt;Og halv til Veemod, halv til Smerte stemt,Hun knæler ned ved ham - en Taare rinder,Liig Bølgen hvori Bitterhed er gjemt,Fra hendes Øie over Charle's Kinder.Hun løfter ømt hans Hoved, dog hans BlikkeDe hæves ei, og Læben aabnes ikke.Imidlertid et Leie man berederAf Grene, som med Mos bedækkes blødt;Paa det han lægges, og Dione bederAt vandre sagte, mens sit Schawl hun brederHen over ham, hvis Blod det farver rødt.Selv bærer hun hans Hoved, ømt og sødtDet hviler ubevidst i hendes Hænder,Skjøndt varme Øiekast hun mildt det sender.Man Huset naaer, og i Diones SengDen dyrebare Byrde ned man lægger;Med lette Puder man ham let bedækker,Mens efter Doktor flyver bort hans Dreng.Men Charles drager Aanden tung og eng,Den urofulde Hvisken ei ham vækker,Og ei hans Sjæl, bevidstløs, kan fornemmeDen ømme Klage fra Diones Stemme.Thi raadvild hun ved Leiet længe stod,Men nu med Eau de vie hun ham bestænker;Og Pigen, som af Skræk paa Huusraad tænker,Paa Munden lægger Salt og Peberrod.Da, Fangen liig, der bryder tunge Lænker,Hans Bryst sig løfter, mens det dunkle BlodSkød frem i Kinden; og hans Blik sig hæver -Forundret det til hver en Gjenstand svæver.Thi for hans Aand, som Alt i Drøm betragter,Sig Alting former som et Tryllerie;Han troer at Dødens Nat han vandred i,At nys, til Livet kaldt af Lysets Magter,Han Skyggerne saae svæve sig forbi;Og, skjøndt med Taagens Slør hans Blik belagt er,Saa skimter han i Lysets MorgenrødeDen første Engel svæve sig imøde.Han strækker Haanden mod Diane hen,Dog magtesløs den synker ned paa Dækket;Tilbage Ho'det falder, Sjælen, svækket,I Drøm og Slummer vugges ind igjen.Men tankefuld, bevæget og forskrækketDione ømt betragter nu sin Ven,Og, mens i hendes Blik sig Taarer blande,Hun stryger med sin lette Haand hans Pande.Det var en farlig Stilling ei jeg nægter,Her hørte Kulde, Aar og Fatning til;Thi kun Medlidenhed er daarlig Vægter,Hvor Hjertetyven Amor er paa Spil.Naar først han stjaalet har, han sætter Ild,Og hvis ei Luen strax man dæmpe mægterVed Hensyn, Klogskab, Hjertets Sammenklemmelse,Da bli'er til Sorg og Qual hver sød Fornemmelse.Thi Alt i Verden er fra først en Spire,Hvori som Aander tusind Kræfter boe;Som Toner vaagne de, og dandse froVed Lystens lette Slag paa Hjertets Lire.Af een Begjerlighed de skabe fire,Af Fryd et Sorgens Næt de om os snoe;Af Roes og Haab, af Elskov, Guld og DruerDe danne Lyset ei, men vilde Luer.De smile ydmygt naar man dem foragter,De sukke stille naar man dem forsmaaer,De slumre roligt naar man dem betragter,Men herske vældigt naar de Magten faaer.De lænke Sjælen naar den meest forsagt er,De fange Hjertet naar det kjærligst slaaer,Og, medens Livets Gang de let forandre,De fremad stormende paa Banen vandre. -Men Lægen nu med Hen arriverer,At tage vor Patient i dygtig Cuur.Han føler Pulsen, tæller paa sit Uhr,Mens Igler han og Suurdei ordinerer.Han priser Charle's dygtige Natur,Og smiler naar den Syge phantaserer,Og søgende om Raad i sin Sdentia:Han finder Ro, og Hvile, samt Patientia.Og trende mindre Plastre og et stort,Med Gummiolie og Basil'cumsalvePaa alle Kanter dygtig oversmurt,Han lægger paa ham, trøstende dem Alle.Med Smiil han siger nu: nu er det gjort!Bli'er værre han, saa lad De kun mig kalde.Farvel! Farvel! jeg kan ei tøve mere;En Practicus maa evig practicere!Men ingen Søvn kom i Diones Øie,Af gyldne Drømmes Syn dog ei forladt;Skjøndt træt af Dagens urofulde Møie,Hun vaaged' ved hans Seng den hele Nat;Paa hvert et Aandedrag hun agter nøie,Om mere stærkt det er, om mere mat;Om ingen Smerte yttrer sig forinden,Om ingen Farve viser sig paa Kinden.Saa, Englen liig ved Graven, sidder hun,Til Søvn og Træthed hende overmande,Til Drømmens lette Billeder sig blandeMed hendes Tanker næste Morgenstund:Da synker over Leiet hendes Pande,Den bløde Pude kysser hendes Mund,Og over Kind og Bryst og Arm sig læggeDe dunkelbrune Lokker, liig et Dække.Hun slumrer; men den friske Morgen føderI Charles Kraft og Liv - han vaagner let;Han kaster Blikket rundt, og strax det møderEt Hoved, hvilende paa Sengens Bræt.Jo meer han seer, desmere Kinden gløder, -Og da hans Øie nu, af Skuen træt,Fortryllet og bedaaret halvt sig lukker,Han længselsfuld af Hjertets Dybde sukker.Men dette Suk Diones Øre naaer,Den drømmefulde Sjæl det atter vækker:Det dunkle Øie hun i Veiret slaaer,Og yndig Purpur hendes Kind bedækker.Ned synker Blikket, og med Haanden læggerTilbage over Skuld'ren hun sit Haar,Og let de lette Fødder nu sig fjerne -Saa flygter imod Morgen Nattens Stjerne.Men ingen Slummer lægger meer sit BindOm Charle's Pande - drømmende han støtted'Med Haanden tankefuld og taus sin KindHan sidder, som om Øret henrykt lytted'Endnu til fjerne Toner - som benytted'En mægtig Fee til Tryllerie hans Sind -Saa sidder han - og hvad han nu betænker,Det kjender Amor og de unge Enker.Ja Drømmerie af Kjærlighed og Savn!Som Sjælen i et Næt af Tanker hyller,Som Hjertet med en mægtig Længsel fylder,Og let os drager i hverandres Favn;O Følelse! som vi vor Tilvær skylder, -Hvo nævner Barnet ved sit rette Navn?Blod, Sandser, Sympathie og Uundværlighed,Composition af Længsel og Begjerlighed -Dig takke vi for Ægteskab og Vugger,For unge Sjæles gaadefulde Form,For Hjertets Fred og Lidenskabers Storm,For Livets Suurdei og for Livets Sukker.Din Frugt hver Skabning paa sin Vandring plukker,Thi Dig Naturen skrev som Alles Norm.Om Alles Bryst Du yndig Armen slynger,Du, Aandens Barn, som Livets Form forynger.Du lokker os til Amors Lotteric,For der at prøve Ægtestandens Lykke,For med Gevinsten os et Huus at byggeMed enten Himmel eller Helved i.To Lodder bringes der - og vælge vi,Beroer dog Træffet paa Fortunas Nykke:Hvad begge gjemme vil jeg her fortælle,Forresten kan det sees af hver Novelle.Til Frokost Tvedragt giver os det første,Til Middag daarlig Mad og aldrig Ro,Til Aften Strid om hvo der er den største,Skjøndt ofte man er smaae nok begge To.Til Ryggen bringer det en dygtig Børste,Til Vandring gjennem Livet snevre Skoe,Til Hvile, for at Hjertet kan sig vende,En Seng, som, gjort til To, har Plads til Trende.Det andet lutter Harmonie os gi'er;En trofast Skulder, som hver Byrde letter,En Krands af Roser til vor Ungdoms Ziir,Hvorom sig Eviggrønt som Ramme fletter;En Aand, der efter Formen yndig bli'er,Et Bryst, som ingen kjærlig Drøm forgjetter,Et dobbelt Smiil og Suk i Fryd og Nød:Eet Bord, een Seng, eet Maal i Liv og Død!O Harmonie af tvende Sjæles Klang!Disharmonie af tvende Sjæles Toner!Spil, som i Livets underfulde GangSig let fornyer i alle Verdens Zoner.O Hurlumhei af Ægtemænd og Koner!Af Folk, som gjør sig Veien let og trang,Af Folk, som kun den stille Gangsti kjende,Af gamle Piger og af Pebersvende!Frit Valget er, men selv er ei vi fri,Hvert Indtryk ta'er vort Hjerte i Forpagtning,Nye Lidenskaber, gamle Minders SlagtningOg Hængen op i Røg, tilstede vi.Meest staaer den hulde Letsind dog os bi,Og fremfor Alting Hensyn og BetragtningTil hvad man drikker, og til hvad man æder,Til Huus og Hjem, til Guld og Rang og Hæder.Er da den evigunge Amor død?Der eengang sine gyldne Pile sendteFra Himlens Hvælving overjordens SkjødTil unge Hjerter, som for ham kun brændte.Er Luen slukket? den, som Faklen tændteFor tusind Slægter gjennem Liv og DødBrast Amors Bue? da den fik en TøileI Rigmands Guld, i Kammerherrens Nøgle.Da Handelsvare Hjertets Rigdom blev,Og Skjønhed kun et Fond, hvoraf man henterSig Ægteskabets Capital og RenterVed Mellemkomst af Kys og Kongebrev;O Kjærlighed som aagrer med Procenter!Gjør Skjøgen værre, der sin Gunst forskrev?Nei, Klogskab vaager kun, men Amor sover.O Skuespil, at lee og græde over!Hist knæler en forelsket UngersvendVed Foden af sin Donna: Fagre! Hulde! -Saa taler han - forjag dit Hjertes Kulde,Og elsk, som jeg Dig elsker, ømt igjen;Hun seer betænksom paa sin unge Ven,Og veed ei ret om her hun fire skulde.Dog endelig med Smiil ham spørger Damen:Min Herre! ikke sandt - De har Examen?»O nei desværre!« det er slemt, min Kjære,Dog maaskee Deres Fa'er er Cap'talist? -»O nei!« - o vee! saa faaer vi lade være,Dog maaskee bli'er De rig om stakket Frist?»Jeg har en Arv i Vente« - er det vist? -»Ja jeg forsikkrer Dem det ved min Ære,De tred've Tusind staae hos Jøden Levi« -Hun synker til hans Hjerte: Din for evig! -- Saa gaaer det til? thi man vil sig gardere,Og nødig Pebermøe man være vil:Man Livet seer kun som en Køkkenild,Som Verdens Maal, kun Verden at formere.Ei er Gemyt og Aand og Sjæl dem mere,End Lykkens vexelrige Lottospil.For deres Blik er aldrig aabnet blevenDen høie Værd af eensom, stille Le ven. -De kjende Æren ei, og Stolthed neppe,Ei Livets Maal, som i os selv vi fik:Ei Tankens Værd, ei Nydelsen, som gikAf Hjertet frem, ved Haabets Flod og Ebbe.Ei Sorgens Skjønhed, ei det dybe BlikNaar Natten ruller ud sit gyldne Tæppe.Ei Glæden ved Ideernes Modtagelse,Ei Frugten af vor egen Aands Opdragelse.O Lavheds lænkebundne Aand! som kunAf Hensyn kaster sig i Amors Arme;Som smelter ei ved Kjærlighedens Varme,Men suger Klogskab af dens røde Mund;Som for Gevinsten kun har sultne Tarme,For Følelsen tilovers ingen Stund;Som kjender Ægteskab, men Elskov ikke -Som griber Skallen, men la'er Perlen ligge.Saa gjorde Charles og Dione
						ei,Der omvendt håndled' - og hvem alt vi kjenderSom kjærlige, som ømt foreente Venner.Helbredet var han, ikke frisk - o, nei,Han vandrer nu den bittersøde Vei,Af Elskov dobbelt saaret, nu han brænder.Han sætter ned sig hos Dione nu,At tage Afsked var hans faste Hu.Først stammed' han sin Tak med sagte Stemme.Hun svarer kun med sænket Øiekast -Saa be'er han hende aldrig sig at glemme -Da sukker hun som Hjertets Lænke brast.Diones fine Hænder hans nu gjemme,Dem kysser han - dem trykker ømt han fast -Da mødtes deres Blik i Lyst og Smerte:Da sank Diones Hoved til hans Hjerte.Det første Kys - hvad løser Hjertets Tvivl,Som dette Pant, af Kjær lighed opfunden?Dets Ydre funkler reent af Amors Smiil,Og Psyches Længsel ligger gjemt paa Bunden.Al Sjælens Ømhed svæver da paa Munden,Al Hjertets Varme vaagner da med lil -Alt vækkes da - det Bedste og det Største;Thi hvad har Magt i Livet, som det Første?Den første Barndom og de første Minder,De første Toner af vort Hjertes Røst,Det første Haab, som meer og meer forsvinderMed Sjælens Gjenklang af dens første Lyst;De første Taarer over Barnets Kinder,Den første Lærdom i dets unge Bryst -Kort: alt det Første er vort Hjertes Lindring,Det første Kys dets yndigste Erindring!Og denne Salighed Dione byderSit Nectarbæger nu - mod Charles vendtEr hendes Sjæl, igjennem Øiet sendt,Der, fyldt med Taarer, hendes Indre tyder.Halv drømmende, hver Følelse hun nyderMed Længsel blandet, forhen ubekjendt -Saa sidder hun, til Timens Slag dem vækker,Til Afsked hendes Fryd med Sløret dækker.Og hun er ene - paa sin lette HestHun seer ham flyve bort saa let som Vinden.Hun støtter tankefuld sin Haand til Kinden,Og følger med sit Blik den kjære Gjæst.Han vender tidt sit Hoved, og forindenHan taber sig bag Skovens sidste Rest,Han kysser ømt til Afsked paa sin Finger, -Og Kysset hende naaer paa Synets Vinger!Men i den samme Stilling taus hun dvæler,Og Blikket vandrer i det samme Rum,Og Læben smilende forbliver stum,Mens Sukket sig fra hendes Hjerte stjæler.Saa, bøiet halv forover, halv hun knæler,Som veied' hun med Andagt Mindets Sum,Som hun tilbedte nu det nys forsvundne,For hendes Sjæl saa dyrebare vundne.Kun halv bevidst, hun halv i Drømme sad,Og med sit eget Hjerte ømt hun taler;Men Øiet følger Solen nu, som dalerBag zephyrlette Skyers fjerne Rad -Dens funklende, dens sidste Lue malerMed Rosens Rødme Lundens lyse Blad -Den synker meer og meer, men Skyen arverDens Straaleglands, dens purpurrøde Farver.Og Lysets underfulde, stolte DødDione tankefuld betragter nøie;Og let med Skyen følger hendes ØieDer flyver gjennem Luften luerød -Dog snart den graaned, men paa Himlens HøieGik klare Stjerner frem af Mørkets Skjød,Og Nattens Herlighed sin Port oplukker -Alt seer Dione, bævende hun sukker:»O hvad er Livets fagre Glands? forsvundenSom Solen hist er snart dets gyldne Pragt,Selv Mindet klæder sig i Skyens Dragt,Fordunkles let som den i Aftenstunden.Dog - svandt end Straalen her ved Tidens Magt,I næste Øieblik paany oprunden,Den glimrer mere reen, i stille Glands,Liig Nattens hoitidsfulde Stjernekrands.«Men Stilhed nu omsvæver Alt, og trykkerSit tætte Segl paa alt det Skabtes Mund,Og frem af Skoven gaae de stille Skygger,Og lette Taager fra den kjøle Lund.Og al Naturen sig et Leie bygger,Og Alting synker i det tause Blund -Dione rejser sig, thi Hvilen kalder:Fra Tankens Arm til Søvnens Bryst hun falder.Fra denne Dag hun Charles daglig seer,Fra denne Dag man aldrig meer ham skuerI Byens Cirkler, Stadens Assembléer,I Kreds af smukke Frøkner, unge Fruer.Kun for Dione nu hans Hjerte luer,For ham er hele Verden Intet meer,Kun hendes fagre Træk hans Tanker tegne,Han seer kun hendes Billed' allevegne.Og naar hans Ganger bar ham ud til hende,Da har ei Lethed nok dens lette Fod,Og naar fra Høien alt han kunde kjendeAltanens Gitter, hvor den Hulde stodOg let sit hvide Klæde flagre lodFor ham den første Hilsen ømt at sende, -Da jog han frem, som Lynet, paa sin Hest,Da var det Charle's og Diones
						Fest!Da fløi fra Glædens Bue Tidens Piil,Og før de øined' den, var den forsvunden;Da laante Savn og Sorger Stormens lil,Mens Længsel stille sad med Vingen bunden;Mens begge læste i hinandens SmiilHvad Sjælen havde søgt men aldrig funden,Mens hver en Taage bort fra Hjertet veeg,Naar Haabets gyldne Aander sank og steg.Da gjennem Lunden gik de Arm i ArmOg lytted' til hinandens kjære Stemme,Mens, sjeldne Perler Hig, der dybt sig gjemme,De ømme Tanker vugged' deres Barm.Tidt hørte tause de paa Søens Larm,Tidt drømmende de syntes Alt at glemme,Naar Vinden kruste Søens blanke Speil,Og Baaden bar dem frem for fulde Seil.Og naar til Afsked om et Kys han bad,Naar om at fjernes Aftenstjernen minder -Det var som Nat og Dag der skilles ad:Hun staaer tilbage med Auroras Kinder,Han meer og meer i dunkle Lund forsvinder,Og dækkes meer og meer af Qvist og Blad -For sidste Gang, liig Glands af Morg'nens Stjerne,De klare Øine mødes fra det Fjerne.Thi øm var Afskedstimen, hvert et MødeVar som et nyfødt Liv i begges Bryst,Thi begges Sjæle vap for Indtryk bløde,Og Elskovs Drømmerie var begges Lyst.Ei fandt som Mange de ved Talen TrøstMens let i Skjemt de muntre Toner løde,Med Viddets Lyn var deres Fryd ei blandet -De elsked' ene Hjertet - intet Andet.Men hver en Blomst som sprang af denne RodSin Herlighed og Glands for dem oplukker,Og hver en yndig Frugt dem Længsel plukkerOg Veien blomsterstrøer for deres FodLiig Dalens stille, perleklare Flod,Som Morg'nens Rødme, Aft'nens Stjerne vugger,Bar Tidens Bølge deres Lyst forbi -I jordisk Form en himmelsk Phantasie.Og hine Baand, som Sjæl med Sjæl forbinder:De samme Haab for Tid og Evighed,Den samme Glæde af de samme Minder,Den samme Attraa, samme Kjærlighed -Kort, Sympathie i Tanker og i MeedSig fast og fastere om begge vinder.Dem fængsled' Alt, hvad Livets Baand vi kalde,Kun Brødens ei, det stærkeste af alle.De kjendte ei hvad Hjertets Tragten var,De ahned' ingen Hensigt i det Hele,De nøde Glædens ubevidste Dele,Som Amors fulde Hænder til dem bar;Og deres høie Guddom var Semele,Der gav paa Hjertets Spørgen milde Svar,Der skjenkte Glædens Væld af Nattens SkaalerNaar let hun fløi forbi med gyldne Straaler.Saa flygted' Dagene paa Tidens Strøm;Af Tal kun faa, en Evighed de gjemte.Den samme Harmonie, saa reen og øm,Endnu til begges Lyst sin Harpe stemte,Endnu den hele Verden begge glemte,Endnu hang over begge Sjælens Drøm;Men Alting vexler - Adam er Beviset.Hvorlænge var han vel i Paradiset?Ja, Stammefader, for den faldne Stamme,Som faldt, som falder og som falde vil,Du gaaer igjen i Alles Bryst den samme,Dit Spil forynger sig i Livets Spil.Vel blev i Æbleprøven Du til Skamme,Men Frugtens Frugt os Alle hører til -Den gav vor Lever Galde, Saar vor Lunge,Den gav vort Hjerte Sorg, og Piil vor Tunge.Den bragte ind i Verden Livets Fjender:Død, Pest og Avind, Sjælekamp og Tvivl,Af Guld og Vellyst den et Riis os binder,Og saarer os med Haabets vendte Piil.Den daarer os med Løn, som Ingen vinder,Hvorefter Alle gaae med samme lil,Med samme Lyst, som Pigen efter Flitter,Som efter Skinke døbte Israelitter.Den bringer til hvert Hoved Martyrglorien,Til hver en Pande Tornekronens Ziir,Med løiet Hæder den vort Bryst indvierI Undergangens Time til Victorien.Kast blot opmærksom Øiet paa Historien,Og see hvor Alt tilsidst kun Navne bli'er,Hvor Storhed, Ære, Kraft og Haab forsvinder -Hvor Mindet selv fortrænges kan af Minder!Dog - midt i Sjælens Kamp og Livets Tæring,Den rakte dog vort Hoved Taalmods Krands,Den kaldte frem af Natten Lysets Glands,Et luttret Bryst af Lidenskabers Gjæring.Den gav til Aanden Tankers rene Næring,Til Hjertet Skjønheds, Kjærlighedens Sands -Til Gjengjeld os for Paradisets Have,Udødeligheds Glimt ved Venners Grave!Men til mit Par igjen, som jeg forlod,Da paa min Vei jeg Stammefa'eren mødte,Da mine Saar ved Syn af Adams blødte,Mens jeg ved Kundskabstræet stille stod.Til Dandserinden nu paa staa'nde Fod!Som Tanken let, skal Scenen hurtig flytte;Indhente snart jeg skal, hvad tabt er vorden.Uorden har jeg ei, skjøndt ingen Orden.Det var en yndig Aften - Himlen sprederFor Øiet ud sin funklende Azur,Mens for den lette Zephyr Stilhed rederEt Leie hos den slumrende Natur,Og dybt fra Skovens dunkelgrønne Buur,Hvis stille Hvælving Fuglechoret freder,Lød Gjøgens Kuk og Nattergalens Sang:Snart Tonen døde - snart den atter klang.I Land fra Baaden stiger just Dione,Ved Charle's Arm hun stille vandrer frem.Og Luftens Lethed, Fuglens FløitetoneI Aft'nens Tryllerie, fortrylle dem.De tage Veien mod det nære Hjem,Hvis Tag sig hæver over Træets Krone,Nu standse de - og atter nu de gaae -Og nu som drømmende de stille staae.Og som een Tanke ledte nu dem begge,De slynge Armen om hinanden fast.Hans Skulder bærer som en yndig LastDe dunkle Lokker, der liig Slanger læggeSig om Diones Pande, og bedækkeSom finest Slør de varme Øiekast -Saa drømmende - mod Brystet Brystet tynget,De staae liig Marmorsøiler ømt omslynget.Men Livets Flammer, ikke Stenens Kulde,Med Purpur farver begges fine Kind;En Taare lister sig i Øiet ind,Som alt de ahned' at de skilles skulde.Og kun i sig bevidst, for Verden blind,Med Tanker, af den samme Længsel fulde,De vugged' salig Glæde, yndig Smerte,I Form af sagte Suk, i deres Hjerte. -O, at et sligt Minut ei EvighedTil Moder fik, skjøndt det fik al dens Lyst;O, at kun Drømmen liig er denne Fred,Kun Øieblikkets let fortrængte Røst.O, at med Tiden Templet styrter ned,Som Haab og Elskov bygged' i vort Bryst -O, at kun Lynets Glimt er Livets Kjærlighed,Dens Frugt kun Savn, Erindring al dens Herlighed! -Men ved den løvbekrandste friske KildeVi træffe atter paa det unge Par;I Græsset hun, ved hendes Fod, den lille,Beskeden Charles sig et Sæde ta'er.Og sødt i Skumringen de hviske stille,Paa Hjertets Spørgen giver Læben Svar,Og Kinden brænder høit af Amors Luer,Mens Øiet funklende i Øiet skuer.Dione let sig over Charles
						hælder,Og begge lytte, som til Aanders Chor,Til Kildens Vand, der frem af Høien vælder,Melodisk pladskende paa vaade JordOm Nymphen, som i denne Kilde boer,Et gammelt Eventyr hun nu fortæller,Der endes med den skjønne Ridders Død,Hvis Klagesang fra Dybet ofte lødOg Charles vender Hovedet tilbage,Og smægtende han seer i hendes BlikSom Gjenklang af den døde Ridders Klage,De sagte Sukke fra hans Læbe gik;Ved deres Magt blev hendes Tanker svage,Og dobbelt Styrke hendes Længsel fik,Men hvad den attraaer, ikke selv hun veed -Da bøier Charles sig i Græsset nedOg paa den lille Fod hans Læbe trykt er,Før hun det mærker, bævende og ømt;Sin Haand opløfter bønlig han paa Skrømt,Som om han for Diones Vrede frygter.Dog blev af yndig Rødme kun han dømt,Af Blik, hvori for Ømhed Strenghed flygter,Af Taushed fra en Røst ham nys saa huld,Af Hjertets Svulmen mere høi og fuldOg nær og nærmere han rykker hende,Og mere smeltende blev nu hans Røst:Et Kys! o eet kun paa dit fagre Bryst,At al dets Kjærlighed jeg maa erkjende;Den Blomst, som hviler der, hvor al min TrøstNu yndig slumrer, som et Tegn Du sende -O giv mit Haab et Svar i denne Nellike!Hun sukker: o jeg vil - dog nei! - jeg vil ikke.Du vil ei? - er saa mildt dit klare Øie,Og dog saa haardt dit Hjerte? - Grumme! Du,Som lukker Øret til for Længsels Hu,Hvis stolte Bryst vil ingen Bønner føie. -O Charles! Hvad din Læbe fordrer nu,Er Træets Krone, som Du vel kan bøie,Men Duft og Farve skal det da forlade -Hver Glæde visne som de visne Blade!Dog - hvor er Svaghed, som ei overmandes?Han trykker til sin Mund det kjære PantDiones Øie som af Taarer vandes,Ved Charle's Hjerte kun en Trøster fandtLyst, Smerte, Smiil og varme Kys nu blandes,Og Amors gyldne Vaaben Seiren vandt;De glemte hver Beslutning, Jord og Himmel,De sank beruste hen i Amors Svimmel.Men rundt om dem de lette Skyggers RigeNu hersker med sin underfulde Magt;Med Dunkelhedens Næt er Alt belagt,Og Lysets Straaler nu tilbage vige.Det Timen er, hvor Drøm og Sandhed krige,Hvor Taushed overjorden holder Vagt,Hvor Billedet som Aand gaaer ud af Rammen,Hvor Aand og Form i Søvnen smelter sammen.Ja rundt om dem nu Livet sig forkynderI Dødens Skikkelse - mens overaltEt andet, et bevidstløst Liv begynder.Nu Dækket mellem Jord og Himmel faldt,Og fordums Synder, frem af Graven kaldt,Liig Skyggen til det gamle Hjem sig skynder.Nu Søvnens Engel overjorden vandrer -Al Livets Sandhed han til Drøm forandrer.Men over dem den høitidsfulde NatMed gyldne Stjerner hang - fra Søens Bølge,Som dunkle Taagers lette Slør fordølge,Gik sagte Susen gjennem Busk og Krat.Som havde Sorgens Aand vor Jord forladt,Som gik med hvert et Vindpust Fred i Følge -Saa hviilte stille Luft og Søe og EngI Taushed ved Diones Brudeseng. -Tredie SangLet Tiden ruller, hvad den med sig bringerForandrer let sin vexlende Gestalt;Alt kommer frem, og derpaa svinder Alt,Og svagt og svagere hver Gjenlyd klinger:Kraft, Ungdom flyver bort paa snare Vinger,Lyst er som Draaben, der i Havet faldt,Al Livets Glands er Lys, som Natten slukker,Et deiligt Øies Blik, som Døden lukker.See, denne Sandhed, der sin Skygge hængerOm alle Livets Stjerner - dette Ord,Der sluger alle Tanker, det sig mængerSom bitter Latter i hver Glædes Chor.Som Pilen det igjennem Sjælen trænger,Som Slangen det om Hjertet fast sig snoer,Og mens vor Kraft til Jorden ned det tynger -Mens vi forældes - det sit Liv forynger.Hvor findes Balsam vel for dette Saar,Hvor Urten, som os denne Vunde læger?Hvor Livets fulde, rosenkrandste Bæger,Hvis fjerne Bund vor Læbe aldrig naaer?Hvor Frugten, som med samme Kraft os qvægerI Barndoms, Ungdoms som i Mandoms Aar?Kort, Alt forenet, som vor Aand behøver,Som Hjertet trøster, hæver og bedøver -Thi hvor er Tro, som ei af Tvivlen fældes,Og hvor er Haab, hvis Glands i Graven faldt,Og hvor er Kraft, hvis Styrke ei forældes,Hvor Kjærlighed, som Tiden ei har q valt?Hvor Gjerninger, hvis Grændse kun er Alt?Hvor Tanker, Følelser, hvis Sum ei tælles?Hvor Nydelser, hvor ei den sidste RestVar Tomheds, Flauheds, Kjedsomhedens Gjæst?Forsage, det er Læren kun, forsageEr al vor Viisdom - Livets hele Frugt;Den Rest, som af vor Virken bli'er tilbage,Den Blomst, som modnes ved Erfarings Tugt.Vel er kun Sorg dens Rod, dens Duft og LugtKun Kulde, Bitterhed og mørke Dage:Dog voxe skal den, til den kolde SteenBedækker Hjertet, Jorden vore Been.O Hvile, Hvile! Du, som Haanden strækkerImod os ud, og trykker til din BarmHvert saaret Hjerte - Du, som kjærlig læggerDets hele Byrde paa din stærke Arm,Som mild vort Øie med dit Kys bedækker,Som vugger sødeligt foruden LarmHver Sjæl i Slummer, mens din mørke BroderSin Fakkel slukker - Du er Trøstens Moder!Ja Hvile! Du vor Barndoms første AmmeNaar Livets første Skrig undslap vor Mund,Du fulgte os paa Vandringen den samme,Vor Smertes bløde Pude var dit Blund.Du reder Leiet i den sidste Stund,Dit sidste Kys vi ubevidst annamme;Du leer af Tiden, thi fra EvighedDit tause Væsen drømmende steg ned.Dog barnløs ei Du gjennem Livet gaaer,Vor Pleiemoder! selv en Flok Du eierAf fagre Børn, hvis Form dog Intet veier,Skjøndt deres Aand til Nattens Stjerne naaer.De fik dit milde Blik, dit gyldne Haar,Om Haabets Straaler deres Liv sig dreier;Dem binder ingen Lænke, Tidens StormFordunkled aldrig gyldne Drømmes Form.Og for Diones Blik de gynge mildt,Liig Sommerfugle af de dunkle Larver,De stige frem i rosenrøde FarverAf Længsel, mægtig vakt, men ikke still't.Og Sjælen, i et Næt af Tanker hild't,Al Drømmens Glands, al Tankens Uro arver,Og begges Frugt i Blik og Mund man seer:Mens Øiet er tungsindigt, Læben leer.Saa staaer hun paa Altanen - Hjertet venterI Frygt og Længsel, mens det klare BlikPaa Veien, langs de solbestraalte Stenter,Grev Charles søger efter vante Skik.Og dobbelt Varme hendes Hjerte henter,Og dobbelt Rødme hendes Kinder fik,Hvergang en Støvsky sig paa Veien hæver,Hvergang af Skoven frem en Skygge svæver.Men ei han viser sig paa fjerne Sti.Secund - Minut og Time langsomt svinder;Og Smilet flygter fra Diones Kinder,Fra hendes Hjerte Drøm og Phantasie.Til hendes Sjæl Erindring Veien finder,Og lette Billeder gaae let forbi:Hun rødmer høit med eet, og Ho'det bøietTil Brystet synker, og til Jorden Øiet.Da seer i Veiret hun, og seer en Rytter,Som kommer Høien meer og mere nær,Og hurtig hendes Kind sin Farve bytter,Med Rosens Purpur vexler Liliens Skjær.Urolig hendes lille Fod sig flytter,Og som et Skjold mod vilde Tankers HærPaa Hjertet fast den høire Haand hun lægger,Mens Øiet med den venstre hun bedækker.Dog, det var ikke ham - Diones FrygtFor Gjensyn nu forvandler sig til Kummer,Og hvert et Savn, som hendes Hjerte rummer,Har nu som Taarer op til Øiet søgt.Dog venter hun - skjøndt alt i stille SlummerNaturen og dens Skabning hviler trygt.Dog venter hun - skjøndt Venu's stolte ØieAlt vandrer over Nattens dunkle Høie.Og træt af Sjælens Kamp hun søger Hvile,Og næste Morgen føder Haab paany;Men Dagen flygter, og dens Timer ileLiig Skygger, der med Skikkelserne flye.Som Stormens Hviin igjennem Luftens Sky,Saa flyve gjennem Tiden Tankens Pile;Enhver forgiftet vender atter hjem:Diones Hjerte Skiven er for dem.Fra hver en Kant med Uro hun fornemmerDe fulde Toner af Forventnings Sang,Der gjennem Luftens længselsfulde StemmerVed Dag og Nat for hendes Øre klang.Liig Flodens Dæmming, som dens Bølger tæmmer,Men aabner for dens Draaber dog en Gang,Saa holder hendes Haab nu knap tilbageDen stormende, den atterfødte Klage. -En Uge gaaer - endnu den samme LængselMed Frygt og Sorg behersker hendes Aand;Hun sidder som en eenlig Fugl i Fængsel,Og vandrer Fangen liig i tunge Baand.Hvo fører hendes Sjæl af Sorgens Trængsel?Hvo løser Lænken vel med kjærlig Haand?Ei han, som ene kan - han sender ikkeSin Trøst i Ord, sin Kjærlighed i Blikke.Dog - Sygdom fængsler nu maaskee hans Fod? -Begjerlig griber Tvivlen dette Anker.Et Billed danner hun sig let i TankerAf styrtet Ganger og af Charle's BlodDa stiger hendes Angst med hendes Mod,Som løste Storme hendes Hjerte banker:Hun sender strax til Byen en StafetMed tusind Hilsner, gjemt' i en Billet.Snart Budet er tilbage og fortæller:Den unge Greve havde ei han seet,Men vel hans Moder og et Par Mamseller,Som Brevet havde læst og derpaa leet.Ham Grevens Moder derpaa havde be'etDet Svar at bringe, som han frygtsom mælder:Hvert Baand, hvorpaa Dione Haabet bygger,Rev hun, som Brevet selv, i tusind Stykker.Dione skjælver, dog kom intet OrdFra hendes Læber; ingen Taarer trilleFra hendes Øie - tankefuld og stilleHun hefter Blikket paa den dunkle Jord;Og som et Lyn igjennem Sjælen foer,Som hver en Dæmning brast for Hjertets Kilde,Sig hæver svulmende det unge Bryst -Det føder Sukket, tause Smerters RøstThi ogsaa Taushed har sit Sprog, og StemmerI Mine, Suk, i Stilling og i Blik;Og meer Veltalenhed de ofte fikEnd Ordet, som i Verdens Larm man glemmer.Hvad Sjælen dybest ahner og fornemmer,Ud over Læbens Mure sjelden gik;Men ingen Skranke Tausheds Sprog kan hindre -Det aabner os et Hjertes hele Indre.Og daglig slutter sig Diones SindFor Verden meer - kun drømmende det lever;Det hvert et Billed af Erindring væver,Men Livets Indtryk lukker ei det indSaa sad hun hele Timer, Haand ved Kind,Og saae i Luften ud, mens Skyen svæverMed alle Farver vexlende forbi:Et Speil af hendes Sjæls Melankolie.Dog hvad er Ord fornødne? - samme SpilKan her beskues som paa Livets Scene:Først Smertens Frugt fra Sorgens fulde Grene,Saa Hjertets Kamp før det sig lukker til.Først Haab og Sorger, derpaa Sorg alene,Først Længsels Taarer, derpaa Angers Ild.Først dobbelt Kraft i hver en sød Fornemmelse,Saa Slaphed, Sløvhed, Kulde og Forglemmelse.Dog før hun sank i denne Agonie,Før hun et Vrag for Lidenskaben driverPaa Tidens Bølger, som gaae let forbi,Et kjærligt Brev hun til Grev Charles skriver.Dets Indhold nu til Bedste her jeg giver,Dets Virkning først omlidt erfarer I.Dets fine Skrift med lette Sving var ziret,Men Taarers Spor var synligt paa Papiret.Du svigter mig - Du flyer mit Øies Blik,Skjøndt ømt jeg kalder, Du vil ei mig høre.Du lukker for mit lette Suk dit Øre,Og rækker bortvendt mig den bittre Drik.Alt svinder nu - mit stolte Syn forgik;Og Intet meer kan mig tilbageføreDets Lys, dets Glands, dets lette Tryllerie;Kun Tanken har jeg nu - det er forbi!Det skulde være - nu velan! ei KlageSkal disse Linier bringe fra mit Bryst,Ei Raab, som uden Gjenlyd gaae tilbage,Ei Savn, som vende hjem foruden Trøst.Kun milde Ord, som ei dit Hjerte nage,Kun Tankens Speil af den forsvundne Lyst,Kun Ordet, tomt for Dig, for mig en Lindring;Kun skuffet Haab, og dyrebar Erindring.Hvad er et Ord? - Farvel! - og dog en Smerte,Den bittreste, er gjemt i dette OrdEn Grav for Alt, som dette Bryst begjerteAf Elskov, Lykke, Fred paa denne JordDen sidste Blomst, der sprang af dette Hjerte,Hvis sidste Haaben i dens Bæger boer -Tag alle Blade Du! thi Duft og Farve,Som Du gav Liv, til Afsked Du skal arve.Min Sjæl er træt; men ingen Slummer falderPaa dette Øie - kun min Tanke gaaerI Sorgens Dragt igjennem Fortids Haller,Og stille ved hvert yndigt Billed staaer.Da vaagner Smerten først, og Længsel kalder,Jeg strækker Haanden ud - men ei den naaerDen flygtige, den lette Hær af Minder,Som tryller, smiler, vinker og forsvinder.Da vækkes jeg, til Liv og Mørke kaldt:Sjæl, Hjerte, Mund og Blik har nu kun SavnetAf alt det Herlige min Arm har favnet,Af Dig, din Kjærlighed og din Gestalt.O Charles! som mig flyer - af hvem kun
						NavnetEndnu jeg har, skjøndt dette Navn er Alt,Alt som jeg tænker, føler: Lyst og Kummer,Mit Hjertes hele Sprog naar jeg forstummer.O Du - men Taaren falder ned og sletterMig Skriften ud; og tørres end den bort,Den vælter frem paany - som Smerte sætterDen sig ved Tanken fast, og gjør den kort.Thi lad mig ende - Dig jeg ei forgjetter,Naaer end mit Hjerte Verdens Haan og Tort -Farvel! Farvel! jeg har ei meer at skrive -Kun dette Kys - nei, nei! og dog - det blive!Bort sender Brevet hun; dog før det naaerDet søgte Maal, til Charles vi os vende.Vi Grunden til hans Adfærd først erkjende,Før videre i Texten frem vi gaaer.O Musa! Du, som Hjerterne forstaaer,Hvis skarpe Blik ei Løgnen kan forblende,Vær Du i denne Labyrinth min Snor;Led gjennem Tanken mig paa Sandheds Spor.Thi hvad bevæger Livet? hvad er GrundenTil Sjælenes Forandring? hvilken MagtHar Villiens stærke Haand i Lænker lagt,Og let med Sandser Aanden overvunden?Hvad skaber Lunets vexelrige Dragt,Og lokker Graad af Øiet, Smiil af Munden?Hvad dræber, livner, vækker, sløver Alt?Det Svaghed er, af Andre Styrke kaldt!Den bringer af de smaaligste MotiverDen største Virkning her i Livet frem. Den skiller Hjerter, og forener dem, Og i det Skiftende den ene bliver. Vor fundne Lykke den igjen fordriver, Vort svundne Haab den lokker atter hjem. Dens Barn er Forsæt - yndigt og forfængeligtEr dette Barn, liig Taarerne forgængeligt.Og Svaghed nu i Baandet Charles holder,Som Forhold knytted' - Hensyn er dets Navn. Forstanden for hans Hjerte nu et Skjold er, Naar dette vinker til Diones Favn. Og naar hver Tone i hans Indre Moll er, Betragtning fører ham til Ærens Havn, Til Valget blandt den høieste Noblesse, Til Giftermaal med rigeste Comtesse.Men det som gjør, at nu hans Hjertes IndreMed Hensyns grove Næt sig fange la'er, At nu han seer det Store som det Mindre, Og med det Smaalige til Takke ta'er -Paa dette Læseren vil finde Svar, Naar han det sidst passeerte vil erindre: Forbuden Elskov tidt med Kulde blandtes -Hvis mig man ei vil troe, man troe Cervantes.Og Verdens Stemme fanger nu hans Øre-;  Thi Moden har Dione Ryggen vendt -Den taler om at lade sig forføre, Om Øine, som lidt Skjønhed har forblendt; Om Damer, som i Ring med Taaber kjøre, Skjøndt slige Damer er kun lidt bevendt -Om visse Folk, ja reentud om Dione,Som gi'er et Hjerte for en Grevekrone.Dog meer end Alt hans Moder, Fru Grevinden,Der, i Parenthesis, en Dame var,Som fordum havde været svært i Vinden,Og Skjønheds Mærker end til Skue bar;Som, intriguant foruden og forinden,Paa hvert et Spørgsmaal gav et kunstigt Svar -Ja meer end Alt, Grevinden hans Fru ModerGav nu til Charle's Spil de falske Noder.Hun holdt hans Fod den første Dag tilbageMed moderlige Raad og kjærlig Bøn;Den anden Dag hun brugte Graad og Klage,Samt Bibelsprog om den forlorne Søn;Den tredie, da hvert Middel vil forsage,Gi'er hun ved Andre ham et Vink i Løn,Som tyder paa, om ikke just udtrykkelig,At fleer end ham hans Donna gjorde lykkelig.Og daglig bryder ned hun Steen for SteenAf Amors gyldne Tempel i hans Hjerte;Hun lyser op med Avinds klare Kjerte,Og spinder Haan og Spot af Viddets Teen;Tilsidst hun bruger Jalousiens Smerte,Der gik som Gift ham gjennem Marv og Been,Der, mens den Sindet tryllerisk bedaarer,Hans Ømhed fængsler og hans Hjerte saarer.Og Charles villieløs hvert Indtryk følger.Han flyver som en letbetvinget BoldImellem Kjærlighed, der dybt sig dølger,Og tusind Hensyn, der ham fangne holdt.Vel er hans Bryst endnu ei haardt og koldt,Men Baaden ligner det paa vilde Bølger -Det flyver op og ned - det sig fortærer,Mens Svaghed, Elskov, Anger, Had det nærer.Saa gik han om, et Rov for Convenientsen,Og daglig blev han meer og mere sløv;Mens Moderen, for Hjertets Stemme døv,Hvert skændigt Middel adler med Tendentsen.Til Slutningen hun Sønnen gi'er i KjøbTil Frøken Datteren af Excellencen:Den hulde Fine fra den anden Sang,Hvis Sjæl var lille, men hvis Krop var lang.Om otte Dage Brylluppet skal stande;De syv er alt forbi, og Charles staaerMed urofulde Tanker i sin Pande,Og seer i Aft'nen ud, hvor Luna gaaerPaa Himlen frem med Straalers gyldne Haar,Hvori som dunkle Slør sig Skygger blande.Den milde Glands hans Hjerte til sig trækker,Hvert yndigt Billed i hans Sjæl den vækker.Hvor er Erindring sød, selv naar den saarer,Hvor fuldt af Veemod er dens lette Smiil;Hvor funklende er dog dens Blik af Taarer,Hvor træffende dens tankerige Piil.Hvor er den hævende, selv naar den daarerMed svundne Drømme alle Hjertets Tvivl,Hvor er den kjærlig, naar den Fortid maalerMed herlige, med underfulde Straaler!Og som en Gud den hæver Charle's Bryst,Og som en Seraph gi'er den Aanden Vinger,Og som et Lyn sig Tanken mægtig svingerHen over Himlen af hans svundne Lyst:Han seer kun Glædens Sæd og Sorgens Høst,Han seer kun Frugten, som ham Anger bringer,Han seer kun Fortids Haab han aanded' i -Han hører kun det Ord: forbi! forbi!I det Moment han faaer Diones Brev.Den fine Skrift hans Øie let gjenkjender,Og bævende af Tvivl og Frygt hans HænderDet lette Segl af Brevet hurtig rev.Han sagte læser hvad hun kjærlig skrev,Begynder forfra hvergang Skriften ender -Og meer og meer for Øiet Taagen steg,Og meer og meer fra Kinden Farven veeg.Men Brevet synker let nu af hans Haand,Der Hig et Sorgens Skjold hans Blik bedækker.Og svulmende som Stormen nu hans AandHver slumrende Erindring kraftig vækker;Og Hjertet sprænger alle Hensyns Baand,Og ingen Klogskab meer dets Vinge stækker;Det hæves atter elskende og blidt,Stærkt i sin Frihed, i sin Styrke frit.Og Charles, der som gjenfødt nu sig føler,Som til et andet Liv af Døden vakt,Nu slutter med sig selv en stille Pagt,Hvis stærke Varme intet Hensyn kjoler.Ved den Beslutning kun hans Villie nøler,At gjøre Alting godt ved egen Magt:At tage, som hans Mo'er jo vil, en Kone,Dog ikke Frøken Fine, men Dione.Som Blomsten nu, hvis tryllerige DuftI Bægret født, i Luften liflig stiger,Og, medens Natten bort for Dagen viger,Udbredes i den ætherlette Luft:Saa Charle's Bryst, ved Kraft af hans FornuftAf Lænken løst, til Haab og Frihed higer.Selv iler ud han i den lyse Nat,Af hver en Tvivl, af hver en Sorg forladt.I Luftens Friskhed vil sit Mod han styrke,Sit Øie aabne ret ved Himlens Glands,Forjage Taagerne fra Sjæl og Sands,Og Amor i hans Moders Stjerne dyrke.Til den han seer igjennem Aftnens Mørke,Mens Foden iler, som i lette Dands,Henover Torvet frem, og ned ad Gaden.Ud maa han, ud i Frihed, ud af Staden.Som saa han gaaer i Elskovs Drommerie,Med eet han standses af det Navn Dione,Der, udtalt med en spotsk og lystig Tone,Klang halv som Haan og halv som Ironie.Han seer omkring - en Herre gaaer forbi,Og hvisker atter: Hilsen fra Dione,Der sværmer i den landlige NaturFor gammel Kjærlighed og ny Amour.Og leende sig Cavaleeren vender,Og slaaer i Luften med sit spanske Ror;Men Charles, der forundret standsed' før,Nu efter Skikkelsen forbittret render.I Maaneskinnet let han Maries kjender,Der dreier ind ad næste aabne Dør,Hvor, velbekjendt for hver som Gane haver,Restaurationen er: »Defyldte Maver.«Og Charles følger ham, for at erfareHvad Latteren og Talen sigter til.Igjennem Ho'det flyver ham en SkareAf vilde Tanker, flammende som Ild:Er han fornærmet, han sig hævne vil,Vil med sin Klinge Spydighed besvare;Er hun af Ondskabs Haan i Støvet traadt,Da Død for Haan, og Hjerteblod for Spot!Dog, før han Salen naaer, vi gaae derindVort Øie fængsler der et yndigt Skue;Thi smukt belyst afklare Lampers SkinEr tvende Cabinetter og en Stue.Og rundt paa Væggene Lampetter lue,Som lyse op den arbeidsomme KindPaa Gjæster, der ved fuldtbesatte TaflerGjør ivrig Brug af Fingre, Kniv og Gafler.Og midt i Stuen staaer et Gallabord,Hvorom den fineste Portion sig flokker;Hvorfra der raabes i et evigt ChorPaa Østers, Paastei, Steg og Artiskokker,Paa Cap, Lafitte, Champagne, og hvad PokkerDe sjeldne Vine har for sjeldne OrdDer bruger man sin Mund i salig Stilhed,Og tæmmer med det stegte Vildt sin VildhedHer sidder en agtværdig gammel Mand,Som tandløs paa den møre Budding gumler;En yngre hist, og af den lærde Stand,Omkring med Fuglevildt sig lystig tumler.En tredie skjuler dybt bag Glassets RandSin lange Næse, mens han sagte mumler:O hvilken Trøst! det er en gammel Borger;I Punsch han slukker Huuslighedens Sorger.Her drikker Officeren op i ViinDen næste Maaneds forudtagne Gage.Her henter Candidaten sig CourageTil næste Dags Examen i Latin.Agenten hist, hvis Maves EmballageHam truer med den snarlige Ruin,Med fyrigt Øie - thi hans Gud er Bugen -Fra Ret til Ret begiver sig forslugen.Og med det korte Skjørt, de smalle Tailler,Med Skaalen, Hebe Hig, i høire Arm,Et halvt Dusin fortryllende CanaillerOpvartning giver under Snak og Larm.Med dem er mangen Gjæst i smaae BataillerOm Kys paa Mund og Skulder, Kind og Barm,Naar Retterne de bringe, yndigt smilende,Naar rundt de vimse, svævende og ilende.Men nu forsynet er den hele Slægt.O hvilken Taushed nu, o hvilken Nyden,O hvilken sig om intet Andet Bryden,Og Selvfortaben reent i sit Object.Og hvilken Knasen under Tænders Vægt,Og hvilken Brasen under Saucegryden,O hvilken Smag ved Retternes Bedømmelse,O hvilke Drag ved fulde Flaskers Tømmelse!Det første Underlag med Held er lagt,Den første Grund til Aftensmadens Bygning;Fuldendt man har de stærke Retters Tygning,Og paa Desserten alt har Flere smagt.Man gynger let sig over Stolens Rygning,Og aabner Munden - forhen Mavens Tragt -Til Meningers Bestriden og Forsvaren,Til broderlig, nyboderlig Passiaren.Paa Bane bringes nu de skandaløseHistorier fra nyeste Fabrik;Og Alle vaagne nu, som ellers døse,Thi Sligt er Kryder selv til bedste Drik:Man mønstrer under Latter Byens Tøse,Man kjender alle Glutter paa en Prik,Og, skjøndt man havde nok af egne Varer,Man tyer til Casanovas Memoirer.Men midt i Talens Strøm gaaer Døren op,Og Maries træder ind med Støi og Bulder;Et Skjenkebord han hen til Vinduet ruller,Og hviler der i Mag sin trætte Krop.Af Flasken, som man bringer, og som fuld er,Han trækker fløitende den lange Prop,Og af den røde Saft han fuld en Skaal gjør,Hvorpaa han heel og holden hurtig Kaal gjør.Og Charles, som fra Gangen er traadt ind,Ved Alles Smilen ledes let paa Sporet:Med faste Skridt han iler hen til Bordet,Hvor Maries sad med Haanden under KindForbittrelsen han tæmmer i sit Sind,Og ta'er med Rolighed og Kulde Ordet,Idet han beder om Forklaring paaHvad nys han hørte, og hvad nys han saae.Og Maries, som fra Stolen let sig hæver,Med Latter svarer: »Det er ligefrem!Og her er Gaaden, som De opløst kræver:Som Brud De fører Frøken Fine hjem;Mit Hjerte kjærligt for Dione bæver,Erstatning jeg tilbyde vil for Dem.Den skjønne Donna jeg mig ydmyg nærmerSom en til Øret op forelsket Sværmer.«»Det rette Øieblik jeg da benytter,Thi nøie Kundskab jeg til Damer fik:Først er man bønlig efter Hyrders Skik,Derpaa som Don Juan man Rollen bytter« -Men Charles maaler ham med vrede Blik,Det hele Selskab reiser sig og lytter -Og Maries skuer rundtomkring med Lyst,Og taler pludselig med hævet Røst:»Hvad vente mine Herrer vel at høre?Hvad fængsler Deres hele Andagt saa?I unge Lømler, hjem I Næsen kjøre!I gamle Kegler, smukt til Huse gaae!Du lille Mosait, som spidser Øre,Profiten her af dine Tanker slaae!Vor Tale gjaldt ei Rachel eller Lea,Den gjaldt Dione kun, min Dulcinea«.Dog knap har dette Ord forladt hans Mund,Før Hævnens Lyn i Charle's Øie flammer,Før Slaget af den Vredes Haand ham rammer,Liig Torden, der slaaer ned fra Nattens Grund:Skurk, raaber Charles, hjerteløse Hund!Som kjender ei hvad Ære og hvad Skam er,Tag her en Uslings Løn i dette Slag,Og mød paa Ærens Mark mig næste Dag! -Hvor ligge Ærens Marker? - hvilken VeiMon føre did, og hvilken Eqvipage?Mon Aandens Flugt? mon Heltenes Courage?Mon Troskab, som i Døden svigter ei?Mon Fromhed, som til Martyr hæver sig?Mon Viisdom i Taalmodigheds Bandage? -Mon ikke bedste Vei er Protectionerne,Og Buk for Mændene, og Suk for Konerne?Thi hvilken Jordbund føder Ærens Træ?Hvorpaa som Frugter Roes og Virak hænger,Hvorom sig gabende Alverden trænger,Og søger stormende om Lykkens Læ;Hvor ydmyg Hovmod kaster sig paa Knæ,Mens Haabets lange Næse bliver længer,Hvor Daarskab sætter sig som Livets Amme -I tomme Hjerner voxer denne Stamme!Men derhen dog selv stærkest Hjerne søger,Og efter Maalet stræber Alles Maal:Den Lærdes Grubien, og den Stærkes Staal,Poetens Vers, og Philologens Bøger.Did stræber Helten, som sin Glands forøger,Og Recensenten med sit Ramaskraal,Og Fruen, der sin fulde Taille tvinger,Og Frøknen, som i lette Dands sig svinger.Bemærkes og beundres og erkjendes,Og paa Erkjendelsen et Tegn at naae;At blende Andre, uden selv at blendes,At tælles med iblandt de sjeldne Faa,Som vende Andre uden selv at vendes,Som ei forstaaes, skjøndt Andre de forstaae;Med eet Ord: for at synes kun der sørges.At være eller ei - derom ei spørges.O Sandhed! alle Dydens rene Moder,Du ene Store! helligt er dit Navn.Du, Himlens Støtte, Baand imellem Kloder,Som slutter al Naturen i din Favn;At her Du ei kan naaes, er Livets Savn;At, skjøndt din Glands omsvæver vore Ho'der,Din Varme dog ei trænger i vort Bryst,Er Sjælens bittre Sorg, er Syndens Høst.Guds Klædebon, som bort hans Billed kaster,Guds Aande, som hans Aandes Skabning flyer,Almagtens Skjold mod alle Svagheds Laster,Glands, som forjager alle Løgnens Skyer.O Morgenrøde, som bag Døden gryer;Som, mens mod Undergangen Livet haster,Ei vexlende, men stille Høihed liig,Med Taushed svækker alle Løgnens Skrig -Din Storhed Verden føler, dog den fatterDin farveløse Glands og Skjønhed ei;Thi danner den sig selv af Dig en Datter,Som strax med Løgn Principet kalder sig.Hun føder andre Børn, og disse atterFrembringe smaae Principer paa vor Vei;Og naar i dette Snørliv man sig tvinger,Saa kaldes man en Mand af Grundsætninger.Og hvor beqvemt! man har dem i sin Lomme,Man trækker dem med sine Buxer paaMan gjemmer dem, naar Dagen den er omme,I sin Commode, under Laas og Slaa.Dog ak! nu røres Lidenskabers Tromme,Og Huller nu paa Viisdoms Lomme gaae,Og just paa den hvori man gjemte Tasken -Hvor blev Principerne? - de gik i Vasken!Dog friske Leveregler frem man henterOg nye Stilladser stilles op paany:Man roder om i Dydens Elementer,Istedetfor til Dyden selv at tye.I Lov og Bud man søger atter Ly,Gjør hos Erfaring Laan mod høie Renter,Mens man sit sunkne Mod paany opliverMed categoriske Imperativer.Da Sligt nu eengang er Alverdens Lyst,Vil Leilighed og Tid jeg her benytteTil visse gyldne Levereglers Høst,Der malked' blev' af selve Livets Bryst,Og hidtil gjemtes i min Hjernes Bøtte.O maatte de min svage Broder støtte!O maatte de hans Fod en Leder være,Hans Bryst et Skjold, hans Aand en kraftig Lære!Vogt vel paa Ild og Lys, som Vægt'ren siger,Vogt Jer for Leilighed dog meest af Alt:Thi mangen herlig Fyr, og mange PigerI svær Uleilighed ved denne faldt;Vogt Jer for Snakken af en gammel Kriger,Vogt Jer for daarlig Brug af Attisk Salt;Men først og sidst, dog for en Ven som vrøvler,For snevre Hjerter og for snevre Støvler.Flye Venskab, som man henter ved Pocaler,Flye Elskov, der faaer Liv ved Klang af Guld;Flye Menn'skevennen, som ta'er Munden fuld,Men eier aldrig i sin Pung en Daler;Flye Leveviisdom, fuld af Idealer,Og Dyden, naar den Klogskab er for huld;Men først og sidst de dannede Propheter,De vandede Poeter og Priveter.Elsk Frihed over Alt, selv hos din Kone;Men i det Vexlende vær selv en Lov.Elsk den belevne, den galante Tone,Men had af Alting meest at blive grov.Elsk fixe Stjerner, som paa Natten trone,Men bliv ei dunkle Fixideers Rov;Nei, tvertimod o Venner! holder EderTil fixe Damer, fixe Vittigheder.Haab intet Paradiis naar Hjertet luer.Frygt Intet, kun din egen Sjæls Ruin.Troe, at den Aand og Form Du kalder din,Fik evig Rod bag Evighedens Buer.Er svagt dit Hoved, vogt det vel for Fluer,Er svag din Villie, vogt den vel for Viin.See Livets Lyst i Huuslighed og Theevand,See ingen Trøst i Strikke, Dolk og Ske'evand.Plei først din Mave, derpaa plei din Lever,Plei saa dit Hjerte syvende og sidstDen første anbefaler jeg Genever,Den anden Dueblod, det sidste List.Dem alle tre, at de for vidt ei svæver,At vel de mærke dem som sandt og vist:Hvad forfra viser sig som meest behageligt,Paa Ryggen er bedrage- og beklageligt.Svæk ei din Sjæl ved altformegen Rørelse,Brænd ei den ud med Lidenskabers IldAgt paa Dig Selv, naar Tanken friste vilDin Aand med Trods, dit Hjerte med Forførelse.Stol mindst af alle Sandser paa din Hørelse,Men luk dit Øie op for Livets Spil.Og, at Du Alt paa rette Hylde stiller:Brug ei convexe men concave Briller.Spænd Tankens Bue før dens Kraft er tabtTag Verden som igjen Dig Verden tager.Nyt Tiden, som var ei Du evig skabt.Øv Taalmod, naar den indre Orm Dig nager,Naar Glædens Stemme døer i Sorgens Klager,Og Haabets Aandedrag er engt og knapt;Men først og sidst, see gjennem Livets Farve:See hvad der her er Aand, og hvad kun Larve!Med denne Skat af kraftige Sententser,Som jeg ad libitum en anden GangForøge skal, hvis Publicum det ændser,Gaaer jeg til Catastrophen i min Sang,Vel naae ei disse Ordsprog Viisdoms Grændser,Maaskee de Manges Øre fade klang,Dog er min Trøst, at selv de SalomoniskeFik deres største Værd ved det Laconiske. -Let Havet løftes under Morgenrøden,Den hvide Sky i Luften Farve faaer.Den iler frem fra Østens unge GlødenMod dunkle Vest, som dette Tegn forstaaer.Liig Sjælens Anger, der forjager Brøden,Saa Natten for Auroras Glands forgaaer,Mens dunkelblaa den friske Bølge skummer,Mens Livet hæver sig af stille Slummer.Og Fuglechoret i den mørke SkovVed Duggens klare Perler nu sig fryder,Der sank fra Himlens Hvælving mens det sov.Og sødt af Sange Floras Tempel lyder;Det første Lys, som gjennem Lunden bryder,Er Vidne til de unge Sjæles Lov.O, at en saadan Morgen maatte vækkeTil Livets Glands enhver af Dødens Dække!Men midt i Skoven er en eensom Slette;Der, rustet ud til Kamp, alt Charles gaaer.Ei Fuglens klare Sang hans Øre naaer,Ei Vindens Toner, susende og lette.Hans Sind er aabent kun for blodig Trætte,Og Hævn og Død kun i hans Hjerte slaaer:Med Lynets Fart han frem et Brev nu trækker,Som til sin tause Secundant han rækker.Alt seer jeg hist paa Stien Marle's Hest;Thi hør mit Ord: hvis her mit Liv jeg ender,Ved Dig jeg dette Brev Dione sender,Vær førend Dagen synker hendes Gjæst,Med denne Hilsen bring den sidste RestAf Hjertets Anger, som hun da erkjender;Med dette Suk mit Hjertes sidste Gjeld,Erindrings sidste, smertende Farvel. -Paa Pladsen Maries er, og Kredsen drageNu Secundanterne foruden Ord;Derpaa de Plads bag begge Kæmper tage,Hvis Kaarder som et Lyn af Skeden foer.Den ene Fod som fast i Jorden groer,Den anden iler fremad og tilbage;Den venstre Haand i Luften begge holder,Den høire, Kaarden svingende, dem Skjold er.Liig glatte Slanger, der i Sandet leger,Og skilles nu, og nu sig slynge fastOmkring hinanden - saa, i flygtig Hast,Om Marle's Kaarde Charle's
						sig bevæger.Den krydser gjennem Luften tusind Streger,Og flammende, som vilde Øiekast,Sit Maal den søger, ledende kun lidt -Beslutning med Udførelsen er eet.Men kold som Stenen Maries staaer; parererMed Sikkerhed og Fasthed hvert et StødMed lette Finter Charles han fixerer,Naar dennes Kaarde frem til Udfald brød.Og skjøndt det er en Kamp paa Liv og Død,Med spotske Smiil han Luen dog formerer -Men i sin Skulder samme ØieblikAf Charle's Kaardespids' et Saar han fik.Dog stod han rolig; men som Natten sortHans Aasyn blev. I Øiet lyste FlammenAf Dødens Lyn, som Hævnen slynger sammen.Dog stod han rolig - Kampen varer fort;Men meer forsigtig gjort ved Syn af Skrammen,Han bøier Armen og ta'er Kaarden kort.Med samme Lethed han igjen parerer,Med samme Smiil han Charles irriterer.Og denne, kogende af bitter Harm,Fordobler Kampens Hurtighed, og støderMed dobbelt Blodtørst efter Fjendens Barm;Dog Haanden måttes - af et Saar den bløder.Og Marie's uheldsvangre Øie gløder,Hans Vaaben suser frem med Pilens LarmMod Charle's Kaarde, som tilside farer -Og intet Skjold nu Offeret bevarer.Igjennem Brystet Kaarden vældig trænger,Og først paa Ryggen frem den atter gaaer.Tilbage Charles bøiet, halv nu hængerPaa Staalets Spidse, halv han opreist staaer.Hans Fjende gjør endnu ham Pinen længer,Og Kaardefæstet mod hans Hjerte slaaer;Da flyver Staalet som et Lyn tilbage -Og Charles sank til Jorden uden Klage.Og Døden sætter strax sig paa hans Bryst;Dog før i Tanken hans Bevidsthed ender,For sidste Gang mod Fjenden Øiet senderDen stumme men dog tordensvangre Røst:Et Blik, af Døden mørkt, af Hævnen lyst -Og Øiet brast, i Hulen det sig vender;Det saae ei Gjenstand meer paa denne Jord -Dets lukte Tempel ingen Aand beboer.Den iler bort - hvor let er dog dens Gang!Den høres ei - hvor stærke dog dens Vinger!Paa dem den ud af Tidens Næt sig svinger,Og Rummets Klædning er den nu for trang.Hvor gaaer dens Vei? - forstummer Du min Sang?Din Spørgen intet Svar tilbage bringer -Hvorhen? hvorhen? - dog hvert et Blik et luktFor løste Aanders himmelhøie Flugt.Og ingen Tanke meer den følge kan,Og intet Øre kan dens Røst fornemme,Og intet Hjerte røres af dens Stemme,Den arme Flygtning uden Fædreland!Skal den erindre Alt? skal den forglemmeHvad her den sødt at fængsle var istand?Skal den forsvundne Form den mere finde?Skal villieløs dens Liv i Alt forsvinde?Som mellem Dag og Natten Skyggen hænger,Saa mellem Liv og Død Usynlighed;Vor Tankes Kraft er at den Grændsen veed,Vor Tankes Attraa higer meget længer.Fra alle Kanter frem den væbnet trænger,Dog alle Vaaben synke matte ned:Erindring, Grandsken, Slutning, Phantasie,Alt svigter her - kun Haabet staaer os bi!Men hvilket Haab? - mon Længsel det beseirer?Monpaa sin Flugt det standser alle Savn?Mon hver en Tvivl dets Aandepust henveirer,Mon Fred og Hvile gjemmes i dets Favn?Mon Sorgen, der ved Livets Bryst sig leirer,Faaer Glædens Smiil ved Klang af Haabets Navn,Der vel for Aanden viser sig fornuftigt -For Hjertet, ak! kun svagt, og let, og luftigt. -Og dog en Røst ta'er kjekt det i ForsvaringMod hvert et Angreb, mod hver jordisk Magt,Og træder frem for os i dobbelt Dragt:Som stille Tro, som hellig Aabenbaring.Men neppe blev vor Tvivl til Hvile bragt,Da reiser sig med Vælde flux Erfaring,Og peger paa det Døende i Alt:I Lyst, i Sind, i Tanke og Gestalt.Og hvad er Tro? vor Svagheds gyldne SkjoldHvor findes den, vort Hjertes stærke Pandser,Der rolig fanger alle Dødens Landser,Og værner Graven selv med Livets Vold?Ei formes den af ungdomsvarme Sandser,Af Tanken ei, som staaer i Haabets Sold,Af Villien ei - kun Bønnen kan den bringe;Men hvilken Kraft gi'er Sjælen Andagts Vinge?ast Byrden bort! kast Vægten af din Sjæl!Spræng Lænken for dit Hjertes dybe Kammer!Løft høit dit Blik, og dybt i Støvet knæl!Glem Alting - og i Alting glem dig selv,Din Kraft, din Hu, din Svaghed og din Jammer!Hvad da kun halv bevidst din Læbe stammer,Mens Tanken bader sig i hellig Lyst,Er Gudens Stemme bag dit eget Bryst.Ja, hver som trofast søger, vist skal finde,Og Livets dunkle Forhæng synker velFra Aandens slørbedækte Blik som Skæl,Om ikke før - saa dog med Formens Hinde.Dog bort! til disse Tanker nu Farvel,Og atter til Dione, vor Veninde -De sidste ømme Ord, som Charles skrev,Nu møde hendes Øie fra hans Brev:- Det ahner mig, at aldrig meer vi mødes,At ei vi mere sees, mit Hjerte veed.Mit dyrebare Haab, min KjærlighedSkal aldrig mere ved dit Bryst forsødes.En Nat, hvis Slør af ingen Morgen rødes,Snart paa mit brustne Øie synker ned,Og ingen Drøm vil mere Sjælen varme,Som Elskovs svundne Drøm i dine Arme.O, maatte denne Sorg min Skyld udslette!Saa at min sidste Anger Naade fik;O, at endnu engang dit ømme BlikMit Hjertes tunge Byrde maatte lette!Dog være det min Straf, at ogsaa detteVar lukt for mig da jeg i Døden gik -Til Kamp jeg iler - hvad er alle Farer?Jeg veed det vist, mit Minde Du bevarer.Det var hans sidste Ord - som Lynet sprederDet hver en Taage fra Dione nu;Alt har hun hørt, sin Skjæbnes hele Gru,Og om den sidste Trøst hun nu kun beder:En tro Fortælling af Omstændigheder,Speil af en Form, som Døden brød itu -Hvert lille Ord, som Vennen kan erindre,Hvert Træk af ham, det større som det mindre.Og bleg og blegere blev hendes Kinder,Mens lyttende hun sad foruden OrdTidt Haanden ubevidst til Hjertet foer,Hvor Tankens smerterige Bølge rinder.Som sidste Lyd, der døende forsvinderI fjerne Toner fra det fjerne Chor,Saa dybe Suk fra hendes Hjerte stige,Der løftes, og der synker naar de vige.Men hun er ene nu - og Uro driverSom Furien nu hendes Fod omkring;Og Huset snart for snevert hende bliver,Og rundt hun flyver gjennem Havens Ring.Hun hører Intet, sandser ingen Ting,Fornemmer Tornen ei, som hende river -Da standser hun, med eet hun stille staaer.Liig Storm mod hendes Bryst en Tanke slaaer.Og ud fra Haven nu igjennem SkovenPaa Stien iler hun langs Søens Rand;Og hendes eget Billed dybt i VovenKnap hende følger i det klare VandNu træde hendes Fødder Veiens Sand,Hvor Solens Straale brænder stærk fra Oven:Hun agter ei dens Brand - ei Foden trættes,Det lette Skridt af Sorgens Byrde lettes.Kun fulgt i Løbet af sin egen Skygge,Hun flyver bort som Luftens snare Vind;Og Blodets Bølger, som mod Barmen trykke,Med dunkelt Purpur farver hendes KindDog fremad frem til sin forsvundne LykkeHun jages af sit stormbevægte Sind,Og Veien følgende hun naaer til Lunden;Ved Charle's Grav hun staaer i Aftenstunden.Den friske Gravhøi stille hun beskuer:Ei Blomster, ingen Urter pryde den.Kun Træet hvælver af de grønne BuerCapellet for Diones døde Ven.Og sagte Aftenvinden farer hen,Mens Solen sender ind de sidste Luer;Meris gjennem Lundens Grene Gravens SangFra Harpen i Diones Hjerte klang.Og bævende liig Bladet knæler hun,Og dunkle Ord i Jorden ned hun taler,Og Smertens Røst, som Tolk for Hjertets Qvaler,I sagte Toner flød fra hendes MundI hendes Øie sig Forventning maler,Og Øret bøier hun til Jordens Grund:O kun et Ord til Svar! - men intet høres,Kun Lundens lette Blad af Vinden røres.Selv dette ei, hun sukker - aldrig mereVil denne Stemme til mit Øre naae;Det Bryst, som denne Jord nu tynger paa,Af svundne Drømme rummer ingen flere.O Gravens Aander! som mod ham nu gaae,O hvo der var, hvor nu I samlet ere!Og hvo der fløi til Lyset nu som I,Fra Graven her den dunkle Død forbi!Da gik det som en Røst igjennem Lunden,Og som et Suk fra Træerne det lødSom Liv det var, der gjennem Døden brød,Som Elskedes Farvel i Afskedsstunden.Dione lytter - Alt er nu forsvunden -Det sunkne Knæ berører Jordens Skjød,Og mens mod Skyen hendes Tanke iler,Liig Sorgens Marmor hun paa Graven hviler.Der man den næste Morgen hende fandtBevidstløs slumrende - til Graven bøietVar hendes skjønne Hoved, lukt var Øiet,Og Haarets Bølger over Skuld'ren randt;Hun smiilte sødt, som Barn der er fornøiet,Dog da hun vaktes dette Smiil forsvandt,Da i sit Hjem hun atter sig befinder,Da Hjertets Minder blev til Hjertets Fjender.Thi disse Slag for stærke Sjælen vare,Hvis svundne Kraft nu hviler svag og mat,Naar ud den seer, den seer kun Mulm og Nat,Beboet af underfulde Aanders Skare.Med dem hun taler, af sig selv forladt,Og deres Røst hun troer at høre svareI Stormens Susen, naar forbi den gik,I Skyens Flugt, i Bølgernes Musik.Dog stundom kom Besindelsen tilbage;Liig Stjernen gjennem Nattens mørke SkyDen trænger gjennem Sjælens stille Klage,Og alle Taager da fra Hjertet flye.Da vandred' Tanken blandt de svundne Dage,Da ved sin Harpes Klang hun søgte Ly -Og høitidsfuldt og veemodsfuldt det klang,Naar til de rørte Strenge rørt hun sang:Som Klædet ældes vil vor Jord,Som Skyggen svinde bort,Og Alt hvad under Skyen boer,Liig Støvet blomstre kort.Hvi vil Du ængstes da mit Bryst,Og hvorfor skjælve nu? -Et Stjerneskud er Livets Lyst,Forgængelig som Du!Hvad hælder jeg mit Hoved tilI Hjertets bittre Nød?Hvor er et Haab, som leve vilI hele Verdens Død? -Min Trøst forsvandt som Melodie,Der Harpens Streng forlod;Min Lyst som Drømmen gik forbiPaa Glemsels lette Fod.Men Du, der vogter paa min SkatAf Lys og Kjærlighed,Der ruger med din dunkle NatPaa al min Herlighed:Du mørke Død, der aldrig døer,Fra Livets GrændseskjelDu vinker taus med Sorgens SlørFor evig til Farvel! -Mens taarefuld i Smerte hun forstummer,For sidste Gang vi vende Øiet modDen ydre Verden, som nu først forstodDiones Hjerte og Diones Kummer.Ved hendes Dør den flittig spørge lodTil hendes Helbred og til hendes Slummer;Og hun, hvem hele Verden nys rev ned,Blev Gjenstand nu for Alles Kjærlighed.En ædel Sjæl man siger, ved min ÆreEt trofast Hjerte, saa man taler hist.Et Bryst saa ubekjendt med Svig og List,Som altfor ømt til Jordens Qval at bære.Af hendes Liv skal hver en Spotter læreAt Sandhed vinder Seiren dog tilsidst,At Verdens Røst er meer end tom Beklagelse -Saa raaber nu Enhver i øm Deeltagelse.Hvorlænge? - otte Dage! - ikke længer? -Hvad? otte Dage er en EvighedI Livets Strøm, hvor Bølgen snart fortrængerDen forudgangne Bølge fra sit Sted,Der ruller, til den sporløs synker nedOg derfor vee Enhver, hvis Hjerte hængerVed Bølgens Skum, ved Boblens Glimmer fast -Den brister - alting bristed' da den brast.Byg ei paa Sand dit Huus; thi bort det svinder.Stol ei paa Guld; thi falsk er Guldets Klang.Haab ei paa stolte Smiil af Lykkens Kinder,Troe ei paa Kjærligheds Sirenesang!Alt er som Strømmen, der forbi Dig rinder,Ved tørre Bredder vandrer Du engang;Thi giv det Flygtige ei Rum i Barmen,Og, efter Skriften, hold ei Kjød for Armen.Alt drive skal Dig i Dig selv tilbage,Hvor Tiden slumrer i dit eget Bryst,Som Kjærnen i dit Indre vil opdrageMed Livets Tvillingfrugter, Sorg og LystDu selv er Spire, Væxt og Fremtids Høst,Du selv skal Sæden i dit Huus modtage;Men hvad i Rummet svæver, fjernt og vidt -Selv nok saa nær ved Dig, er ikke dit.Du skal forlade Alt, og Alt forladerDig tidlig eller seent. Den Rest Du har,Er Frugten kun, som Tankens Blomst Dig bar,Er Hjertets Væld, hvor Følelsen sig bader.Hvor tidt end Livets Bog Du gjennemblader,Du finder aldrig hvad din Attraa var.Dig Verden, og Du Verden vender Ryggen,Fra Lyset bort Du vandre vil i Skyggen.Da skal dit Hjerte længes efter Hvile,Din Sjæl sig bøie skal for Dødens Magt -Alt vil Du naae; thi Livets Timer ile:Snart af den lange Gang, af Tidens Mile,Har Du den største Vei tilbagelagt.Alt hvad Du elskte, har Farvel Du sagt.Du staaer beredt og holder Vandringsstaven,Du venter kun et Bud til Dig fra Graven.Det vinker Dig og taler: redt er Leiet,Redt er den lune Seng for dine Been.Kom med din Skat, med alt hvad Du har eiet,Med Hjertets hele Rigdom, - Du er veietPaa Tidens Vægtskaal, fuld er Pareens Teen.Du Mødige! hvem Kundskabstræets Green,Af Frugter fuld, saa lidt kan lokke mere,Som Livets Glæder og som Livets Lære. -- Og Smerten nu Diones Bryst forgifter,Og hver en Kraft den dræber med sin Braad.Den skaffer ingen Lindring sig i Graad,Men hefter sig i Sjælens dybe Rifter.Og Alt for hendes Øie Farve skifter,Og Tanken, som har tabt Fornuftens Traad,En anden Verden nu i hende bygger,Beboet af Phantasiens lette Skygger.Men ingen Storme kruse dette Hav,Hvorpaa i Drømmens Baad hun stille seiler.Paa Fladen hendes Hjerte reent sig speiler,I Dybet hendes Sjæl sig maler af.Og skjøndt det Sande hendes Blik forfeiler,Det Skuffende dog Hvile hende gav.Og skjøndt forladt af Livets friske Farve,Sig Psychen rører let i Støvets Larve.See, Nat det er - og hun paa Leiet liggerForuden Søvn, med Blikket heftet paaDen milde Glands, som yndig Luna skikkerI blege Straaler, der til hende naae,Der bort igjen som lette Aander gaae,Naar frem med sorte Øine Natten kiger.Hun bøier sig, som om hun tolke vilDe underfulde Straalers Vexelspil.Og pludselig hun reiser sig og svæverIgjennem Salen ud med lette Skridt.Altanens Dør hun aabner - Luften hæverDe løste Lokker, som nu bølge frit;Og Klædebonnet, folderigt og hvidt,For Nattevindens lette Aande bæver,Der, hviskende med sagte Melodie,Diones Kind og Øre gik forbi.Der staaer hun - selv en Drøm i Nattens Stille,Og skuer ubevidst med stive BlikPaa Scenen ud, hvor Søens Bølger trilleMed sagte Susen, og hvor Maanen gikAf dunkle Skygger frem, der let sig skille,Liig Sorgerne ved smeltende Musik;Hvor sønderrevne Skyer i Luften drive,Som vexlende fordunkle Maanens Skive.Hun maaler Jord og Himmel. Rundt hun senderSom med Forundring Øiet - hver en LarmI Luft og Søe hun lytter til, og venderSig efter hvert et Syn med hævet Arm. -Da løfter sig som Stormen hendes Barm,Og bævende, som om hun Alt erkjender,Hun dækker Øiet med sin Haand - et SkrigNu jamrende med Luften blander sig.Men snart forvirret Tanken Afsked tager.Hun seer paa Vandet ud, hvor Lysets GlandsSom gyldne Billeder, i yndig Dands,Fra Vove til den næste Vove drager;Hvor Bølgens lette Toppe Vinden jager,Og bryder susende den gyldne Krands -Hun seer og smiler - og hun let sig hæverPaa Gitt'rets Rand, og halv i Luft hun svæver.Og ned hun taler til de lyse Vover:O gyldne Børn! o drager ei forbi.Jeg eier og en Drøm, et Barn, der sover,Hvis Blik vil aabnes straalende som I.Dæk blødt med Bølgerne dets Vugge over,Syng for dets Øre sødt en Melodie,Til Natten svinder og til Søvnen ender,Til Dagen funklende tilbage vender!Dog Glands og Lys ved disse Ord forsvinder,Og dunkle Skygger dække Himlen til.Høit sukker hun, og Taarestrømmen rinderI tunge Draaber over hendes Kinder,Mens selv hun efter Synet gribe vil.Frem flyver hendes Slør for Vindens Spil,Frem strækker hun sin Haand - og styrter overDet lave Gitter i de dybe Vover. -Der fandt hun Døden - dog man hører eiKamp eller Raab - et stille Suk kun svæver,Mens svagt og svagere dets Tone bæver,I sagte Luftstrøm ad den vaade Vei.Det er Diones Aand, som Vingen hæver,Som, løst fra Formen, stille bader sigFor sidste Gang i alle Livets Minder,Før hver Erindrings Glands for evig svinder. -Den næste Morgen Søens Bølge trængerDet fagre, blege Liig til lave Kyst:En Krands af Vandets hvide Lilier hængerOmkring det løste Haar - det stille Bryst,Som hæves ei, som ikke martres længer,Af hendes Hænder dækket, hviler tyst.En yndig Drøm endnu omsvæver Munden;Men Øiets Glands for evig er forsvunden.Det var Diones Endeligt - ei faldtSom Træet hun i Stormen; ikke svækketAf Tidens Byrde; ei med Panden dækketAf Alderdommens Slør. Til Hvile kaldt,Liig Vaarens Blomst, som Gartneren har knækket,Hun kasted' hen sin yndige Gestalt.I al sin Styrke, fyldt med Livets Smerte,Med al dets Tryllerie, brast hendes Hjerte.O, at saamegen Yndighed forsvandt!At Døden slukte dette Hjertes Flammer!O, at det Ypperste, som Sjælen vandt,Forgængeligheds Stempel dog annammer!O Skjønhed, Reenhed, Kjærlighed og Jammer,Hvoraf de høie Pareer Traaden spandtTil hendes Liv - som Aander I bortile!Den døde Form, Jer Bolig, gik til Hvile.Ei Mindets Steen paa hendes Gravhøi tynger,Hen over den Cypressen bøiet staaer.Et Træ med unge Roser let sig gyngerPaa Skjønheds tause Grav, og yndigt slyngerDe friske Knopper i Cypressens Haar.Der tankefuld tidt Sorgens Engel gaaer,Og strøer med røde Blade Graven over,Hvorunder nu Dione stille sover. -Her lad mig ende! Alt sin Grændse har,Saa har og denne Sang - her lad mig hvile!Til Gravens Rand jeg kom; hvad er og var,Hvad komme skal, til dette Maal vil ile,Her Skiven er for alle Livets Pile,Paa alle Spørgsmaal her det sidste Svar;Det første Svar maaskee, som vi fornemmeIgjennem Mulm og Nat fra Livets Stemme.Hvo hæver Sløret? hvo fik Livets Magt,Og vælter Dødens Byrde fra sin Skulder?Hvo følger Evighedens Hjul, som ruller,Skjøndt Tidens Cirkel er tilbagelagt?Hvis Tanke blev til Rummets Grændse bragt?Hvis Hjerte bæved' ei i Livets Bulder?Hvis Aand fandt Lyset? hvo fandt Klangen iDe fjerne Sphærers fulde Harmonie?Ei Mennesket! ei Støvets lette Søn!Ei han, hvem Lyset blender, Mørkets Broder.Ei han, der kun fik Svaghed til sin Moder,Hvis hele Styrke Taalmod er og Bøn;Hvis Kraft er Dyret, som i Muldet roder,Hvor Tvivl og Sorg er al hans Arbeids Løn;Ei han, hvis største Lys er kun en Skygge,Hvis Maal er Døden - Blendværk al hans Lykke!Men over Graven - hvo kan fremad see,Endskjøndt i Nat, og drømmer ikke gjerne?Hvo binder ei sit Haab til Himlens Stjerne,Og lænker ei til Jordens Skjød sin Vee?Ja over Graven! - dog er Alt maaskeeKun et Maaskee, som Hjertets Ønsker værne,En Tanke, kun af Savn og Længsel skabt,Et Glimt kun af et Lys, som snart er tabt.Dog meer end Alt er herlig denne Haaben!I Livets Bølgegang vort Anker kun;I Lidenskabers Storm, i Dødens Blund,Den sidste Havn, som Sjælen finder aaben! -Een Draabe er det kun - dog Priis for Draaben,Som Naaden gjemte til vor sidste Stund!Den qvæger, styrker - den en Perle dølger,Som fik sin Glands af Evighedens Bølger. -Efterskrift og noterEfterskriftI. Udgivelsen 1833-1991Dandserinden udkom anonymt vinteren 1832-33 og
							skaffede Frederik Paludan-Müller (1809-76) vind i sejlene. Læserne
							kaldte ham et geni og rev bogen væk fra boghandlerne, så den måtte
							genoptrykkes gang på gang gennem hele det nittende århundrede. Efter
							digterens 100-års fødselsdag ebbede interessen ud, og i dag kendes
							værket kun af et fåtal, hvilket er synd Dandserinden
							genudgives hermed efter en pause på 76 år og for første gang efter
							den sjældne originale tekst -bortset fra et fotokopieret oplag fra 1970
							til universitetsbrug.Det, at et værk ved udgivelsen bliver en succes, behøver selvfølgelig
							ikke altid at garantere for værkets kvalitet. Men en sådan bog vil altid
							være bemærkelsesværdig, hvis man ønsker at kende en bestemt epokes smag
							og værdier - og vil som sådan have kulturhistorisk interesse.
							Med Dandserinden har vi altså en mulighed for at
							fa forståelse for det københavnske borgerskab i 1830'erne, så meget mere
							som en del af indholdet er en veloplagt satire over det selvsamme
							publikum, som den henvender sig til.Litteraturhistorisk set er Dandserinden det
							første velskrevne danske romantistiske værk og
							giver os mulighed for at sammenligne den stormende og revolutionære
							europæiske romantisme med den mere forsigtige i Danmark, hvor der
							strengt taget ikke findes så megen litteratur, der kan kaldes
							romantistisk. Som et romantistisk værk peger Dandserinden frem i tiden og kan ses som en forløber for
							naturalismen. Bogens desillusionerede holdning har bevaret sin
							aktualitet og kendes fra senere digtere, for eksempel den unge Johannes
							V. Jensen, Tom Kristensen og Michael Strunge.Ser man på Paludan-Müllers udvikling, kommer man ikke uden om Dandserinden, fordi værket rummer spirerne til
							hele det efterfølgende forfatterskab; for eksempel er klassikeren Adam Homo (1842-49) skrevet over Dandserindens læst. Paludan-Müllers stadige
							redigeringer af Dandserinden for hver ny udgave
							kan ses i lyset af forfatterens personlige udvikling, der spænder fra
							stadier af nihilisme til stadier af stadig strengere idealisme og
							religiøsitet.Men Dandserinden er også læseværdig i sig selv,
							idet værket giver os mulighed for at møde en helt ung digters
							svendestykke med en usædvanlig friskhed i sprogbehandlingen og en
							bidende humor. Paludan-Müllers udnyttelse af den metriske spændetrøje,
							som han samtidig tør bryde, viser ham som kunstnerisk moden, og den
							suveræne benyttelse af dagligsproget når næsten op på siden af H.C
							Andersens. I værket gives en klassisk skildring af konflikten mellem
							kærlighed og samfund, og det fine erotiske portræt af heltinden Dione
							virker stadig indtagende.II. Den desillusionerede tidsalderPaludan-Müller tilhørte generationen, der blev født i skyggen af en række
							ulykker: Slaget på Reden 1801, englændernes bombardement af København og
							tabet af flåden 1807, den danske statsbankerot 1813 samt tabet af Norge
							1814. Den hermed forbundne - mere eller mindre ubevidste -
							nederlagsfølelse bragte de som en uro i sjælen med ind i den kommende
							periode, der normalt karakteriseres som guldalder og biedermeier.Wienerkongressen 1815 betegnede opgøret med napoleonstiden og ses gerne
							som nøgle til nogle årtier, hvor fred og borgerlige værdier herskede.
							Selvom den oplyste enevælde som institution kunne siges at høre fortiden
							til, undgik landet den revolutionsbølge, der rullede over blandt andet
							Grækenland, Frankrig, Belgien og Polen. Kongens position forsvaredes
							især af hans magtfulde embedsmænd fra det fremvoksende borgerskab, der
							så en fordel i en alliance med enevælden, fordi det betød social
							sikkerhed og karrieremuligheder. Den stærkt konsoliderede kirke så
							ligeledes en fordel i at støtte enevælden og manede befolkningen til
							besindighed Den fælles fjende var de lavere klasser og adelen, der kunne
							afskaffe de øvriges magt, men det var ikke ligetil, for alt
							censureredes: det var forbudt at holde møder uden godkendelse, og alle
							oprørske elementer fængsledes, landsforvistes eller fik
							ansættelsesforbud i det offentlige.Landet åndede derfor fred, og politisk ufarlige emner nød fremme.
							Digtning og anden kunst som udtryk for fantasi og følelse trådte i
							forgrunden, men ofte på borgerskabets vilkår. Man læste romantikkens
							store forfattere Adam Oehlenschlåger (1779-1850), N.F.S.Grundtvig (1783-1872) og B.S. Ingemann (1789-1862), der genoplivede den
							slemt medtagne nationalbevidsthed ved at skrive om den danske histories
							helte og endvidere ved at anvende elementer fra den danske
							fortælletradition. Gennem romantikkens ledende filosofier, platonismen
							og organismetanken, lærte man om en oprindelig enhed og harmoni, der ved
							et fald (syndefaldet) var blevet splittet i modsatrettede, hinanden
							bekæmpende kræfter (det åndelige og det materielt-sanselige), men den
							historiske proces, der er et udtryk for denne kamp, ville dog i tidens
							fylde harmoniseres med kræfternes udsoning og genetablering af den
							oprindelige enhed.Omkring 1830, da landet var på vej til et økonomisk og industrielt
							opsving, fyldte Paludan-Müllers generation 20 år og skulle til at stå på
							egne ben. De forældre, der havde råd til at lade sønnerne uddanne,
							forventede en embedseksamen, et fornuftægteskab og bevaring af
							klasseskel, dels for at sikre efterkommerne økonomisk, dels for at
							opretholde den sociale status. Dette førte naturligvis i mange tilfælde
							til en klar generationsmodsætning, idet Paludan-Müllers jævnaldrende
							ikke accepterede tingenes tilstand og skuffedes dybt over, at
							romantikkens idealer viste sig som tom deklamation og underholdning;
							imidlertid kunne de unge ikke gøre åbenlyst oprør, blandt andet på grund
							af censuren. Endelig havde forældrene en økonomisk klemme på børnene:
							uden forældrenes støtte ingen uddannelse og dermed intet levebrød.Den unge generation endte i første omgang som splittede, desillusionerede
							nihilister, klemt mellem de romantiske drømme og den barske virkelighed.
							Nogle kastede sig i hvert fald for en tid ud i et »vildt« liv med
							fester, vin og kvinder, men glæden viste sig hurtigt at være tom og
							kort. Andre turde gøre mere åbenlyst oprør ved at indgå ægteskab uden
							skelen til social status, kappe båndene til familien, opgive en del af
							traditionerne og søge at give kunstnerisk udtryk for opposition - med de
							forsigtighedshensyn, som var nødvendige under et enevoldsstyre med
							censur. Da de ikke direkte kunne protestere mod samfundet, klagede de i
							stedet over romantikkens idealer, der havde vildført dem (se eventuelt
							Niels Barfoed: Don Juan, s. 253). Det er et af
							de første ungdomsoprør, vi ser markeret i litteraturhistorien, først
							senere er generationskløfter blevet hverdagskost. Bemærk endvidere, at
							protesten kom i et økonomisk opsving - akkurat som i 1960'erne.Det er karakteristisk, at gængse udtryk for den desillusion og
							splittelse, som den unge generation vistnok følte med større styrke end
							deres jævnaldrende i andre perioder, kom fra de tre store kulturlande:
							fra tysk kommer ordene for den sentimentale pessimisme: Weltschmerz, og
							den »interessante« sønderrevethed: Zerrissenheit (for eksempel i
							Heinrich Heines (1797-1856) digtsamling Buch der
								Lieder, 1827). Fra fransk betegnelserne lokalkolorit og
							voldsomme, uformidlede kontraster: antiteser (for eksempel i Victor
							Hugos (1802-85) fortale til Cromwell, 1827, og
								Notre-Dame de Paris, 1831, da. 1832), samt
							udtrykket mal du siécle: århundredets syge (for eksempel i Alfred de
							Mussets (1810-57) La confession d'un enfant du
							siècle, 1836, da. 1841). Fra engelsk: spleen, egentlig ordet for
							milten, hvor man tidligere mente, at den blaserte kedsomhed, livslede og
							tristhed havde sæde (begrebet for eksempel i George Gordon Lord Byrons
							(1788-1824) klassiker Don Juan, 1819-24).
							Romantismens samfundstrods samt lidende og »interessante« figurer,
							oprørske mod Gud og mennesker, blev efterlignet af mange unge
							digterspirer.I Danmark fik det »interessante« en særstilling i romantismen som »et
							modernt Begreb, for hvilket de gamle Sprog ej engang have noget
							tilsvarende Udtryk«; således skrev digteren J.L. Heiberg (1791-1860) i
							anmeldelsen af Adam Oehlenschlågers skuespil Dina
							(1842) i Intelligensblade (16/17, 1842),
							hvor han forklarer begrebets særbetydning. Det »interessante« kan
							forklares ved et eksempel: Byron overværede for første gang en
							halshugning af tre forbrydere; den første gjorde ham ganske hed og
							tørstig og fik ham til at skælve, så han knap kunne holde kikkerten, den
							anden og tredie lod ham ret kold, hvilket viser, hvor hurtigt selv
							forfærdende oplevelser bliver ligegyldige. Det »interessante« er dermed
							noget for betragteren nyt og pirrende, der ikke kan gentages. Begrebet
							anvendes foruden om begivenheder også om personer, der afdækker
							forfærdende skjultheder som incest, mord, nihilisme, og om kunstværker,
							der vækker uro, forvirrer og fastholder betragteren i spænding til
							afsløringen af det skjulte. Igennem det »interessante« kunne det
							snerpede samfund få afløb for sine frustrationer ved at kikke på
							fremmede og sære skæbner, som man aldrig gjorde tilløb til at følge (se
							Erik A. Nielsen: Det interessante i Kritik 17,
							eller Torben Hviid: Det interessante - vendepunktets
								kategori i Kritik 37).Den romantistiske digtergeneration i Danmark bestod især af  Paludan-Müller, H.C. Andersen (1805-75), Carl
							Bagger (1807-46) og Søren Kierkegaard (1813-55). De unge drog til
							København i slutningen af tyverne for at studere og skabe en karriere:
							Paludan-Müller og Bagger læste jura, mens Kierkegaard læste teologi
							(H.C. Andersen falder selvfølgelig med sin sociale baggrund lidt
							udenfor; han tog studentereksamen i 1828). De valgte alle senere at
							træde i ideens tjeneste, som man sagde, og følge digterkaldet i stedet
							for embedsvejen. Emil Aarestrup (1800-56) må også siges at høre med,
							selv om han er lidt ældre og valgte lægegerningen som levevej.H.C. Andersens tidlige romaner kan kaldes romantistiske og
							»interessante«, fordi hovedpersonerne forsøger at skjule en forbrydelse
							eller en fattig barndom, der dog langsomt afdækkes, og den eventuelle
							endelige harmoni eller idyl kan virke uholdbar og påklistret (for
							eksempel i Improvisatoren, 1835, og O.T., 1836). I Carl Baggers Min Broders Levned (1835) hersker dæmoni, spleen, fri erotik
							og Weltschmerz over verdens ondskab, og Arthur dør med oprørske tanker
							mod Gud og konge, mens bedsteborgeren Johannes beskrives med ironisk
							distance. Søren Kierkegaards Forførerens Dagbog
							fra Enten-Eller (1843) skildrer æsteticisme og
							værdisammenbrud, idet Johannes vælger en uskyldig pige som en
							»interessant« genstand for forførelse; der tages dog i forfatterskabet
							som helhed stærkt afstand fra æstetikerens stadium. Emil Aarestrup skrev
							en række vovede digte, hvor han skildrer fri erotik, Zerrissenheit og
							spleen (Digte, 1838).Den lidt ældre generation opfangede de nye signaler og skrev enkelte
							romantistiske værker, men graden af fortvivlelse og oprør kan nok
							betegnes som mindre, måske endda tillært, og der findes flere spor fra
							romantikken. Man kan for eksempel nævne Chr. Winthers (1796-1876)
							erotiske gyser Skriftestolen fra Fire Noveller (1843), Henrik Hertz' (ca.
							1797-1870) dæmoniske Ragnhild og »interessante« slutning i Svend Dyrings Huus (1837) og B.S. Ingemanns
							splittede morder i novellen Varulven fra Tre Fortællinger (1835).Den danske romantisme fra cirka midten af tyverne til fyrrerne opfordrede
							ikke til revolution som i udlandet, blandt andet fordi det var
							begrænset, hvad man kunne skrive i censurens Danmark, og fordi samfundet
							hurtigt integrerede forfatterne og legaliserede deres digtning.
							Forældregenerationen tog tilsyneladende ikke de unges oprør alvorligt,
							men betragtede det som en overgangsperiode - og de fik fortrinsvis ret.
							Romantismen kan derfor siges at have været en  litterær strømning i tiden under den mere
							udbredte, ikke nødvendigvis litterære biedermeier. Forskerne er dog
							langt fra enige om romantismens betydning; nogle mener, at romantismen
							er et privat problem for enkelte digtere, ingen åndshistorisk begivenhed
							(for eksempel Henning Fenger i Georg Brandes' læreår, 1955, og Erik
							Lunding i Biedermeier og romantismen i Kritik 7), mens andre mener det
							modsatte (for eksempel FJ. Billeskov Jansen i efterskriften til Adam
							Homo).III. Den unge Paludan-Müller»De vil maaskee forundre Dem over, at dette kommer fra min Haand, fra
							hvilken De endnu intet Product har seet, som kunde lade Dem formode
							Dygtigheden til sligt et Foretagendes Udførelse. Dog troer jeg, at jeg
							med et vist Slags Selvbevidsthed tør forsikkre at jeg ikke aldeles er et
							Musernes Stedbarn, hvorpaa jeg mener at have et Beviis i den Samling af
							Digte, jeg for min egen Fornøielses Skyld har udarbeidet, og som
							befinder sig hjemme i min Skuffe.« (C.St.A. Bille og N. Bögh: Breve til
							H.C. Andersen, 1877, s. 531). Således introducerede Paludan-Müller sig
							selv den 28. nov. 1828 til H.C. Andersen for at vinde denne for en plan
							om at udgive et ugeblad sammen. Brevet afslører en meget ung
							Paludan-Müller, der lige var kommet til København fra Odense for at
							studere jura, men hellere ville dyrke sit egentlige kald, skriveriet.
							Brevet viser tillige den kommende forfatters store selvtillid og
							fremstormen: han var en ung mand med mange ambitioner. H.C. Andersen
							afviste dog samarbejdet.Paludan-Müllers første kendte offentliggørelse, digtet Raab til Polen,
							kunne læses i Kjøbenhavnsposten den 8. marts 1831, men var uden
							forfatternavn, da han endnu ikke ønskede at træde offentligt frem. Raab
							til Polen giver udtryk for revolutionsstemningen i Danmark og vandt
							almindeligt bifald, fordi det var aktuelt og velskrevet. Sproglærer N.F.
							Berg (1782-1832) fremsagde digtet ved en aftenunderholdning samme år
							- måske sad Paludan-Müller og hørte på, i hvert fald var der
							ikke langt til næste skridt efter denne opmuntring.November 1831 indleverede Paludan-Müller skuespillet Kjærlighed ved
							Hoffet i fem akter til Det kongelige Teater. Stykket kunne umuligt
							opføres på grund af dets bredde og manglende sceniske effekter, i stedet
							tildelte man forfatteren fribilletter og anbefalede at  lade stykket trykke. På samme måde gik det året
							efter, hvor han deltog i en konkurrence udskrevet af Selskabet til de
							skiønne og nyttige Videnskabers Forfremmelse med Fire
							fædrelandshistoriske Romancer. Ingen af de seksten konkurrenter vandt,
							men Paludan-Müller fik hæderlig omtale, og man anbefalede at lade dem
							trykke. Skuespillet og romancerne udkom separat og anonymt i 1832 uden
							den store opsigt, men anmelderne kunne se forfatterens kvaliteter og
							forholdt sig afventende.Først som 25-årig fik Paludan-Müller et gennembrud med Dandserinden, der
							afspejler hans indre modsætninger i årene op til udgivelsen. Han
							skiftede mellem at være den flittige, velopdragne dreng, der pænt sad
							hjemme og studerede, og en desperat, tøjlesløs modelaps, der boltrede
							sig til baller, lagde an på samtlige kønne piger og knuste et par
							hjerter. Men han følte sig oftest alene i det store København og fandt
							en åndsallieret i sin kusine, den 22 år ældre Andrea Hansteen, født
							Borch (1787-1840), der boede i København fra 1828 til 1829 med sine seks
							børn. Han forelskede sig i Andrea som en skoledreng i sin lærerinde, og
							hun fungerede både som den tilbedte og som erstatning for Fritz' elskede
							moder, der døde, da han var 12 år. Paludan-Müller betroede Fru Hansteen
							alt, sin kærlighed, sine drømme og splittelse; således i et brev fra den
							28.-29. juli 1830:»Alvorlig talt, mit Skib gaar ingen jævn Gang; tidt ligger det maustodt
							[: stendødt] og tidt gaar det for saa fulde Sejl og med saa stærke
							Vinde, over brusende Bølger rundt omringet af mørke Skyer og knitrende
							Lyn og rullende Torden, at jeg ikke mere formaar at holde Roret eller
							styre Sejlene, men lader det staa til, som det kan; da falder jeg i
							Fristelser og mange daarlige Begærligheder; Fornuften stryger sit Flag,
							og »Piger, Vin og Kortenspil« - som der staar i Visen - bliver
							min Havn, dog kun en skrøbelig, hvori jeg bjerger det synkefærdige Vrag.
							Dog er Opvaagnelsen af saadan en Drøm egentlig ikke behagelig. Da kommer
							Tomhed, Smerte, Kval og Anger, [...] og kun én Trøst bliver, den samme
							som [den italienske digter Torquato] Tasso omtaler, naar han siger: »Mir
							gab ein Gott zu sagen, was ich leide«. [...] Lys maa jeg have, et andet
							Liv maa aabne sig for mig, hvis ej vil jeg selv aabne det. Bogen med de
							syv Segl vil jeg bryde og se, om mit Navn er tegnet i Livets eller
							Dødens Bog -[...] jeg vil se til, at mit Haabs Øjne ikke briste, thi  [...]: »Øjet er Legemets Lys - naar da
							det Lys, som er i Dig, bliver Mørke - hvor stort er da Mørket?« Og er
							ikke Haabet Sjælens Øje; derfor vil jeg vogte det, og bliver det end
							svagere og svagere, vil jeg betjene mig af Konservationsbriller [:
							beskyttelsesbriller]; men disse ligge tre Favne under Mulde - og det
							løjerligste er, dog kan man være lystig, fornøjet, spøge og spase, gøre
							Kommers og bære sig, som man ikke vidste, hvor man skulde anbringe de
							tusinde Løjer og Indfald, som for Andres Øjne sidder En paa Læben og i
							Blikket, ja lyve allerstærkest, naar Sandheden gerne styrtede frem i
							tusinde Taarer. Saadan er Mennesket - sin egen Gaade og Modsætning.«
							(Fr. Lange: Frederik Paludan-Müller, s. 59).Brevet viser den unge Paludan-Müller som romantist, men nyder han ikke
							også lidt sin vildskab, og nyder han især ikke at beskrive den?
							Fortvivlelsen er transformeret til kunst. På mange punkter minder brevet
							således om Dandserinden, sammenlign for eksempel de fem første linier i
							brevet med stanzerne (som angives under hver side) 85-86 og de sidste
							syv linier i brevet med for eksempel: »Øiet er tungsindigt, Læben leer«
							(279.8; i det følgende: stanze/linie). Brevet kan således siges at
							afspejle Dandserindem første stadier, idet den unge digter afprøver
							nogle tanker på Andrea, efterhånden som skriveprocessen skrider frem.
							Dette understøttes yderligere af, at handlingen i Dandserinden foregår
							lige efter at brevet blev skrevet (kap. VI).Paludan-Müller anerkendte senere Andrea Hansteens store indflydelse på
							Dandserinden, her i et brev til Andrea fra den 26. sep. 1834: »Hvor
							meget jeg forresten i disse to Arbejder [Dandserinden og Amor og Psyche
							(1834)], to forskellige Frugter af den samme Rod, skylder den Borchske
							Familie og navnlig dig og dine to Søstre Henriette og Charite, kan ingen
							bedre føle end jeg selv. Det var et Vendepunkt i mit Liv, da jeg lærte
							Eder at kende, og hvad den Gang og endnu virker paa mig af Eders
							forunderlige dybe og urolige Natur - tilgiv mig dette sidste Udtryk -
							det vil aldrig kunne udslettes af min Sjæl, og jeg anser det for den
							rigeste Gave, Himlen har tildelt mig, at mit Liv er faldet sammen med
							Eders paa Jorden.« (Vilh. Andersen: Paludan-Müller, s. 108).IV. Den splittede fortællerFortælleren er den egentlige hovedperson i Dandserinden. Han kan først og fremmest karakteriseres ved sin
							frække fortællemåde, der kommer til udtryk derved, at intet
							tilsyneladende er ham helligt. Han gør nar af den deklamatoriske,
							gammeldags fortæller ved først at imitere og overdrive dennes teknik med
							for eksempel retoriske spørgsmål (365.5), vurderinger (399.5),
							henvendelser til læserne (17.8) og alvidenhed (196.5), for derefter at
							bryde med den klichéfyldte rolle ved at blande sig med de fiktive
							personer: »Her staae to vakkre Mænd ved Logeranden,/ Hos dem vil jeg mig
							stille ganske nær« (33.1-2), og ved at give henvisninger til sig selv:
								»Fine fra den anden Sang« (310.7), hvilket
							er et digtersuverænt brud på illusionen.Den frække fortæller ønsker eksplicit at underholde læseren en
							vinteraften (24.4-8), men revser, modsat det han bedyrer at ville
							(17.6), implicit sin samtid ved at gøre grin med alle i de borgerlige
							kulisser: kunstnere, adelige, studerende, præster, professorer og
							officerer (127-130), der ironisk nok udgør hans potentielle læsere. Han
							angriber og hudfletter middelklassen for dens følelsesmæssige
							afstumpethed (224), dårlige smag (79), pengegriskhed (226) og blinde
							følgen trop med moden (109-118), men tilhører selv borgerskabet og ses
							til dets aftenselskaber (12.1-2), på teatret (33.1-2) og i
							restaurationer (322.1). Alligevel føler han sig hævet over samfundet som
							eneren overfor flokken og mener, at han er »Fri, stolt og eensom mod de
							andre vendt« (103.5).Fortælleren forholder sig imidlertid overbærende overfor hovedpersonerne,
							Dione og Charles, fordi de repræsenterer ungdommens naivitet: »De
							kjendte ei hvad Hjertets Tragten var,/ De ahned' ingen Hensigt i det
							Hele« (249.1-2). Men han tror ikke på deres idealiserede kærlighed,
							fordi han kender dens væsen fra sig selv: »Din Favn vi søge, skjøndt i
							den vi trættes,/ [...] Tomhed bli'er af Alt hvad vi har havt/ [...] Du
							døer tilsidst, skjøndt evig Du begjæres« (182). Det sidste citat røber
							en desillusioneret, spleen-plaget fortæller, og nærlæser man hans mange
							indskudte kommentarer, ser man da også, at han er en, i datidens
							betydning, »interessant« mand, der aldrig giftede sig (81), men
							tilsyneladende har brudt hver blomst og røvet hver frugt (87.3) i sin
							gådefulde fortid. Beskrivelserne af glædespiger, kvinders undertøj og
							forførerteknik viser, at han har et nøje kendskab til  erotikken, skønt han er ungkarl. På
							nedskrivningstidspunktet har han endt »Livets Dandsebane« (18.6) og
							befinder sig på et stadium, hvor »Liv og Følelse mod Graven ile« (75.6).
							Han lider af romantismens Weltschmerz, og svinger konstant
							følelsesmæssigt mellem yderpunkter: »Og løser end min Tanke Alvors
							Læbe,/ Den vækker ogsaa Ironiens Smiil« (26.5-26).Ungkarlen har tabt barndommens uskyld, den ureflekterede livsudfoldelse,
							idealerne, sit sociale tilhørsforhold, håbet og troen. Ligesom Adam og
							Eva, som »Gud« fordrev fra Paradis, har fortælleren mistet sit jordiske
							Eden, da han nåede alderen, hvor »Betragtningstimen slaaer«, så han
							kunne »skjelne mellem Ondt og Godt« (19). Skønt han ikke har illusioner
							om at vende tilbage, brænder han af længsel mod det tabte og føler, at
							han er strandet i en åndelig ørken uden håb eller udvej. Han forbliver
							en »interessant« gåde, fordi læseren sidder tilbage med mange ubesvarede
							spørgsmål: hvorfra kender han Diones historie? Måske har han oplevet en
							lignende, tragisk kærlighedsaffære i sin ungdom, som han digter videre
							på, og som har gjort ham til romantist.Den splittede fortæller ligner til forveksling den unge Paludan-Müller,
							som det fremgik af brevet til Andrea Hansteen (kap. III). Ved at krybe
							ind i en midaldrende figur har den anonyme forfatter opnået at skjule
							sin sande identitet og overbevise flere læsere, der hellere lytter til
							en ældres end til en ung fusentasts livserfaringer. Den unge Fritz kunne
							skabe illusionen med den ældre fortæller, fordi han modnedes tidligt og
							havde oplevet alt, hvad den københavnske subkultur kunne byde på af vin,
							kvinder og spil. Forfatteren drev rundt som »et splintret Vrag« (86.7),
							da han skrev Dandserinden.V. Teknikkens mesterDandserinden kan kaldes en versfortælling eller versnovelle, idet
							fortælleren anvender udtrykket: »Novelle,/ Som her jeg har den Ære at
							fortælle« (24.2-3), og idet han kalder værket en »Bagatelle« (24.5), der
							er skrevet i »ædel Korthed« (26.1).Kompositionen er flyvsk og til tider kaotisk: »Uorden har jeg ei, skjøndt
							ingen Orden« (255.8), men inddelingen i sange virker velovervejet: 1.
							Sang handler om Diones debut, 2. Sang om Diones og  Charles' kærlighed, der ender med deres
							forening (270.8), og 3. Sang om deres adskillelse og død. Således er 2.
							Sang og kærligheden en akse, hvorom alt drejer sig, og hendes »fald« er
							begyndelsen til enden. Fortællerens kommentarer og selve fortællingen
							hænger nøje sammen, idet han reflekterer over det skete eller over det,
							som skal til at ske, for eksempel reflekterer fortælleren over
							syndefaldet (251-255) før Diones egentlige erotiske »fald« (267).Versemålet, der stammer fra Italien, kaldes ottave rime og indeholder
							otte linier i femfodede jamber:
							⋃/⋃/⋃/⋃/⋃, hvor
							enderimene normalt har regelmæssig rækkefølge: abababCC; CC altid med
							kvindelig udgang. Ludovico Ariosto's (1474-1533) Orlando furioso (1516;
							se stanze 25.4) er et klassisk eksempel på benyttelse af ottave rime.
							Men Paludan-Müllers forbillede har nærmere været Lord Byrons
							regelbrydende ottaver i Don Juan, hvor jamberne ikke altid følger
							skemaet, hvor enderim frit er byttet om, og hvor ottavens to sidste
							linier ikke altid har kvindelig udgang. Rimene i Dandserinden synes
							heller ikke altid lige rene eller gode, hvilket fysikeren H.C. Ørsted
							(1777-1851) gav udtryk for i et privat brev til Paludan-Müller. Ørsted
							anså det for en frækhed at rime »Phantasie« med »vandre vi« (137), fordi
							det sidste er sammensat af to ord Afvigelserne skyldes ikke, at
							Paludan-Müller manglede talent, for uregelmæssigheden illustrerer på
							glimrende måde overenstemmelsen mellem det fortvivlede indhold og
							formens forvridninger - eller som Ørsted udtrykte det: »Stilen
							dissonerer, men derimod consonnerer ret vel med Tankedissonantsen« (kap.
							VIII).Det splittede og disharmoniske gennemtrænger ligeledes rytmen, der det
							ene øjeblik lyder smuk og melodisk, i for eksempel Diones sang ved
							harpen (65-68), for straks efter at blive skærende i de sarkastiske
							partier. Georg Brandes karakteriserer skiftet meget præcist med billedet
							af en svane, der afbryder sin kongelige sejlen ved at vende enden i
							vejret som en and (Fr. Paludan-Müller, II, i Samlede Skrifter, II, s.
							169). Rytmen understøttes af en anden hyppigt anvendt figur, nemlig
							gentagelsen og opremsningen; prøv at sammenstille de smukke sætninger:
							»Du stille, stolte, straalerige Stjerne« (103.8) og »Den brister -
							alting bristed' da den brast« (392.8) med den ironiske, tunge
							opremsning: »Caput er Kjolen, Vesten, Støvlen, Hatten,/ Caput er
							Kjærlighed med hele Klatten« (20.7-8). Ligeledes anvendes den for
							romantismen meget typiske antitese til at illustrere følelsen af  splittelse, for eksempel beskrives
							kærligheden således: »I dine Lænker først til Frihed kaldt'« (180.4) og
							»Selv Paradiis og Paradisets Slange« (180.6).Ordvalget understreger det romantistiske, idet de for datiden
							talesprogsprægede, uanstændige, irreligiøse og lavkomiske ord står i
							skarp modsætning til de højtidelige, lærde og forfinede; for eksempel:
							»Man mønstrer under Latter Byens Tøse« (329.5) overfor det poetiske
							»Guds Klædebon, som bort hans Billed kaster« (341.1). Paludan-Müllers
							sprog virkede overraskende moderne i trediverne, fordi han anvendte ord
							og udtryk, der ikke fandtes hos andre digtere, og blandede lav- og
							højstil. Det giver størst effekt, når fortælleren ironisk springer
							direkte fra lavkomiske til højtidelige, arkaiserende ord, for eksempel i
							sætningen: »Hvor Liigtorn stødes paa den frosne Tilje« (5.6). Men de
							mange fremmedord virker studentikost og røber den unge forfatter.Lysmetaforer og natursymboler anvendes hyppigt gennem hele værket som
							fortællerens kommentarer til fortællingen; mørke er således negativt,
							idet det associerer til uorden i det jordiske/horisontale plan, mens lys
							er positivt og associerer til orden i det overjordiske/ vertikale plan
							(stjernerne). Den alt for håndgribelige elskov må da foregå i »mørke«.
							Således advarer fortælleren om fremtiden eller tager afstand fra Diones
							handlinger: »En dunkel Lok om hendes Øie bæver -/ Saadan om Nattens
							Stjerne Skyggen svæver.« (44.7-8). Ligeledes sænker mørket sig
							bogstaveligt lige før Diones og Charles' »Brudeseng«: »Men rundt om dem
							de lette Skyggers Rige/ Nu hersker med sin underfulde Magt;/ Med
							Dunkelhedens Næt er Alt belagt,/ Og Lysets Straaler nu tilbage vige«
							(268.1-4). På samme måde viger lyset lige før Diones død, således at
							læseren aner det forestående endeligt, og man må tvivle på, om hun
							kommer i himlen: »Dog Glands og Lys ved disse Ord forsvinder,/ Og dunkle
							Skygger dække Himlen til« (406.1-2). Ordet »dunkel«, der forekommer i
							alle ovenstående citater og mange gange i Dandserinden, er
							karakteristisk nok et af romantismens nøgleord.Fortælleren kan kaldes teknikkens mester i Dandserinden, fordi han med
							alle midler understreger sit splittede sind og tvinger læseren til
							-næsten fysisk - at opleve disharmonien. Kort sagt, der spilles på
							samtlige tangenter.VI. En interessant historieDandserinden foregår dels i København, dels i Nordsjælland, hvor
							»Sommerhvile« (190.3) ligger et par mil fra byen med udsigt til søen og
							havet (194.7), men tæt nok på hovedstaden til at Charles kan ride frem
							og tilbage på samme dag, og til at lægen kan hentes hurtigt. Handlingen
							udspilles lige efter 1830, da D.F.E. Aubers (1782-1871) populære opera
							Den Stumme i Portici (1828; opført Kbh. 1830) stadig synges på gaderne
							(8.8). Paludan-Müller er en af de første romantister, der beskriver det
							samtidige københavnske borgerskabs selskabsliv og giver et indblik i
							datidens omgangsformer og mode; således beskrives 1830'ernes beklædning
							med stor detaljerigdom og nøjagtighed. Som det fremgår af anmeldelserne
							(kap. VIII), har samtiden heftet sig meget ved værkets lokalkolorit,
							hvilket er vigtigt for forståelsen af Dandserindens succes;
							københavnerne begejstredes i høj grad over at læse om sig selv.I de kendte, ydre rammer placeres den koncentrerede historie om Dione,
							der varer et halvt år, fra vinter til sommer, nogle år før den
							fortælles. Fortælleren anvender denne sløringsteknik for at skabe større
							distance mellem sig selv og hovedpersonerne, som han ikke vil blandes
							sammen med. Værkets realisme understreges af, at dagene i fortællingen
							kan tælles; således varer den centrale kærlighedshistorie kun fire dage:
							fra Charles helbredes til deres forening, og i 3. Sang går der nøjagtig
							20 dage: fra Charles' svigt, til Diones lig skyller i land. Den meget
							konkrete placering i rum og tid fastholder læseren i fiktionen og gør
							handlingen så troværdig som muligt.Diones væsen synliggør det guddommelige i mennesket, idet hun til at
							begynde med fremtræder som en harmonisk 17-årig pige, skønt hendes
							familie omkom i en katastrofe. Hun er derfor tvunget til at optræde for
							at tjene til livets ophold, men hjælpes godt på vej af sin skønhed, ædle
							sjæl, rene hjerte, stærke tanke (60.7-8) og tro på det gode i menneskene
							og på Gud, som hun står i forbindelse med gennem sin ånd og sit
							kunstneriske geni. For omgivelserne, der ikke kender Dione (36.1), er
							hun »interessant«, hvilket skaffer hende adgang til de højere kredse.
							Det begynder først at gå galt, da hun forelsker sig i Charles, idet
							hendes åndelige kærlighed blandes med stærke seksuelle drifter, der til
							sidst tager magten over hende, og det hele ender i død og gru. Da
							kærligheden ikke kan realiseres, dels på grund af hans  svigten, dels på grund af samfundets
							indblanding, skuffes hun i sine forventninger til livet og ender i en
							fortvivlet sjælstilstand langt fra Gud som sindssyg (291.1-2, 385).
							Fortælleren synes, at »det Sande hendes Blik forfeiler« (399.5), fordi
							hun blændes af fænomenerne i verden og ikke længere ser gudsideen bag,
							men han fascineres dybt af hendes udvikling fra en naiv, harmonisk pige
							til en splittet, »interessant« kvinde.Charles ligner tilsyneladende helten i triviallitteraturen: den unge og
							smukke greve. Ved nærmere eftersyn nuanceres billedet, for eksempel når
							Charles beskrives som en talentløs fløjtespiller, der ovenikøbet er
							»genegen til Forkjølelse« (144.8), og man forstår, at fortælleren tager
							ironisk distance til den mandlige »helt«. Charles elsker ikke Dione, men
							går efter en »interessant« oplevelse, hvor han først presser hende til
							at ofre sin uskyld: »Grumme! Du,/ Som lukker Øret til for Længsels Hu,/
							Hvis stolte Bryst vil ingen Bønner føie« (266.2-4; Paludan-Müller udelod
							stanzen i udgaverne fra 1847-72, fordi den var for vovet). Så snart hun
							overvindes, mister Charles interessen for sit objekt ligesom Johannes i
							Kierkegaards Forførerens Dagbog. Charles' svigt skyldes dog ikke en
							bevidst handling som Johannes', men en medfødt dårlig karakter:
							»Svaghed« (303.1). Hans hjerte banker »fuldt af Følelse« (144.7),
							hvilket både kan være godt og dårligt, fordi det viser, at hans indre
							stadig har sans for gudsideen, men samtidig gør følelserne ham
							karaktersvag - et nemt offer for andres manipulation: »Og Verdens Stemme
							fanger nu hans Øre;/ - Thi Moden har Dione Ryggen vendt« (305.1-2), og
							han dirigeres let af sin ærgerrige moder, der vil have ham gift med den
							rige Fine. Når hans hjerte til sidst »sprænger alle Hensyns Baand«
							(315.5), og han planlægger at gifte sig med Dione, nøler »kun hans
							Villie« (316.5). Charles har den for en helt så usædvanlige blødhed
							tilfælles med Paludan-Müllers senere Adam Homo, hvis gravsten forkynder:
							»Her hviler Adam Homo med den blide Aand/Baron, Geheimraad, Ridder af
							det hvide Baand«.Maries repræsenterer alt det negative og dæmoniske i mennesket, der leder
							til andres fordærv. Han ligner en skurk (146), og i bedste litterære
							tradition svarer hans hæslige ydre til hans begsorte sjæl og fordærvede
							hjerte (145.3). Maries er en dreven, »interessant« forfører, der ikke
							går af vejen for at kurtisere Dione, selv om han er gift. Han kan ses
							som en ældre udgave af Charles, der viser, hvordan Charles ville udvikle
							sig, hvis han havde giftet sig med Fine. Men han kan  også ses som Charles' alter ego, jævnfør deres
							næsten identiske navne og præsentationen af dem side om side som
							konkurrenter om Diones gunst (142). Efter at have været ude af næsten
							hele historien dukker Maries pludselig op i Charles' valgsituation
							mellem Fine og Dione og fungerer som en udspaltning af Charles' negative
							side. Løgnehistorien om, at Maries holder Dione som elskerinde, giver
							Charles dårlig samvittighed, fordi den blot illustrerer, hvad Charles
							selv har gjort, men den gør ham også vred Da Charles beslutter sig til
							at duellere for sin egen og Diones ære, som han selv har smudset til,
							følger han falske værdier, idet denne verdens æresbegreber stærkt
							nedvurderes af fortælleren (336-337). Således anskuet taber Charles og
							dør, fordi hans skygge, Maries, er for stærk.Diones og Charles' kærlighed har kun mulighed for at eksistere, hvis den
							kan holde sig uden for al berøring med samfundslivet, men det kyniske og
							overfladiske københavnske selskabsliv ødelægger alt, så snart
							forbindelsen bliver kendt, og det hele ender som en tragedie. Charles'
							moder, »Fru Grevinden« (306.1), kan således ses som en negativ
							inkarnation af samfundet, idet hun er snobbet, grisk, »intriguant«
							(306.5), kunstig og falsk. Hun modarbejder sønnens kærlighed, fordi
							Dione tilhører en dengang foragtet klasse, teaterfolket, og giver i
							stedet den viljesvage søn i køb til det gode parti, excellencens
							latterlige datter, Fine: »Hvis Sjæl var lille, men hvis Krop var lang«
							(310.8). Omgivelserne skalter og valter med Diones liv ved først at
							tilbede hende for derefter at vende hende ryggen som et umoderne objekt.
							Først da Charles dør, og Dione bliver syg, får københavnerne lidt
							medfølelse for den forældreløse pige: »Og hun, hvem hele Verden nys rev
							ned,/ Blev Gjenstand nu for Alles Kjærlighed.« (390.7-8) -men da er det
							for sent. Konklusionen må blive, at alle mennesker, selv de bedste og
							ædleste, vil falde.Dione og Charles' historie er »interessant«, fordi det erotiske, men også
							tragiske emne dengang virkede overraskende og pirrende på det snerpede
							samfund, der aldrig kunne tænkes at gøre det samme som hovedpersonerne.
							Men Dandserinden er mere end tom underholdning,
							for bag den måske lidt overfladiske historie skjuler sig mange alvorlige
							tanker, og når de står klare for os, far det hele først sin egentlige
							mening.VII. Pessimistisk dualismeRefleksionerne, der slynger sig gennem Dandserinden
							som en rød tråd, gør det til et tankedigt fremfor et værk, hvor man
							lever sig totalt ind i fortællingen. Læseren får sjældent lov til at
							glemme, at historien er en fiktion, men føres ind i tidens diskussioner:
							om modsætningen mellem individ og samfund kan medieres, samt om skellet
							mellem det dennesidige og det hinsidige kan overskrides. Fortælleren har
							tydeligvis ikke fundet et fast ståsted i tilværelsen, men anvender de
							begreber fra kristendommen, platonismen og organismetanken, som han
							finder passende, og blander dem respektløst sammen. Det er således svært
							at definere fortællerens holdning, fordi han ikke altid er entydig, men
							svinger som et pendul. I det ene øjeblik klynger han sig til håbet om en
							tilværelse efter denne, i det næste tvivler han og har kun et hånligt
							smil tilovers for troen. I det følgende gennemgås først fortællerens
							fortolkning af tidens tankeverden og derefter hans afvisning af dens
							budskab.Mennesket opfattes i romantikken som en trehed bestående af legeme, sjæl
							og ånd: Legemet rummer drifterne og er dødeligt (410.8) ligesom sjælen
							(410.3-4), der rummer intellektuelle kræfter, og som helst skal stå i
							åndens tjeneste. Ånden er evig (93.7) og rummer minder fra dengang den
							opholdt sig hos guderne (92.3), frihed fra den naturgivne nødvendighed,
							vilje til at vælge og dermed følge den guddommelige bestemmelse, samt en
							gudsgnist, der kommer til udtryk i tanker (76.2), anelser (92.4) og
							drømme (92.6). Menneskets mål er at få ånden til at vokse og dermed
							realisere sig selv. Men fortælleren eller Paludan-Müller kan ikke finde
							ud af at skelne mellem sjæl og ånd, måske fordi begreberne ikke betyder
							noget for ham endnu. Han anvender dem derfor sammen med »Sind«, »Hjerte«
							og »Gemyt« som en slags synonymer for gudsgnisten i mennesket. Først i
							Adam Homo opnåede Paludan-Müller orden i begreberne.Den desillusionerede fortæller bliver ikke ved romantikkens positive
							opfattelse af mennesket. Han mener derimod, at mennesket er viljeløst
							(85-86, 135.7-8), gennemtæret af arvesynden (19, 251), dets sjæl/ånd er
							»Lavheds lænkebundne« (229.1) og kan ikke huske sit guddommelige ophav,
							gudsrefleksionen er formørket og tankerne »gaae som Møllehjulet rundt«
							(32.4). Mennesket ser derfor ikke gudsideen, men kun det ydre
							gøglebillede, der »aagrer med vor Sjæls 
							Eenfoldighed« (110.2). Man »griber Skallen, men laer Perlen ligge«
							(229.8). Mennesket er således blindt for det egentlige, sande i
							tilværelsen og kender »Ei Glæden ved Ideernes Modtagelse,/ Ei Frugten af
							vor egen Aands Opdragelse« (228.7-8). Selv Dione fejler: »Og hendes
							Sjæl, liig Speilets blanke Plade,/ Hvert Indtryks Billede at tolke
							veed,/ [...] Men tidt formørked Taage denne Flade,/ Og Alt som Skygger
							da forbi den gled,/ Fordunklet var alt Gammelt da og Nyt -/ Saa
							skiftende, saa svagt er vort Gemyt!« (133). Mennesket lever derfor i et
							åndeligt mørke, hvor det ikke kan realisere sig selv.Samfundet bør, ifølge tidens tankeverden, ledes af kloge mænd, der har
							erkendt det guddommelige, sande, og har realiseret sig selv, for
							eksempel en enevældig konge »af Guds nåde«. Andre mennesker skal rette
							sig efter denne leders autoritet og klogskab, for kun på denne måde kan
							samfundet undgå krig, revolutioner og kaos og opnå fred og fuldendt
							harmoni.Fortælleren afviser denne optimisme, fordi han tvivler på, at de sande
							ledere findes, og fordi moden er blevet det blinde samfunds afgud
							(110.5-6), der har gennemtrængt det ideale (114.3). Samfundet forveksler
							det sande, det gode og det skønne, med falsk ære, fordærvende rigdom og
							ydre skønhed. Hjertets rigdom er således blevet til en »Handelsvare«
							(224.1), og sjæl/ånd er ikke andet end et »Lottospil« (227.6).
							Samfundets håbløse blindhed gør det nytteløst for mennesket at forsøge
							at realisere sig selv, idet det vil blive modarbejdet af hoben.
							Idealerne er derfor dømt til undergang - hvilket også sker i Dandserinden, hvor kærlighedsoprøret slås ned i
							3. Sang. Dione er i begyndelsen et kunstnerisk geni, der skimter
							gudsideen, men hun ender alligevel som sindssyg, fordi hun kommer i
							konflikt med omgivelserne, der ikke kan acceptere hendes kærlighed på
							tværs af vedtagne normer. Det ideelle kan derfor ikke realiseres, så
							længe verden ser ud som den gør, og fortælleren har opgivet troen på, at
							det nogen sinde vil blive bedre, fordi kloden har alle odds imod sig.Det dennesidige, mente man i romantikken, er kun tilsyneladende kaotisk,
							fordi et guddommeligt princip binder de modsatrettede kræfter sammen til
							en kosmisk enhed. Denne opfattelse kan kaldes optimistisk dualisme,
							jævnfør Erik M. Christensen: Guldalderen som
								idehistorisk periode. H.C. Ørsteds optimistiske dualisme. Det
							guddommelige kan anes på jorden, når man for eksempel betragter naturen:
							erkendelsen af naturlovene er nemlig i sig selv et indblik i den højere
							orden.Fortælleren kan ikke tilslutte sig den optimistiske tankegang, der
							modsiges af erfaringen. Det dennesidige er en jammerdal, præget af
							altings forgængelighed og tomhed. Tiden er således en faktor, man ikke
							kommer uden om og aldrig får lov til at glemme (20-23) - selv
							kærligheden afsløres som tom og kortvarig (182, 260). Mennesket kan ikke
							engang trøste sig ved at betragte symbolerne på »Guds« eksistens, fordi
							de vil forgå som alt andet: »Caput er Alt [...]/ som Tidens store Vinge
							værner:/Jord, Sol og Maane, Nattens gyldne Stjerner« (23.6-8). Gudsideen
							skjuler sig for os ved ikke at reflekteres i fænomenverdenen:
							havoverfladen er i oprør, så den ikke kan spejle stjernerne, og himlen
							skjules af mørke og dækkes af skyer og tåge: »Forneden sees kun
							Undergang og Grav,/ Foroven Evighedens Lys sig dølger« (86.3-4). Dermed
							har det dennesidige mistet sin eneste forbindelse til det hinsidige, og
							skellet synes uoverstigeligt.Det hinsidige er romantikkens forestilling om livet efter døden i et
							himmelsk Paradis »fuld af evig Lykke« (99.5). I det hinsidige
							virkeliggøres »Gud«, også kaldet »Ideen« (92.8) og »Det Ene« (100.3),
							der tænkes at gribe ind i tilværelsen som et mere eller mindre styrende
							skæbneforsyn, der holder alt samlet med et bestemt, men ukendt formål.Fortælleren ved ikke, hvad han skal tro. Han ønsker på den ene side
							brændende, at der eksisterer en kærlig og nådig »Gud«, da det syndige og
							onde menneske virkelig har brug for frelse. På den anden side beklager
							han sig over ikke at kunne få vished på grund af »Det aldrig
							gjennemtrængte Kundskabs Slør« (99.2). Fortælleren svinger konstant
							mellem håb og tvivl: »Til Tvivl [blev] hvert helligt Haab om Himlens
							Herlighed« (87.8), »Hvad Tro mig var,/ Er nu kun Haab, hvis Rod af Tvivl
							er knækket« (97.5-6), og »neppe blev vor Tvivl til Hvile bragt,/ Da
							reiser sig med Vælde flux Erfaring,/ Og peger paa det Døende i Alt«
							(369.5-7). Han afviser derfor troen som det svage individs
							forsvarsmekanisme: »hvad er Tro? vor Svagheds gyldne Skjold« (370.1).Når det dennesidige liv forkastes, og der stilles spørgsmålstegn ved det
							hinsidige, kan mennesket kun resignere og bede (370.7), for måske eksisterer Gud og kan hjælpe. Håbet er det
							svage individs eneste trøst, fordi det forhindrer ham i at gå til: »Dog
							meer end Alt er herlig denne Haaben!/ I Livets Bølgegang vort Anker kun«
							(416.1-2). Fortælleren er, som Rolf Dorset skriver i Den erindrende Faun (s. 148), ikke langt fra totalt at
							afskrive evigheden som en projicering af  ønsker med rod i det fysiske. Der er altså tale om to grader af
							nihilisme: a) det transcendente eksisterer, men vi kan ikke nå det,
							eller det kan ikke realiseres på jorden, og b) det transcendente
							eksisterer ikke, men vi har stadig et håb, der dog er ren illusion.
							Fortælleren svinger mellem disse to opfattelser; det hinsidiges
							eksistens afvises ikke konsekvent, og ingen af hovedpersonerne fornægter
							Gud.Fortællerens løsning er at isolere sig fra livet og leve i ophøjet
							ensomhed: »Den høie Værd af eensom, stille Leven« (227.8), mens han
							forsager alle livets tomme glæder og blot venter på døden: »Forsage, det
							er Læren kun [...]/ Vel er kun Sorg dens Rod, dens Duft og Lugt/ Kun
							Kulde, Bitterhed og mørke Dage:/ Dog voxe skal den, til den kolde Steen/
							Bedækker Hjertet, Jorden vore Been.« (275). Til sidst er der ikke andet
							tilbage end livslede og dødslængsel.I modsætning til romantikkens optimistiske dualisme opfatter den
							romantistiske fortæller i Dandserinden mennesket
							som delt mellem legeme og sjæl/ånd, der på ingen måde kan være i
							harmoni, fordi mennesket er syndigt og blindt, og fordi det sande og
							ideelle oftest modarbejdes af samfundet (340). Fortælleren opfatter
							ligeledes skellet mellem det dennesidige og det hinsidige som
							uoverstigeligt, mens man lever (372.2-4). Dandserindem fortæller kan derfor kaldes pessimistisk dualist.Paludan-Müller har i Dandserinden givet udtryk
							for sin utilfredshed med samfundet: embedsmandsvældet,
							fornuftægteskabet, pengemagten og modeafguden; han tør endda sætte
							spørgsmålstegn ved troen og dermed ved kirken, men han nævner aldrig
							kongemagten - måske på grund af frygt for censuren. Det var
							farlige tanker dengang, men Paludan-Müllers antihelte, erotiske oprør,
							frihedstrang, krav om jordisk lykke og afvisning af gudsprincippet
							forudgriber på en måde naturalismen. Romantismen kan således siges at
							danne bro til vort århundrede uden om den, for os, fjerne
						biedermeier.VIII. ModtagelsenDandserinden »var i Alles Munde, den oplevede i
							kort Tid flere Oplag, unge Digtere dannede sig efter den. Alle vare
							enige om, at dette Digt var det Skjønneste, som endnu var skrevet paa
							Dansk, og at  Paludan-Müller var den
							største danske Digter, som havde existeret«. Således erindrede J.L.
							Heiberg stemningen i 1833, da værket udkom (Intelligensblade, II, 1842;
							Prosaiske Skrifter IV, 1861, s. 364). Men mens de unge jublede, fik de
							ældre dybe rynker i panden over det nihilistiske værk. I det følgende
							gennemgås i kronologisk rækkefølge den vigtigste modtage Iseskritik af
							Dandserinden.Den første væsentlige, offentlige reaktion, der kunne læses i
							Kjøbenhavnsposten den 19. feb. 1833 ved forfatteren og redaktøren A.P.
							Liunge (1798-1879), gav udtryk for den generelle begejstring: »Dette
							Digt [...] udmærker sig ved Emnets geniale Behandling, som isærdeleshed
							er tiltrækkende ved den gratieuse Sammensmeltning af sublim Begeistring,
							Livsphilosophie, spøgende Ironie og Humor [...] Versificationen er
							overhovedet let og flydende, og Digteren veed, med en Frihed, der
							sjeldent overskrider den tilladelige Licents's [: digteriske friheds]
							Grændser, at bevæge sig i den valgte episke Form, saa at denne
							intetsteds falder trættende. Vi tvivle ikke om, at dette Digt jo vil
							tildrage sig Publicums almindelige Opmærksomhed, paa hvilken det har et
							saa fortrinligt Krav; og troe ei at kunne slutte denne korte Notits
							bedre, end ved at lade den aandfulde Forf tale for sig selv, idet vi
							anføre et Par af de talrige Digressioner, der i Digtet ere saa heldigt
							anbragte og af saa ægte poetisk Gehalt, at de som oftest forhøie
							Interessen og intetsteds svække den.« (7. årg. nr. 36).Den unge, lidt naive digter bad en af universalromantikkens fremmeste
							repræsentanter, H.C. Ørsted, om en kommentar til Dandserinden. Ørsted
							svarede meget negativt i et længere brev, der senere gik tabt. Heldigvis
							bevarede Ørsted kladden; den er uden dato, men brevet må være afsendt
							før den 24. feb. 1833, der er datoen for Paludan-Müllers svarbrev:»[Min Hovedbemærkning] angaaer en Tvivlens og Utilfredshedens Aand, som
							hyppigt bryder frem og forstyrrer de nylig vakte skjønne Indtryk ved en
							bitter Ironie [...] Utilfredsheden over Glædernes Forgjængelighed synes
							mig at beroe paa en Selvmodsigelse. Paa den ene Side fremstilles
							hvorledes saa mange Glæder ikke ere andet [end] Indbildning, og paa den
							anden beklages der dog over at de ere andet. Men den der indseer deres
							Forgjængelighed, maa han ikke nyde dem, saaledes som forgjængelige
							Glæder bør nydes? Og hvorledes kan han da beklage deres Tab, som om  digde burde været uforgjængelige? Eller
							har han eengang anseet dem for uforgjængelige, hvi da anklage
							Tilværelsen for sin Vildfarelse? - Det rette Middel mod denne
							Utilfredshed er klart at gjennemskue den hele sandselige Tilværelses
							Forgjængelighed; vi kunne da heller ikke andet end føres til Beskuelsen
							af det Uforgjængelige, hvoraf hele Sandseverdenen blot er en
							Tilsyneladelse. En Følge af hiin Uroe og Utilfredshed synes det mig at
							være, at De nu og da, saa pludseligt gaaer over fra alvorlige Tanker og
							Følelser til det lavt comiske eller endog Spot.« (u.å., Ørsteds Saml.
							42,2°, Kgl. Bibi.; trykt i S. Kühle: Frederik
								Paludan-Müller, I, s. 97).En universalromantiker som Ørsted måtte reagere således, da han tror på
							en universel harmoni og ikke kan forstå, at de unge ikke gør det. (Om
							Ørsteds optimistiske dualisme: se Erik M. Christensen: Guldalderen som idehistorisk periode). Ørsted
							fandt også Dandserindens romantistiske stil
							meget provokerende:»Digtet synes mig nemlig at være en sand Sprogmusik frembragt med en
							harmonisk Forening af Tanker, Følelser og Udtryk; men i denne Musik,
							synes adskillige af de spottende Steder mig udgjøre skrigende, uopløste
							Dissonantser [...] jeg vil her blot nævne s. 9 og 10 [stanzerne 18-23]
							hvor ogsaa Stilen dissonerer, men derimod consonnerer ret vel med
							Tankedissonantsen [...] Trestavelsesrimene og et af flere Ord
							sammensatte Riim, synes mig ogsaa at være Dissonantser, som ikkun have
							deres Sted i det Latterlige. De nøies ikke med at kildre Øret, de krille [: får det til at klø i] det [...] det er
							kun i de hist og her forekommende Udbrud, hvor Veemoden gaaer over til
							Mismod, ja endog nu og da faaer et Anstrøg af Fortvivlelse, at Digtet
							synes mig at gaae over i en falsk Tone.« (do.)Paludan-Müllers fader, biskop Jens Paludan-Müller (1771-1845), så heller
							ikke med milde øjne på sønnens muse. Biskoppen var selvfølgelig langt
							fra enig i den ros, der blev drengen til del, fordi bogen satte
							spørgsmålstegn ved kristendommen. Men selv om faderen savnede den faste
							tro i Dandserinden og i forfatterens sind,
							tvivlede han ikke på, at Fritz nok skulle finde den rette vej til Gud
							med tiden, som det fremgår af følgende brev fra 1833 til sønnen,
							historikeren Caspar Paludan-Müller (1805-82): »Jeg tilstaar Dig, at mit
							Haab om Fritz  som Digter fornemmelig er
							grundet paa mit Haab om, at han vil naa hen til en saadan bevidst
							Grundanskuelse. Hans »Kærlighed ved Hoffet« indeholder ikke faa Spor
							til, at en slig Grundanskuelse vil arbejde sig frem i ham. Hans
							»Dandserinde« skildrer mig klarligen hans Sjæls Nød under Fødselsveerne,
							medens denne Hovedidé af Livets Betydning i sin uendelige Mangfoldighed
							af Former vil skyde sig ind i hans Aand og aabenbare sig i Klarhed og
							Bevidsthed for den. Men jeg ser som sagt i »Dandserinden« ikke andet end
							Fødselsveerne. Det himmelske Barn viser sig i den endnu ikke kommet til
							Verden« (Fr. Lange: Frederik Paludan-Müller, s.
							72). Ellers var faderen fuld af begejstring over sønnens talent, men han
							vogtede sig for at sige det til den unge Paludan-Müller, der godt kunne
							være temmelig selvglad.I slutningen af udgivelsesåret var Dandserinden
							mere populær og omdiskuteret end nogensinde. Anonymiteten
							udfordrede det københavnske borgerskabs fantasi, og alle ville være med
							i gættelegen. Allernyeste Skilderie af
							Kjøbenhavn skrev således den 3. dec. 1833: »Forfatteren til de
							geniale Digte: »Kjærlighed ved Hoffet« og »Dandserinden« veed man hvo
							er, men paa Prent tør man ikke sige det« (S. Kühle: Frederik Paludan-Müller, I, s. 112).Værkets skæbne afgjordes først endeligt af filologen og den magtfulde
							anmelder Chr. Molbech (1783-1857), der kendte digterens familie siden
							1813 og havde hjulpet Paludan-Müller med Kjærlighed
								ved Hoffet. Til alles overraskelse roste den normalt gnavne
							kritiker Dandserinden i Maanedsskrift for Litteratur fra december 1833 (X, s.
							895-910). Det er såvidt vides den eneste gang, Molbech kapitulerede
							overfor et digterværk (Morten Borup: Christian
								Molbech, s. 283). Molbech fremhæver især værkets »mandige
							Ungdom«, »egen Natur«, »den danske Aand og dette danske Hierte« samt
							»nationalt og individuelt Præg«. Paludan-Müller river »Sløret af den
							glimrende Armod og blotte hvad en Slægt mangler, der tror sig rigere,
							end enhver foregaaende«, og han skjuler ikke, »at der er en Magt,
							ligesaa stærk, som Aandens høieste Kraftyttring«. Molbech blev helt blød
							om hjertet: »da jeg første Gang læste dette Digt, virkede det paa mig,
							som om jeg ved Phantasiens Magt blev henført til en Himmelegn [...] og
							imedens jeg følte denne Styrkelse udgyde sig over min Aand, hørte jeg
							bekiendte Toner, der, fra den pludseligt fremtryllede poetiske Verden
							uden om mig, fandt Veien til mit inderste Væsen.« Recensionen tager
							derefter form af en impressionistisk gendigtning; snart er  tets toner som fuglesang, snart lyder det som
							havets vrede, og undertiden er det melankolsk og skærende som isens
							skurren: »Dog hørte jeg altid en dybere Harmonie opløse Dissonantserne i
							de omskiftende Sangtoner [...] Derfor saaredes jeg ikke, ja berørtes
							neppe af en og anden Mislyd; thi Virkningen af denne var paa intet Punkt
							stærk nok til at tilintetgiøre Sangens Harmonie«. Molbech kan dog ikke
							skjule sit mishag ved »enkelte ungdommelige, og med et kiækt, om ikke
							altid besindigt Ungdomsmod vovede Friheder - det være nu i Digtets
							Verdensanskuelse, eller i dets philosopherende Partier«. Ligeledes
							klager den nu vrisne kritiker på de sidste sider i anmeldelsen over
							disharmonien mellem de poetiske elementer: satiren er mindre vægtig og
							dyb end den lyriske alvor, den korrekte og ædle form agtes mindre i de
							humoristiske partier end i de alvorlige og didaktiske, overgangen mellem
							alvor og ironi forekommer overfladisk, og det lette synes undertiden for
							let. Molbech afslutter med at opremse en række eksempler, hvor renheden
							og elegancen mangler, for eksempel i »Gaaer det i Staae med Brug af Pusselanker« (18.8). I Dandserinden fandt Molbech et rigt materiale til sin
							sprogforskning, fordi mange af Paludan-Müllers udtryk ikke fandtes hos
							andre digtere og således virkede overraskende moderne.Den 24-årige stud.theol, senere politiker og biskop D.G. Monrad
							(1811-87), fremhævede fortællerens Weltschmerz i artiklen Om Dandserinden, betragtet som reflecterende
							Poesie, der kunne læses i J.L. Heibergs tidsskrift Kjøbenhavns flyvende Post den 19. jan. 1834.
							Monrad diskuterer først, om refleksioner er poetiske eller filosofiske,
							og konkluderer, at refleksionerne i Dandserinden
							»ere ægte poetiske; thi de ere alle udgaaede af umiddelbar Følelse,
							af umiddelbar Opfattelse af Livet, og ei af rolig Forstandsbetragtning
							over det«. Monrads følgende kommentar, som F.J. Billeskov Jansen og
							andre kalder tiårets dybsindigste stykke prosa, bærer tydeligt præg af
							den alvorlige religiøse krise, Monrad befandt sig i fra 1832 til 1835:»Forfatteren har nemlig ved sine Reflexioner mesterlig skildret os den
							Stemning, som næsten indtræder hos alle unge, kraftfulde, poetiske
							Gemytter i en Gjennemgangsperiode, og som ofte er en umiddelbar Forløber
							for Mandens rolige, klare Besindighed; en Stemning, som opstaaer, naar
							den unge Sjel med al sin inderlige Kjerlighed har omklamret det Evige,
							Uendelige, Ideelle og har  villet
							realisere det og saa at sige binde det til ethvert Forhold i Livet, til
							alt det Endelige og Forgængelige, som i det finder Sted; men see! Verden
							gaaer alligevel sin sædvanlige, rolige Gang, det Omskiftelige og
							Foranderlige i alle jordiske Forhold bliver ikke Uomskifteligt og
							Uforanderligt, fordi det unge Hjerte saa gjerne ønskede at bevirke det;
							da er det, at Ungdomsdrømmene, de himmelske, de kjære, de tomme,
							forsvinde; da er det, at den uendelige, navnløse Smerte griber den
							bævende Sjel, og pludselig forandre alle Anskuelser af Livet sig.
							Hjertet med alle dets feilslagne Forhaabninger og Forventninger bliver
							os selv en besynderlig Gaade, vi kunne ei forstaae dets Kjerlighed, dets
							Længsel, som ikke i Verden kan finde nogen Tilfredsstillelse; og denne
							Verden, denne saakaldte kolde, upoetiske Verden, som saa dybt har
							skuffet vore Forventninger, som vi indbilde os er den sande Kilde til al
							vor Smerte, mod den vender nu Sjelens hele Bitterhed sig, den bliver
							Gjenstand for vor Haan og Foragt, eller den vækker Ironiens Smiil, og
							aftvinger Sjelen en Vittighed, under hvis Spøg og Latter den bittre
							Følelse, den inderlige Smerte ei skjuler sig for den skarpe Iagttager.
							Dette Sidste er isærdeleshed Tilfældet med vor Forfatter, der ogsaa ofte
							ikke kan afholde sig fra med Liv og Ungdomsovergivenhed at gjøre sin
							egen Smerte til Gjenstand for sin Latter. Men uagtet Tvivl og Uro
							saaledes gribe Hjertet, uagtet Troen paa det Uendelige næsten ganske
							tilintetgjøres, fordi det endelige Forhold, hvormed man vil forbinde
							det, omskiftes; saa kan dog Mindet om denne Troe ikke forsvinde, og
							omendskjøndt dens Toner mere og mere hendøe og tilsidst ganske ophøre,
							saa blive de dog ved at lyse for Sjelen i stille Øieblikke, ligesom
							Efterklangen af en Musik, der rører og bevæger os, selv længe efterat
							Musiken selv er forstummet.« (Interimsblad, nr. 2, mrk.: D.G.M.).Monrads oplevelse af idealernes sammenstød med virkeligheden svarer til
							hele den romantistiske generations, men romantismen bliver for Monrad
							og, som vi senere skal se, for Paludan-Müller til et individuelt,
							aldersbetinget problem, som overvindes - nøjagtig som Fritz' fader
							forudså. (Erik M. Christensen gennemgår Monrads kommentar i Guldalderen
							som idehistorisk periode, s. 28ff.).En anonym anmelder af Carl Baggers Min Broders Levnet kom i modvind, da
							han udtalte sig temmelig negativt om Dandserinden den  18. juli 1835 i Kjøbenhavnsposten: »Kun maatte
							man igjen advare denne Digter [: Bagger] mod det Misgreb, som den
							sindrige Forfatter af Dandserinden forledtes til, idet han ikke gav
							flere lyriske Stemninger, af sand Værdi, deres naturlige Form i
							forskjellige lyriske Digte, men indflettede dem i en ubetydelig Historie
							om denne Dandserinde, hvorved deres Monotoni blev trættende, deres
							naturlige Musik tildeels udtværet til fad Klang, og deres bly, men dybe
							Betydning vanhelliget ligesom til Spøg eller Pral.« (9. årg., nr. 169).Svaret kom prompte den 22. juli 1835 fra en anonym »r.I.-.« i artiklen
							Til Recensenten af »min Broders Levnet«: »Det glædede Indsenderen, at
							skimte Agtelse for Christendommen hos Forf af Rec; men skulde han
							maaskee være saa eensidig, at hans Skjønhedssands aldeles ikke kunde
							afficeres [: påvirkes] af et Digt, som, skjøndt ikke christeligt, dog
							indeholder et Stadium, der er nødvendigt for at blive en sand, troende
							Christen? Lad Historien om Dandserinden være ubetydelig, saa skal dog et
							saa enestaaende Udtryk ikke bruges, thi Historien om hende er ogsaa
							poetisk-, og blive da de tre skjønne lyriske Digtes Værd forringet ved
							at staae blandt andre Vers? [...] Har den lette, herlige Form ikke
							tiltalt Dem; ikke den dybe Følelse, som paa saa mange Steder lyser frem;
							ikke den smertefulde Længsel, som er udtalt i det hele Digt? Og dette
							skal kaldes Løgn og Pral! Hvis De forbliver fast ved denne Ytring, da er
							De en uværdig Dommer, hvis Roes selv ikke turde opmuntre en Forfatter.«
							(Kjøbenhavnsposten, 9. årg., nr. 172). Her opfattes desillusionen altså
							også kun som en fase, ungdommen skal igennem.Det er påfaldende, så meget man gør for at trække Dandserinden ind i
							harmonien: man ser helst glimt af det gode, kalder desillusionen en
							overgang og så videre, men værket har åbenbart haft så megen appel til
							agtværdige læsere, at det ikke bare kunne forvises til
							smudslitteraturen.Paludan-Müller takkede »underdanigst« de fleste af sine kritikere; der
							eksisterer således et brev fra Paludan-Müller til A.P. Liunge fra den
							24. feb. 1833 (NdB, 2. rk., Kgl. Bibl.) og et til H.C. Ørsted fra den
							samme dag. Det sidste brev afslører, at Ørsteds kritik fik betydning for
							den unge digters udvikling: »Imidlertid har jeg besluttet - hvad mine
							poetiske Bestræbelser angaaer - i det mindste for en Tid, aldeles at
							vende mig fra mit eget Indre til det udvortes Liv; da meget af det, som
							nu trykker og ængster, maaskee netop er af den Natur, at det  kun kan hæves og opklares af Tiden, og da en
							klar og uhildet Anskuelse af det Objective maaskee renser og luttrer det
							Speil, hvori man bør betragte sig selv og sit Liv.« (Ørst.
							1-2,2°, Kgl. Bibl.; trykt i Breve fra og til Ørsted, 1870, 2.
							Saml, s. 115-16). Brevet kom til at stå som indledningen til en total
							ændring i forfatterens liv.Hvorledes Paludan-Müller senere så på sit ungdomsværk, fortæller
							digterens nevø, dr.med. Fritz Lange (1842-1907), i en anekdote:
							»Mangfoldige Aar efter, medens han en Dag paa Fredensborg Slot ventede i
							Kongens Audiensgemak, underholdt en gammel Hofmand ham paa det
							Elskværdigste og yttrede blandt andet, at »Dandserinden« hørte til hans
							stadige aandelige Kost. »Det var saamænd en mager Kost,« føjede
							Paludan-Müller smilende til, da han fortalte Historien.« (Fr. Lange:
							Frederik Paludan-Müller, s. 73).IX. Fra desillusion til positivitetEfter udgivelsen af Dandserinden rygtedes navnet på forfatteren hurtigt,
							og Paludan-Müller så sig pludselig som centrum for det københavnske
							selskabsliv. Store navne som H.C. Ørsted, Chr. Molbech, J.L. Heiberg og
							hans hustru, Johanne Luise Heiberg (1812-90), inviterede den unge digter
							til sammenkomster, hvor han præsenteredes for de mest fremtrædende
							danske forfattere og opbyggede en udsøgt bekendtskabskreds. Det
							kongelige Teater tog den unge digterspire ind i varmen og opførte det
							først afviste skuespil Kjærlighed ved Hoffet, og som hyldest til
							Dandserindens forfatter oplæstes digtene St. Helena og Den ottende Konst
							i 1837 for publikum på teatret.Paludan-Müller virkede som en munter og livlig selskabsløve, der drog
							kvinderne til sig - ifølge Fru Heibergs erindringer. J.L. Heiberg kunne
							til en kedelig fest hviske til sin hustru: »gid Paludan-Müller ville
							komme«, for så vidste de, at situationen var reddet. På den anden side
							kunne det være et problem at slippe af med digteren igen på en pæn måde.
							Heiberg måtte da gribe til det sidste middel: milde trusler om at lade
							rede en sofa op i stuen, hvis gæsten ikke fandt døren. Hvorvidt
							Paludan-Müller spøgte, da han skrev følgende brev til Fru Heiberg den
							11. marts 1836, må stå hen i det uvisse: vi »sloge alle Meubler og alle
							Speile istykker, knuste Glas, Flasker og Tallerkener, toge Tappen af
							alle Viinhandlernes Tønder, og lode Rom, Viin og  Cognac i een skjøn Strøm rende ud paa Gaden.«
							(S. Kühle: Frederik Paludan-Müller, I, s. 124).
							Brevet afslører, at han endnu ikke havde overstået det vilde liv med
							»Piger, Vin og Kortenspil« (kap. III).Andre breve og optegnelser viser, at Fritz stadig svingede mellem
							munterhed og melankoli, måske fordi de ydre omstændigheder ikke tillod
							ham megen ro til samling og eftertænksomhed. I efteråret 1835 bestod han
							den juridiske embedseksamens teoretiske og praktiske prøve, som faderen
							krævede, men gjorde aldrig brug af den. I stedet valgte han at træde »i
							ideens tjeneste« ligesom Kierkegaard og delvis Bagger.I slutningen af trediverne skete der en mærkbar ændring i Paludan-Müllers
							liv på grund af en negativ, anonym recension i Maanedsskrift for Litteratur af hans Poesier I (1836). Den fornærmede digter skabte en intrige for
							at afsløre anmelderens navn og udnyttede sin forbindelse til Molbech.
							Året efter udgav Paludan-Müller det poetisk-polemiske gensvar Trochæer og Jamber, hvor den formodede anmelder,
							professor Chr. Wilster (1797-1840), og andre kendte personer sværtes til
							og latterliggøres. København chokeredes over den grove tone. Jens
							Paludan-Müller skammede sig og udtalte, at den unge digter ikke kunne
							have skilt sig bedre fra sin offentlige yndest, hvis han havde betalt
							for det. Foruden at skaffe sig fjender og være totalt til grin mistede
							Paludan-Müller alle sine nye bekendtskaber -men især såredes Molbech.
							Det værste var, at Wilster ikke engang var anmelderen, men derimod
							filologen, den senere rektor C.A. Thortsen (1798-1878) - det fik
							Paludan-Müller eller offentligheden dog ikke at vide.På omtrent samme tidspunkt blev Paludan-Müller syg. Den 31. aug. 1837
							erfarede hans fader, at Andrea Hansteens yngre søster, Paludan-Müllers
							kusine, Charite L.P. Borch (1801-84), havde flyttet den syge digter til
							sin moders og sit eget hjem for at passe ham i stedet for at indlægge
							ham på hospitalet (Fr. Lange: Frederik
							Paludan-Müller, s. 99). Slægtningene chokeredes, og det
							københavnske borgerskab forargedes over at en ugift kvinde således boede
							sammen med en mand - selv om han lå syg, og de ikke var alene. Set fra
							Paludan-Müllers synspunkt var Charite den eneste, der ikke svigtede ham,
							og han kom til at holde meget af hende - måske også fordi Charite
							mindede om Andrea Hansteen og hans egen moder.Den 30. aug. 1838 giftede de sig uden familiens samtykke eller  vidende og tiltrådte et par timer
							senere en to-årig rejse gennem Tyskland, Nederlandene, Frankrig, Schweiz
							og Italien. Endnu en gang chokeredes alle parter, fordi Charite var
							meget ældre end Paludan-Müller; Fru Heiberg nægtede endda først at tro
							på giftermålet. Paludan-Müllers familie tilgav aldrig Charite, fordi hun
							efter deres mening havde ødelagt hans talent, men det ser nærmere ud
							til, at ægteskabet reddede den urolige digtersjæl ud af splittelsen. Den
							religiøse Charite sørgede nemlig for ro omkring sin mand, de gik
							sjældent ud og levede isoleret i knappe og beskedne kår uden nogen
							nævneværdig omgangskreds.I denne lukkede husidyl skrev Paludan-Müller sit mesterværk Adam Homo, om hvilket Georg Brandes skrev:
							»Undertiden er det forekommet mig, at dette er det mandigste, eller dog
							det mest mandlige Digterværk, der er skrevet paa Dansk.« (Fr. Paludan-Müller, II, i Samlede Skrifter, II, s. 194). Adam Homo
							er det eneste værk, hvor Paludan-Müller direkte griber tilbage til
								Dandserinden. Således løber der i Adam Homo en rød tråd tilbage til
							gennembrudsværkets fortællemåde, refleksioner, springende komposition,
							ottave rime, friske sprog, og Dandserindens
							hovedpersoner kan ses som skabeloner til Adam
								Homos, men budskabet er vidt forskelligt. Adam Homo ender positivt, idet Almas savn af Adam
							transformeres til et savn efter det guddommelige, og hun redder »helten«
							fra fortabelsen efter døden ved at gå i forbøn for ham, ligesom
							Margarete i Johann Wolfgang von Goethes (1749-1832) Faust (ca. 1808-32), der frelser sin elskede i det hinsidige.
							(Vilhelm Andersen sammenligner Dandserinden og
								Adam Homo i Paludan-Müller, II, s. 52ff).Adam Homo står som et stadium mellem Dandserinden og Paludan-Müllers sidste religiøse
							værker. Han trivedes mere og mere i roen hos Charite og fandt
							efterhånden sjælefred i en fast gudstro. Georg Brandes, der personligt
							kendte forfatteren fra 1863 til 1868, skrev således: »Jo ældre han blev,
							des mere stadigt sysselsatte han sig med bibelsk, ja med egenlig
							teologisk Granskning. Han kunde - om end skjemtende - gøre sig til af at
							være en ganske lærd Dogmatiker; af sit Digterværd gjorde han sig aldrig
							til, end ikke i Spøg« (Fr. Paludan-Müller, II, i
								Samlede Skrifter, U, s. 180).Paludan-Müller ophørte efterhånden med at skrive romantistiske værker og
							overgik til en kristen livsfilosofi og stadier af stadig strengere
							idealisme. Men den indre harmoni blev ofte vundet ved  tilsidesættelse af de dybere inspirationer, som
							kun »en uafbrudt Forbindelse med Omverdenen« kan give. Paludan-Müllers
								Luftskipperen og Atheisten (1853) og Tre Digte indeholdende Kaianus, Abels Død og Ahasverus
							(1854), som han skrev efter koleraepidemien, vakte bekymring i
							litterære kredse, fordi man frygtede, at digterens poetiske åre var ved
							at tørre ud Således skrev den liberale avis Fædrelandet om værkerne: »de vidne om en Digter, som mere har
							sænket sit Blik ind i sig selv, end vendt det ud i Verden. Naar han
							derfor, som her, bevæger sig i den rent objective Poesie, savner man vel
							den Friskhed og det Farvespil, det kraftige Omrids og den
							Individualisation af Figurerne, som en Digter kun naar ved at bevare en
							levende og uafbrudt Forbindelse med Omverdenen« (1854, nr. 156).
							Holdningen deltes af mange i samtiden, også af kristne, men dommene over
							den ældre Paludan-Müller forekommer i dag ikke helt retfærdige. For
							eksempel tager digteren stilling til aktuelle spørgsmål i den
							realistiske og religiøse dannelsesroman Ivar Lykkes
								Historie (1866-73), men værket vakte ingen opsigt i datiden,
							fordi det overskyggedes af naturalismens fremmarch. Det kan dog ikke
							benægtes, at Paludan-Müller mere og mere fascineredes af spørgsmålet om
							døden, og netop dette ord kan stå som nøgleordet gennem hele
							forfatterskabet; digtet Adonis (1874) blev hans
							sidste, smukke hyldest til dødens gudinde: Proserpina.Den unge Fritz fandt sin havn og overvandt splittelsen ligesom
							Kierkegaard og Monrad, mens Baggers forsøg næppe lykkedes og H.C.
							Andersens slet ikke. Anmelderne fik dermed kun delvis ret i, at
							romantisternes splittelse var et aldersbetinget problem, der overvindes.
							Få fra den romantistiske generation kom hele ud af krisen og blev
							religionens forsvarere. Paludan-Müllers udvikling fra desillusion til
							tro er et ikke ukendt udviklingsforløb hos skabende kunstnere; jeg vil
							her blot nævne Johannes Jørgensens overgang til katolicismen, og fra
							nyere tid Ole Sarvig, der nærmede sig et frireligiøst stadium med sine
							salmer.X. Tekstforhold og teksthistorieTeksten følger førsteudgaven, men der skelnes ikke mellem fremhævelser
							ved spatiering og ved antikvaskrift, og udgiveren har tilføjet
							stanzenumrene. Manuskript findes ikke. Der er foretaget så få  rettelser mod teksten som muligt, dog
							er otte indlysende tegnfejl og sættefejl stiltiende rettet. Udgiveren
							har ikke rettet den specielle genitivsform: Adoni's (104.5), Venu's
							(283.7) etc., der optræder i førsteudgaven; formen er af Paludan-Müller
							ændret i de følgende udgaver til: Adonis', Venus' etc.Førsteudgaven udkom anonymt vinteren 1832-33 på C.A. Reitzels Forlag.
							Derefter blev den udgivet med angivelse af forfatterens navn med jævne
							mellemrum gennem hele det nittende århundrede: i 1834, 1837, 1847, 1854,
							1861 og 1872. Samtlige genudgivelser var stærkt reviderede, skønt
							Paludan-Müller altid forsikrede, at der kun var tale om »ydre
							Formforbedringer« (forordet til 1847-udgaven).Den samlede proces i ændringerne afspejler Paludan-Müllers udvikling og
							aldring, men berøver også teksten mere og mere af dens oprindelige liv
							og tidspræg. Den romantistiske fortæller ender som en mere og mere
							dødsmærket moralist, hvilket netop medfører, at hans distance til de
							unge hovedpersoner bliver større. Stilens moderne disharmoni nærmer sig
							normalsproget såvel i ordvalg som i stilfigurer. Samtidig ændrer
							hovedpersonerne karakter: Dione styres efterhånden mere af den store
							kærlighed end af drifter, og skønt han fortsat forfører og svigter
							hende, ændres Charles' karakter - ikke plausibelt - bort fra
							lapsen og kujonen hen imod den positive helt, mens Maries bliver en ren
							skurk uden skyggens dimensioner. Alt dette hænger selvfølgelig sammen
							med digterens udvikling fra splittelse og tvivl til forsagelse og tro -
							og i større tidssammenhæng: med udviklingen fra romantisme til kritisk
							idealisme.Hvor vigtige revideringer var for Paludan-Müller, fremgår af et brev til
							forfatteren P. Hjort (1793-1871) den 10. dec 1866: »Uagtet Formen jo er
							Aandens Sag, kan vi her vel bedst lære af Naturen, der straffer med
							Monstrøsitet ethvert formelt Brud Forsømmelse i dette Stykke er ogsaa et
							sikkert Kjendetegn paa, at en Forfatter gaaer ned ad Bakke« (Udvalg af Breve til P. Hjort, Ny Samling, s.
							474). Paludan-Müller havde da også langtfra tillid til egne rettelser og
							sammenlignede derfor gerne med manuskript og tidligere udgaver. Således
							kan man konstatere, at han havde hele fire tidligere udgaver ved hånden,
							da han reviderede 1872-udgaven.Paludan-Müller ønskede, at man ved genudgivelser efter hans død ville
							holde sig til den sidste af ham selv besørgede udgave, hvilket alle
							udgivere hidtil har gjort. Dandserinden blev
							sidst genoptrykt efter  1872-udgaven i
							1914, hvortil kommer et fotografisk optryk af førsteudgaven i 1970 i et
							lille oplag til intern undervisningsbrug, udgivet af Københavns
							Universitets Fond til tilvejebringelse af læremidler.Førsteudgaven er valgt som tekstgrundlag af især to årsager: den er det
							historisk rette tekstvalg, fordi den giver et biologisk og psykologisk
							signalement af den 25-årige, splittede Paludan-Müller og hans
							generation, som sløres i de senere udgaver. Førsteudgaven er ligeledes
							det æstetisk rette tekstvalg, fordi den har den smukkeste og mest
							kraftfulde form.XI. Litteratur om Dandserinden og Paludan-MüllerVilhelm Andersen: Paludan-Müller, 1910, II, om Dand. s. 5-51.Niels Barfoed: Don Juan. En studie i dansk
							litteratur, 1978, om Dand s. 178-192, 191-192,248-249,252-254.Morten Borup: Christian Molbech, 1954, om Pal.M. s. 283-287.G. Brandes: Fr. Paludan-Müller, I: 1867, II:
							1877, i Samlede Skrifter. Danske Personligheder,
							II, 1899, om Dand s. 151-209.Peter Brask: Tekst og Tolkning. Bidrag til den
								litterære semantik, 1974, I:II, om Dand s. 703-706.Rolf Dorset: Den tænkte evighed i Den erindrende Faun.
								Digteren og hans fantasi, 1968, om Dand. s. 143-148.Sejer Kühle: Frederik Paludan-Müller, 1941,1, om Dand s. 77-100, 113-115.Fr. Lange: Frederik Paludan-Müller. Et
							Levnedsløb, 1899, om Dand s. 67-74, 78-79.Carl S. Petersen: Paludan-Müllers Poetiske Skrifter i Udvalg, 1909, I, om
							Dand. s. 483-503.Paul V. Rubow: Paludan-Müller som Tekstfordærver
							i Berlingske Aftenavis' Kronik den 6. dec.
							1948; optrykt i Litterære Studier, 1949, s. 138-142.Berit Ziegler: Frederik Paludan-Müller: »Dandserinden«, konferensspeciale
							i nordisk litteratur med analyse af alle udgavers tekstrettelser og hvad
							de viser, 1990, Specialebiblioteket, KUA.XII. Litteratur om romantismen og periodenUffe Andreasen: Romantismen 1824-1840, 1974.Erik Aschengreen: Boumonville, Biedermeier and French
								Romanticism i Theatre Research Studies,
							II, 1972.Poul Borum: 8½ holdninger til en strømning
							i Kritik 35/1975.Erik M. Christensen: Guldalderen som idehistorisk
								periode. H.C. Ørsteds optimistiske dualisme i Guldalderstudier. Festskrift til Gustav Albeck,
							1966.Leif Emerek: Romantismen i Danmark i Danske
							Studier, 1974-75.Hans Hertel: P.L. Møller and »romantismen« in Danish
								Literature i Scandinavica, London, N.Y., maj 1969, 8, nr. 1.Torben Hviid: Det interessante - vendepunktets
								kategori i Kritik 37/1976.FJ. Billeskov Jansen: efterskrift til Adam Homo. Dansklærerforeningen, 4.
							udg., 1965.Sven Møller Kristensen: Mod Romantismen i Den dobbelte Eros, 1966, s.
							106-286.Kritik: 83/1988, et temanummer om perioden.Erik Lunding: Biedermeier og romantismen i Kritik
							7/1968.Erik A. Nielsen: Det interessante i Kritik 17/1971. Ligeledes i
							Ideologihistorie I, 1975, s.100-141.Noter Henvisningerne gælder stanzernes numre, som angives under
						hver side.3Flora: i romersk mytologi gudinde for foråret.
						Floras Barm/Tempel: skoven (stanze/linie: 186.6 og 355.4). - Hertha(s): Sjælland eller Danmark. Tidligere
						opfattet som en dansk gudinde.4Theevandssnak: småborgerlig, åndløs snak.5Garrick: figurfrakke med lange skøder og flere
						skulderslag. - Chenille: mandsovertøj med et eller
						flere skulderslag i voksende størrelse fra oven og nedad. - Tilje: jordoverflade, græstæppe.6Boa: lang, smal halskrave, oftest af pelsværk. - Vinterpels: lang damekåbe med skindkanter, -første Skuffe: højeste rang.7unge Blod: purunge mennesker. - Pastor fidei: lat, (egl. troens hyrde) præsten. - Faaret: menigheden. Om hjælpeløse, vildledte, som
						trænger til vejledning, Johannes 10.11-16. Der refereres til ordsproget:
						»Man må klippe fårene men ikke flå dem« (: man må ikke drive udbytningen af
						andre (undergivne) for vidt).8Soirée: aftenselskab. - Doner: snarer med lokkemad til fangst af fugle. -den Stumme: Den Stumme i Portici, opera fra 1828 (Kbh. 1830) af
						D.F.E. Auber, tekst af G. Delavigne og Scribe (note 9). Ved opførelsen i
						Brussel 1830 gav stykket stødet til det oprør, der medførte Belgiens
						løsrivelse fra Holland Operaen havde stor succes på Det kongelige Teater;
						indtil udgangen af 1832 opførtes den 31 gange, hver gang for udsolgt hus.9høster skjøndt man ikke saaer: Mattæus 25.24. - hulde: yndige. Også med betydningen hengivne (21.2).
						- **(s Prækener): i 1837-udgaven ændret til (Jacob
						Peter) Mynster (1775-1854). Første kapellan ved Vor Frue Kirke 1811, fra
						1834 Sjællands biskop. Ved sin forkyndelse og sine skrifter (f.eks. Prædkner, Kbh. 1810) blev han de dannedes religiøse
						vejleder. - Scribe(s): Augustin Eugène Scribe
						(1791-1861). Fransk forfatter med stor betydning for Det kongelige Teater;
						fra 1824 til 1874 opførte det omkring 100 af hans stykker, indtil udgangen
						af 1832 var bl.a. opført Den Stumme i Portici og Kærligheds Drømme (note 117).10Galopade: rask pardans i 2/4 takt.12Rullader: tonerækker i hurtigt tempo. - Æselsøre: nedsættende udtryk for at et menneske er
						umusikalsk.13Comedien: teatret. - Klædebon: klædningsstykke, dragt.14Thalia: en af muserne, værnegudinde for
						komediedigtningen, desuden en af gratierne (note 30).15Melpomene/[...] med sin dragne Dolk: en af muserne,
						værnegudinde for tragediedigtningen; undertiden afbildet med en dolk.16alle Kunsters Moder, Harmonie: i græsk mytologi er
						muserne døtre af Harmonia og Zeus. - Operaens Krone, Don
							Juan: W. A. Mozarts opera Don Giovanni fra
						1787 med tekst af L. da Ponte. Premieren på Det kongelige Teater 1807 var en
						stor succes; i 1832 blev den spillet for 67ende gang (Don Juan: note 333).17Id: hensigt, stræben.18Terpsichore(s): (egl. den danselystne) en af
						muserne, værnegudinde for dans og korlyrik.19skjelne mellem Ondt og Godt: 1. Mosebog 3.5.21Laurbær, Myrther: sejrens og kærlighedens symboler.
						I græsk mytologi var myrter helliget Afrodite.23Caput er Polen med sin Heltejlok: I 1831 besatte
						russerne Warszawa, og de oprørske polakker flygtede til udlandet, hvorfra de
						ledede modstanden, der blev fulgt med stor sympati i Danmark. - Tidens store Vinge: Personificering af begreber,
						egenskaber, følelser etc. er hyppige i Dandserinden,
						sædvanligvis med forbillede i græsk mytologi. Således f.eks. Kronos (tiden;
						55.3-8), Nyx (natten; 97-100) og hendes børn: Thanatos (døden; 276.7-8) og
						hans tvillingebroder Hypnos (søvnen; 269.7) samt Oneiros (drømmen; 88.5).
						Skønt de beskrives som engle, har de intet forlæg i Bibelen.24Novelle: Populær genre fra 1820'erne med forfattere
						som St.St. Blicher og Thomasine Gyllembourg. Dengang brugt i forskellige
						betydninger: Nyhed, efter det franske »nouvelle«, roman, efter engelsk
						»novel«, udbredt efter Walter Scotts romaner. Desuden om en kort fortælling
						samlet om et enkelt handlingsforløb. - Bagatelle:
						mindre digt med let indhold. 25 En Skik, som Ariost har
							bragt i Mode: Lodovico Ariosto (1474-1533), italiensk digter, der
						især huskes for det store epos Orlando furioso fra
						1516 (da. Den rasende Roland, 1881; Roland: note
						146). Ariost fandt efterlignere i bl.a. Lord Byrons Don
							Juan (note 192 og 333). - avec grace: fr.,
						med ynde.27Promemorie: lat., indledning.28beau monde: fr., overklassen, det dannede selskab.30Gratier(s skjønne Flok): i romersk mytologi gudinder
						for ynde, skønhed, kærlighedspirring og godt humør. Gratiernes hjem er
						Olympen (123.6). I kunsten er gratierne (oftest 3) et billede på fuldendt
						kvindelig skønhed. - Studenterhavre: en blanding af
						rosiner og mandler, som studenterne vistnok i ældre tider spiste mod rus
						eller for at klare hukommelsen.31Studiosi: lat., studenter. - Hanekam(men): frisure til mænd fra omkring 1805, hvor håret var
						redt opad fra begge sider, så det rejste sig i en kam. - Lorgnet(ten): næseklemme, brille. - Martis
							Sønner: (Mars' sønner) fyrige krigere, helte. - Knebelsbart(en): overskæg, der giver et barsk, krigerisk udseende.
						- Nympher: i græsk mytologi gudinder, der tænktes
						boende i træer, enge, kilder. Poetisk om unge, skønne kvinder. Desuden
						nedsættende om letfærdige kvinder (58.5). - bemærke og
							bemærket blive:  omskrivning af den
						romerske digter Ovids Ars Amatoria 1.99: »Spectatum
						veniunt, veniunt spectcntur ut ipsae« (: de kommer for at se og ses).32aimable: fr., elskværdige.33vakkre (Mænd): tapre, mandige, djærve. - Krigskammercancelliets Secretær: et
						krigskammerkancelli har ikke eksisteret. En kancellisekretær var en
						(underordnet) embedsmand i et regeringskontor. - memorere: huske.36Mamsel: frøken, om ugifte kvinder af mere eller
						mindre fornem borgerstand. - Dione: (fem. af Zeus,
						som i genitiv hedder Dios) i græsk mytologi gudinde, en af Zeus' hustruer og
						ved ham moder til Afrodite.37Viol(ens): violin. - Bratsch: strengeinstrument lidt større end violinen og stemt en kvint
						dybere. - Violoncel(ler): bas-strengeinstrument i
						lighed med violinen, men større. - Allegro: hurtigt,
							-forte: stærkt, -fortissime: meget stærkt. - Andante:
						langsomt, -piano: sagte, -pianissime: meget sagte.38Adagio: meget langsomt.40(Paa Panden) Juno: i romersk mytologi gudinde for
						ægte- og svangerskab, den øverste himmelguds, Jupiters hustru. »Paa Panden
						Juno« vil sige, at der er noget dronningeagtigt over hende. - Cupido: i romersk mytologi elskovsguden, også kaldet
						Amor, i græsk mytologi kaldet Eros. Afbildes snart som yngling, snart som
						dreng (223.1), i reglen med vinger (45.2), overflødighedshorn (249.4) samt
						bue og pil (151.3), som kan betvinge både guder og mennesker (267.6). »Amor«
						anvendes desuden om kærlighed (218.1), eller som her: om læber, der ligner
						Amors bue.45Psyche: personificering af menneskesjælen.
						Fremstillet som en sommerfugl og bragt i forbindelse med Eros, der spiller
						på fløjte for hende (45.7). Desuden en ung, smuk kvinde (l 13.7).47Entrechat: fr., dansespring, hvorunder man krydser
						benene. - Pistoletter: fr. (ailes de
						pigeon), dansespring, hvor benene svinges i luften som en fugl, der slår med
						vingerne, og fødderne samles med et smæld. - Pirouetter: fr., i dans kredssving på én fod.52orthodox: gr., rettroende, overensstemmende med den
						i et religiøst samfund gældende kirkelære, -profan:
						ikke-kirkelig, ugudelig, hedensk.53samme Suurdei: samme trivielle, kedelige art
						(surdej: note 209).54Seraph: (egl. den flammende) engel af højeste orden,
						ofte forvekslet med kerub, Esajas' Bog 6.2-7. - (Staal)fjer: fjeder.55Boston: whistlignende kortspil.61smalle (Ret): knebne, magre. - Villing: lille fisk af torskeslægten, også kaldet kuller.69Herold(er): bebuder.77Forjettelse(r): løfte.79Clauren(s): pseudonym for Karl Gottlob Samuel Heun
						(1771-1854). Tysk romanforfatter, der vandt et stort, bredt publikum med
						sine trivialromaner; inden 1832 var ca. 15 værker oversat til dansk.80Blankskjet: den lange kraftige stiver af fiskeben
						eller stål på forsiden af  korsettet, eller
						en stålfjeder til sammenhægtning af korsettet. - Lidser: smalle bånd brugt til besætning eller snørebånd. - Cul de Paris: fr. (egl. pariserbagdel), pude, der
						anbragtes bagpå under kvindernes kjoler i forskellige perioder. - Klokke(r): kort underskørt af strikket eller uldent
						stof båret under andre underskørter. Desuden dansk betegnelse for rokokoens
						fiskebensskørt.81Hymen(s): i græsk mytologi ægteskabs- og
						bryllupsgud.82Lares: i romersk mytologi guddommelige væsner af
						lavere orden, der værnede om husets og familiens velfærd.83Livets Bog: bog, hvori menneskets gode gerninger, de
						saliges navne o.lign. tænkes optegnede, Johannes' Åbenbaring 21.27. - Lygtemænd: lysfænomener, der om natten kan vise sig
						over bla. moser. I folketroen opfattet som et overnaturligt væsen med en
						lygte, der lokker mennesker efter sig i døden.91kantrer: kæntrer.94Genier: skytsånder. I romersk mytologi
						personificeringer af slægtens sjæl.103Firmament: den tilsyneladende faste himmelhvælving.104Fortuna(s Pose): i romersk mytologi gudinde for
						skæbnen, senere for lykken. Pose: lykkeposen, hvoraf lodder trækkes.
						- Ledebaand: sele, hvormed et barn ledes
						for ikke at falde. - Adoni's: yngling; smuk, ung
						mand. I græsk mytologi Afrodites elskede. (Om formen Adoni's: se kap. X).
							-Skose: spot, grin.105Lilievand: (egl. liljens stængel) slank, ung kvinde.109Terne: ung pige, især i tjenende stilling.111gjør Støv: skaber materielle, forgængelige værdier.
						- [gjør] Vind: [gør] ståhej, praler. - Dandy [...] Springfyr: engelsk, tysk, fransk og
						dansk ord for en modelaps, dameven.112Podex: lat, bagdel, rumpe.113admirere: beundre. - Mol:
						fint, løst bomuldsstof - Mohr: stof med et vatret
						udseende, der anvendes til kostbare klædninger. - Lokker: kunstige pandekrøller af silke var højeste mode i 1830'ernes
						borgerlige kredse. De blev sat fast ved panden i store bukler, mens håret
						blev skjult under pompøse kapper.115Ducat(er): guldmønt af meget fint guld. Møntedes i
						Danmark indtil 1827 og havde oprindelig 2 rigsdalers værdi.116karsk: sund, rask. - Sardeller: saltede ansjoser. - Xeres: sherry
						fra byen af samme navn i Spanien. - Muskateller:
						meget søde, krydrede vine lavet af muskattræets frugt.117Vaudeville(r): fr., et mindre skuespil af let,
						lystigt indhold med indlagte sange. Den nuværende betydning stammer fra
						digteren J.L. Heiberg, der i 1820'erne var den førende vaudevilledigter. -
							Stentors Røst: kæmperøst. Stentor var en græker
						i Iliaden med en stemme, der kunne overdøve 50 mand.
						- Tistille(r): Undertøj blev ikke anset for pænt at
						nævne ved rette navn, derfor: ti stille. - La
						Somnambule: vaudeville fra 1827 af Scribe (note 9) og J.-F.-C.
						Delavigne (da. Kærligheds Drømme, 1827, ved J.L.  Heiberg). I 2. akt, 2. scene så man
						»Ernestine komme frem i en hvid, meget simpel Negligé« (Heiberg); opført 16
						gange i Danmark inden 1832. Desuden ballet fra 1827 af J.-P. Aumer (da. 1829
						ved A. Bournonville); opført 35 gange i Danmark indtil udgangen af 1832.118Livets store Hjul: lykkehjulet, motiv bl.a. fra
						kalkmalerier visende livets gang med vekslende lykke.119suurlig: syrlig.120fast: næsten. - Pas de deux:
						fr., teaterdans for to optrædende.122Moderne Taille: hvepsetalje, der er naturligt
						placeret og ikke som empirens talje lige under brystet.123Gratiers Hjem: se note 30.124grant: klart, skarpt, tydeligt126poetice: lat, på digterisk vis. - Venus: den mest iøjnefaldende af alle planeter. Kaldes
						Aftenstjernen, når den ses på vesthimlen efter solnedgang (245.2), og
						Morgenstjernen, når den ses på østhimlen før solopgang (245.7); (se også
						note 318; Venus: note 150). - Stabscap'tain: indtil
						1842 en officer, der kommanderede et kompagni, for hvilket
						regimentskommandøren eller en stabsofficer var chef.127Musici: lat., musikere. - pour
							faire visite: fr., for at besøge eller gøre visit. En af fire faste
						vendinger (pour condoler, féliciter, prendre congé), som kunne skrives på
						visitkort, med mindre man bare ombøjede et bestemt hjørne.130Matrone: hæderskvinde, gift, ældre, værdig kone. -Julie: kort for Julie.131Pikkenik: gilde. Mindre sammenkomst, hvor der under
						tvangfri former spises, drikkes og danses. - (poetisk,
							ægte) Kongothee: luksuste fra Kongo. Poetisk eller æstetisk te:
						sammenkomst, hvor man underholdt sig ved oplæsning af nyudkomne bøger. - Scriblernes Fabrik: nedsættende om
						samvittighedsløse, æreløse, dårlige skribenter. - Kringler: overført om noget ringe, ubetydeligt.134forinden: indvendig, indeni.138Firlefanz: ty., opblæst nar, laps, flitterstads,
						vås. Ordet forekommer i 2. del af Goethes Faust
						(note 192) som et djævlenavn. Anvendelsen af den slags karakteriserende og
						ironiske navne i digtningen blev især udbredt af J.L. Heiberg gennem hans
						vaudeviller (note 117). - Tartuffe: hovedpersonen i
						J.B. Moliéres lystspil Le Tartuffe ou L'imposteur.
						Spillet for hoffet 1664 (da. 1724). Derfra gået over i sproget til at
						betegne en skinhellig skurk. - moderne Puffe: i
						1830'erne skulle ærmerne være korte og puffede.140Ei binder til hun Oxens Mund, der tærsker: hun
						hindrer ingen i at få den ham tilkommende løn for et (især strengt) arbejde,
						Paulus' 1. Brev til Korinterne 9.9. - Attisk Salt:
						åndrig, vittig skæmt, fint vid. Man mente, Attika var sæde for den fine
						dannelse.142Maries: ukendt navn. Antagelig konstrueret for at
						rime på Charles. -Charles: almindeligt engelsk og
						fransk navn. Det er ikke muligt ud fra teksten at afgøre udtalen.143Metier: fr., håndværk, fag, næringsvej.144Sit Vaaben bærer han paa venstre Haanden: sabler
						cxlign. bæres ved venstre hofte, for at man hurtigere kan fl fat på våbnet.
						- lens: tom, blottet, -jus
							naturce: lat, naturret. Retslære, der hviler på forestillingen om
						en oprindelig, rationel ret grundet på menneskets medfødte natur og naturens
						orden. - Folkeret: retsregler for samkvemmet mellem
						de forskellige stater, -genegen: tilbøjelig.145den brede Vei: den vej, der fører til fortabelsen,
						Mattæus 7.13.146Dyrendal: spøgende betegnelse for et (stort) sværd.
						Navn på sværdet, der tilhørte Roland, den berømte ridder ved Karl den Stores
						hof og hovedpersonen i det oldfranske helteepos La
							Chanson de Rollant (se også note 25). - husares: optræde ugenert som en husar.147Parenthesis claudatur: lat., parentesen sluttes. -
							Apollo(s Bue): i græsk mytologi gud for visdom,
						videnskab, sang, musik, dans, digtning og krig. Som krigsgud er hans våben
						bue og pil, der bringer død og fordærv.149Fine: kort for Josefine.150Venus: i romersk mytologi gudinde for kærlighed.
						Indbegrebet af al kvindelig skønhed. - Aurora: i
						romersk mytologi morgenens gudinde. Også betegnelse for morgenrøde (245.4).
						- ora: lat, (egl. bydeforrn af udsagnsordet oro:
						bed!) bøn. - sine mora: lat., ufortøvet.151traurig: bedrøvet.155Gjekken: løssluppen morskab. - snavs: dårlig, umoralsk.160Fortepiano: klaver. - Sonat:
						musikstykke i 3-4 dele med forskellige stemninger.161Rosini: Gioacchino Antonio Rossini (1792-1868).
						Italiensk komponist, der bl.a. kendes for Barberen i
							Sevilla fra 1816 (Kbh. 1822). Skrev desuden kammermusik,
						klaverstykker og sange. Rossini er i 1834-udgaven ændret til (Carl Maria
						von) Weber.162sælle: sølle. - Romance:
						(egl. fortælling eller digt på det romanske folkesprog) lyrisk-episk digt.170Cavalie'r'servente: ital, ridder, ven og ledsager af
						en (fornem) gift dame.173Køkkenseddel: menukort. - Sukkervand: nedsættende om limonade.175Hendes Navn, som Himmelbuen værner: Dione er også
						navnet på en måne, der ikke kan ses med det blotte øje, om planeten Saturn.
						Antagelig en forveksling med Venus (note 126).188Boreas: i græsk mytologi nordvinden og dennes gud,
						Zephyr's modsætning (note 256).190Mil(e): godt 7,5 km.192Gøthes Faust: Johann Wolfgang von Goethe
						(1749-1832). Tysk digter med stor betydning for tysk og dansk romantik. Et
						af hans mest berømte værker er det dramatiske digt Faust fra 1808-32 (da. 1847); et fragment var udgivet 1790. - Shakspeares Hamlet: William Shakespeare (1564-1616)
						skrev ca. 1601 The Tragicall Historie of Hamlet, Prince
							of Denmarke (da. 1777). Shakespeares værker oplevede en fornyet
						interesse i romantikken. - Byrons Manfred, Cain
							og Corsar: George Gordon Lord 
						Byron (1788-1824). Engelsk digter, hvis person og værker er europæisk
						berømte. Bedst kendt er Don Juan fra 1819-24 (da.
						1882-1902; note 333), som Dandserinden minder om.
							Manfred: dramatisk digt fra 1827 (da. 1820). Cain: tragedie fra 1821-22. Corsar: poetisk fortælling fra 1814 (da. 1855). - Schiller: Johann Christoph Friedrich von Schiller
						(1759-1805). Tysk digter, der sammen med Goethe fik stor indflydelse på
						romantikken. Kendt bLa. for det politisk engagerede sørgespil Røverne fra 1781 (da. 1801) og den berømte
						afhandling Om naiv og sentimental Digtning fra
						1795-96 (da. 1952). - Oehlenschlceger(s rige
							Ungdomsværker): Adam Gottlob Oehlenschlåger (1779-1850), hvis
						ungdomsværker fra Digte 1803 til Helge (1814) betragtes som epokegørende, mens
						manddoms-alderdornsdigtningen kritiseres.193Physici: naturvidenskabsmænd. - Swift: Jonathan Swift (1667-1745). Engelsk satiriker og præst,
						hvis A Tale of a Tub fra 1704, hvori han spotter
						forskellige kirkelige retninger, bragte ham i unåde og spolerede hans
						gejstlige karriere. Swifts verdensberømmelse hviler især på hans fantastiske
						roman Gullivers Rejser fra 1726 (da. 1768). - Hero(er): gr., helt halvgud.194halvsjette Alen: godt 3,45 meter. Halvsjette: tallet
							5½. Alen: 0,6277 meter.195Luna(s): i romersk mytologi gudinde for månen.196Glut: voksen, ung kvinde. - derpaa kommer Humlen: det hvorpå det kommer an, det afgørende. Det
						var humlen, der satte smag til øllet.202eng: besværlig.203Eau de vie [...]Salt og Peberrod: brændevin. Når personer var
						besvimede eller skindøde, mente man at kunne vække dem ved at dyppe eau de
						vie i øjet samt lægge salt eller peberrod på huden, hvorved der frembringes
						en heftig brænden.209Suurdei: brøddej brugt som hævemiddel. Her brugt som
						lægemiddel, dels til at lægge under fødderne mod feber, hovedpine eller
						tandpine, dels brugt som plaster for at stoppe blod eller lukke sår. - dygtige: stærke. - Scientia:
						lat., videnskab. - Patientia: lat, tålmodighed.210Gummiolie: lim til at holde surdejsplastret fast
						med. - Basil'cumsalve: basilikum blev anvendt som
						modgift mod alle arter af forgiftning, da det er desinficerende og
						smertestillende. - Practicus: gr.,
						professionel; en, der udøver en videnskab, eller en øvet, erfaren mand.213(Sengens) Bræt: pude.219Tvedragt: uenighed, skænderi.220forgjette(r): glemme.223Kammerherren(s Nøgle): betegnelse for en kongen
						nærstående hoffunktionær, der bar uniform med en guldnøgle på højre
						kjoleskød.224Kongebrev: vielsesbrev. Kongens bevilling til at
						indgå ægteskab uden forudgående kirkelig lysning eller til at holde bryllup
						hjemme.226tred've Tusind: mange penge i 1800-tallet. Til
						sammenligning tjente en faglært håndværker omkring 250 rbd./år, mens kun få
						mennesker i  Danmark har tjent over 1000
						rbd/år. Paludan-Müller fik 300 rdl./år i understøttelse fra 1842-51 plus
						indtægterne fra bøger. - Jøden Levi: almindeligt
						jødenavn i 1832.230Hu: hensigt, forsæt.234Nectarbæger: i græsk mytologi navn på den drik,
						guderne nyder. Her: kys.237zephyrlette: gennemsigtige, fine (Zephyr: note 256).241Assembléer: fr., selskabelige sammenkomster.248Meed: hensigt, formål med åndelig eller legemlig
						virksomhed.249Semele: i græsk mytologi thebansk kongedatter.
						Antagelig fejl for Selene, der anføres i alle senere udgaver. I græsk
						mytologi er Selene månens gudinde, der om natten kører over himlen i sin
						vogn.251Æbleprøven: der ledte til syndefaldet, 1. Mosebog
						3.6.252Avind: misundelse eller had. - Flitter: pailletter. Om hvad der tager sig smukt ud, men ingen
						virkelig værdi har. - efter Skinke døbte
						Isra'litter: Mosebøgernes spiselove forbyder troende jøder at spise
						svinekød; de formodes derfor at være ivrige efter det, når de er gået over
						til kristen tro og dåb.253Victorie(n): lat., sejr, triumf255Kundskabstræet: træet til kundskab om godt og ondt,
						som Gud plantede i Edens Have, 1. Mosebog 3.5.256Zephyr: i græsk mytologi den milde, altid velkomne
						vestenvind og dennes gud, der bar Psyche til Eros (note 45). Modsat Boreas
						(note 188).262Et gammelt Eventyr: stanzerne 163-167.267Svimmel: betagelse, henrykkelse.273Vunde: her om sjælelig lidelse, sorg.277annamme: modtage.285Dæmming: gi. da., dæmning.293Agonie: gr., dødskamp, sjæleangst.299Tort: spot, åndelig lidelse, som med overlæg
						tilføjes en anden, der opfatter den som en hån.304Cervantes: Miguel Cervantes de Saavedra (1547-1616).
						Berømt spansk forfatter, der bl.a. skrev den satiriske ridderroman El Ingenioso Hidalgo Don Quixote de la Mancha fra
						1605-15. Der hentydes evt. til I, kap. 34, s. 214 i Charlotte D. Biehls
						oversættelse fra 1776-77 (se også note 334).306foruden: udvendig (forinden: note 134). - kunstigt: listigt, rænkefuldt.307den forlorne Søn: Lukas 15.11-32.310Convenientsen: den gode skik og brug; hvad der har
						vundet hævd som passende, anses for god tone. - Fine fra
							den anden Sang: stanze 149.5.318Amor i hans Moders Stjerne: Amors mor er Venus,
						hendes stjerne er Aften- og Morgenstjernen (note 126).323Portion: højere stående klasse af mennesker.
						- Cap: kostbar hedvin fra Sydafrika
						(Kaplandet), bl.a. Constantia. Eller en mindre by Cap Breton fra Frankrig. -
							Lafitte: Château Lafitte er en førsteklasses
						Bordeauxvin fra Pauillac.325hans Gud er Bugen: Paulus' Brev til Filipperne
						3.18-19.326Hebe: i græsk mytologi gudernes mundskænk. - Canailler: nedsættende, her om kvinder.328nyboderlig: vulgær, plump. Efter beboelseskvarteret
						Nyboder ved Østerbro i København, der husede flådens mandskab.329Casanovas Memoirer: Gian Giacomo Geronimo Casanova
						(1725-98). Eventyrer og forfatter, der i mange år spillede en rolle som
						forfører og bedrager i fornemme kredse i Europa, hvilket han beskrev i Mémoires écrits par Casanova lui-même fra 1822-38
						(da. 1841).333bønlig efter Hyrders Skik: efter ømme, troskyldige
						elskeres skik. En opfattelse udbredt gennem hyrdedigtningen, der handler om
						indviklede kærlighedsforhold og viser, hvordan ideelle elskende bør optræde.
							-Don Juan: ugudelig og forførerisk adelsmand.
						Legendarisk person af spansk oprindelse ved navn Don Juan Tenerio. Kendt fra
						Tirso de Molinas Stengæsten fra ca. 1630, Moliéres
						komedie Don Juan ou Le Festin de pierre fra 1665,
						Mozarts opera Don Giovanni (note 16) og Lord Byrons
							Don Juan (note 192).334Kegler: fyre, gutter. - Mosait: (egl. efterkommer af Moses) jøde. - Rachel
							eller Lea: Labans døtre fra 1. Mosebog 29.16, som Jakob arbejdede 2
						gange 7 år for at blive gift med - Dulcinea:
						spøgende betegnelse for en elsket kvinde; Don Quixotes elskede i Cervantes'
						roman (note 304).336Eqvipage: fr., udrustning, rejsetøj. - Protection(eme): beskyttelse; velynder.337Virak: stærk smiger.338Philolog(ens): gr., sprogforsker. - Recensenten): lat., anmelder.339erkjendes: anerkendes, påskønnes. - at synes [...] At være: omskrivning af den latinske
						skrivemåde: »esse, non videri« (: at være, ikke at synes).343Taske(n): tegnebog, pung.344categoriske Imperativer: ubetingede moralske
						principper. Efter Immanuel Kants Grundlegung zur
							Metaphysik der Sitten fra 1785.346Vogt vel paa Ild og Lys, som Vægt'ren siger:
						Vægteren skulle under sin vagt udråbe hvert timeslag ved afsyngning af
						vægtervers. Således når klokken slog ti: »Om Du vilt Tiden vide,/ Husbonde,
						Pig' og Dreng,/ Da er det paa de Tide/ Man føjer sig i Seng,/ Befal dig
						Herren fri,/ Vær klog og snild,/ Vogt Lys og Ild!/ Vor Klokk' er slagen Ti«.347Daler: navn på en større sølvmønt, der konverteredes
						til 2 kroner i 1875. - (vandede) Priveter: toiletter
						med rindende vand. Et ukendt fænomen i 1830'ernes Danmark, men anvendt i
						finere kredse i udlandet.348fix(e) Stjeme(r): ubevægelig stjerne. - Fixide(ers): tvangsforestilling. -fix(e) Vittighed(er): stående vittighed.349Ske'evand: (skedevand) salpetersyre. Her med henblik
						på anvendelsen som dræbende gift ved selvmord.350Genever: enebærbrændevin, anvendt som medicin mod
						mavebesvær. -Dueblod: blod blev betragtet som et
						rensende og nyttigt middel mod leversygdomme.351convexe: lat, udhvælvede, mod langsynethed. - concave: lat, indhvælvede, mod nærsynethed.352Nyt: udnyt. - Larve: ydre
						skuffende skin, falsk væsen.353Sententser: lat, leveregler. - ad
							libitum: sen lat., efter behag, som man vil. -Salomoniske: kloge, lignende kong Salomon fra Det Gamle Testamente
						i visdom. - Laconiske: gr., ordknappe, meget sigende
						i få ord.360ftxere(r): narre, fastholde.361Han bøier Armen og ta'er Kaarden kort: indtager
						dækstilling.372hver som trofast søger, fist skal finde: Mattæus
						7.7-8.377Furie(n): i romersk mytologi kvindelig ond ånd.393Byg ei paa Sand dit Huus: Mattæus 7.26. - hold ei Kjød for Armen: byg ikke på din egen kraft,
						men på Guds, 2. Krønikebog 32.8.397duer veiet: dine egenskaber er afprøvet, Daniels Bog
						5.27. Også i Homers Iliaden: Zeus, herren over
						skæbnen, vejer menneskenes dødslodder på en vægtskål; den hvis lod tynges
						nedad må gå til Hades, -fuld er Pareens Teen: du
						skal dø. I romersk mytologi skæbnegudinderne Nona, Decumana og Morta. Den
						første har tenen, den anden spinder og den tredie afklipper livstråden, når
						tenen er fuld. - Mødige: trætte, bekymrede.405Jeg eier [...] et Barn: er ændret i 1872-udgaven
						til: »Et gyldent Haab mit Hjerte ruger over,/ Som det fra Sorgens Skygger
						vil befrie«; således kan man ikke længere tro, at Dione er med barn.IndholdDandserinden......................................... 71. Sang ........................................... 72. Sang ........................................... 333. Sang ........................................... 75EfterskriftI. Udgivelsen 1833-1991......................... 115II. Den desillusionerede tidsalder ................... 116III. Den unge Paludan-Müller ...................... 120IV. Den splittede fortæller ......................... 123V. Teknikkens mester ............................ 124VI. En interessant historie ......................... 127VII. Pessimistisk dualisme .......................... 130VIII. Modtagelsen ................................. 133IX. Fra desillusion til positivitet ..................... 140X. Tekstforhold og teksthistorie .................... 143XI. Litteratur om Dandserinden og Paludan-Müller ...... 145XII. Litteratur om romantismen og perioden ........... 145Noter............................................. 147