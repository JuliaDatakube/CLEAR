SONETTER. -I Hjertets Dyb sig dunkle Toner rørte,En sælsom Drøm den vilde Attraae stilled:Som svæved lyst i Skye et Helgenbilled,Skjøndt Nattens Mulm og Taager det omslørte.Men Morgenen sit Rosenlys fremførteOg speilte sig i Taaren, som nedtrilled;Da saae jeg Dig, forklaret var hiint Billed,Og Engle i Dit Bryst jeg sjunge hørte.I Dig var Gangen til min Hjemstavn fundenOg alt mit Liv saa saligsødt henrunden,Til Dine Smiil var - ak! - min Himmel bunden.Tør jeg da nu den lette Sangens VingeOm Fredens gudindviede Celle svinge,Og dig min dunkle Elskovsrose bringe?Ei hvo jeg er kan jeg Dig rede gjøre,Det Gaaden er hvorpaa jeg længst har grundet;Dog aldrig end er dens Betydning fundet,Den fattes ene af den Elsktes Øre.Med kjerllg Sind maa Du paa Sangen høre,En ædlere Natur har Krandsen bundet;Hilsen og Afskeed venlig sammenbundet,At Farvetonen maatte' Hjertet røre.Og har en Engel, med sin lyse Kjæde,Alt fængslet Dig paa Livets Ætherbølge,Jeg tømmer Smertens Kalk med salig Glæde!I Natten skal mig Phantasia følgeOg blegen Kind i Sørgefloret dølge,Ved Maanens Lys vi under Pilen græde.Men straf ei grumt den stille Alf i Skoven,Fordi den skjult, halv ængstlig, halv forvoven,Nedkasted Dig sin dunkle Blomst i Skjødet -Ak, alt for haardt den for sin Daad da bødet!Fro sidder den i Træets Top foroven,Og kysser Himlen, speiler sig i Voven;Et Blik fra Dig, som fyldt med Vrede gløded,Dybtsaarende dens ømme Fryd borthøded.Beklag det arme, haabbedragne Hjerte,Hvis ei det har din Agt, Dit Venskab vundet,Da for Dit Blik mig Nattens Skygger dølge.Men Helgenskin omkrandse vil min Smerte,Til Pilgrimsaanden har sin Himmel fundetOg Dig forklaret evig tør ombølge -