DER LIGGER EN SØ OG LYSER



Der ligger en Sø og lyser,

ud og ind sig vinder dens Spejl

blandt Banker med Sæd og Skove,

Bredden løfter sig grøn og stejl,

og Holme paa Søen sove.



Der ligger en Sø og lyser,

den Sø den suger al Dagens Glans,

og op fra dens Vande strømmer

et Skær, der spinder i dugget Krans

de Holme, der paa den drømmer.



Der straaler et Skær fra den hvide Sø,

det trænger saa dybt i Sinde

og vælder sin Dag om hver drømmende Ø,

der bæres paa Strømme derinde.