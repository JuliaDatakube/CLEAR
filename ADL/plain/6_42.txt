REGNVEJR I SKOVEN.



Hvilken velsignet forskrækkelig Regn,

Luften den striber med Kryds og med Tegn,

Jorden med Tusinde Strømme.

Kølige Regndraabes glimrende Bold

Slynges herned med spøgende Vold,

Splintres i Smaastænk tusinde Fold.

Draaberne skilles og sammen de smelte,

Puslingebølgerne vældigt de vælte,

Dækkende Alt med et dybdeløst Hav.

Støvede Gjerder forsvarligt det vadsker,

Træernes Kroner i Ho'det det pladsker,

Stammerne løber ad Ryggen det koldt.

Kalveknæede Piles Rad

Slikker om Mund sig saa inderlig glad

Med Tusinde spidsede Tunger.

Snerlerne drikke det dejlige Vand

Vender sig ....................