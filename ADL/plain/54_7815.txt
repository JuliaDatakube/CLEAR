PHILOTIMUS, en ærlig Mand,

Forsøgt iblant Kalmuker,

Forsøgt i Verdens Jøde-Land

Og blant dends Mameluker,

Forsøgt i Venskabs falske Vegt,

I allehaande Farer

Blant deHerodianersSlegt,

Kosaker og Tartarer:



Da hand omsider merkte, at

Hans Levnets Aften-Alder

Flux lakked ad den lange Nat,

Hand sine Børn fremkalder,

Og viiser dennem Lykkens Ar,

Hvorleedes hand var plukked,

Og utro Venskabs Merke bar,

Forhugged og forstukked:



Hand viiser dem sit gamle Haar,

Der tilig graa var blevet,

Og mestendeel i unge Aar

Ved Falskheds Kam afrevet,

Før selv Naturen fik Forlov

At farve disse Blade

Forsølvet, eller af sin Skov

Dem at afplukke lade.






See (siger hand) mit Endeligt

Og Afskeed er forhaanden,

Jeg tænker derfor paa min Pligt,

Før jeg opgiver Aanden,

At viise eder, hvad Compas

I maa nødvendig følge

Ved eders Levnets Rooer-Glas

Paa Verdens Søe og Bølge.



Jeg tvifler ingenlunde paa,

At, ligerviis som Kager

Og Sukker bedre for de Smaa

End Hug og Riiset smager,

I ogsaa heller en Postey

Af Lykkens Haand vil have,

End tygge dends gemeene Dey,

Og mulne Skorpe gnave:



Men først jeg maa erindre her,

At ligerviis som Dukker

For Sundheed ikke tienlig er

Af Hunning eller Sukker,

Saa er formeget Got ey got,

Da det gemeenlig hendes,

At Vellyst med en Bankerot

Paa gode Dage endes:






Dernest om I vil have sødt,

Skal Venskab sukret være,

Om I vil ikke leve dødt,

Skal Venskab Livet nære,

Om I vil sove tro og tryg,

Skal Venskab være Puden,

Lyksalighed er altid syg,

Som Venskab er foruden.



Men her I atter merke maa,

Hvad sig til Venskab passer,

At Venner som kun ere faa,

Er deelt i mange Classer,

At I et Livløs Skilderi

Ey for et Legem tager,

Som der er Liv og Aande i,

Og eder saa bedrager.



Først er her Venskab, som er giort

Ved Egteskabs Forpligter,

Som jeg anseer for noget stort,

Naar Troskab ikke svigter,

Ja for en Fæstning og Castel,

Hvor Ærligheden strider

Som Commandant, og figter vel

Udi Beleyrings-Tider.






Men her det ofte gaar, som i

Historier beskrives,

At der begaas Forræderi

Og Skandsen overgives,

Og at, naar Manden bliver til

En Fange, og maa trænge,

Hans Hustru da ey hielpe vil

Og løse ham med Penge.



(Lib. c. 7)



Mand hosValeriumkun to

Exempler anført finder,

Paa ret bestandige og tro

Fornemme Egte-Qvinder

SulpitiaogThuria,

Som uadskildte vare

Fra deres Egte-Herrer, da

De var i Nød og Fare.



For Resten er der dette i

Naturen at betragte

Af Ven- og Egteskabs Værdi,

At hiint er meer at agte

Og Egteskabet overgaar,

Thi vil mand Venskab tage

Fra Egteskab, et Legem staar

Da uden Siæl tilbage.






Til Egteskab mand lader tit

Af en utidig Brynde,

Af Haab til timelig Profit

Og Ære sig tilskynde,

Mand derfor seer i Egteskab

Saa meget Ond regiere,

Ukierlighed, ja ofte Drab

Og andet saadant meere.



Men Venskab, som mand kalde kan

Et Egteskab i Sindet,

Som stiftes af en sund Forstand,

Unødt og u-forblindet,

Det kand sig udi Venne-Nød

Ey meere selv fornegte,

End Guldet udi Ildens Glød,

Naar det er reent og egte.



Nest Egteskab da skulde mand

Vel være i dend Meening,

At Slegtskab ikke andet kand

End give god Foreening,

At dend i Venskabs-Fordring var

Berettiget for nogen,

Som selv Naturen heftet har

Til Stamme-Hoved-Bogen.






Men naar mand sig i Nød og Trang

Til Slegtinger vil helde,

Da ere disse mangen Gang

Som Veggen, der af ælde,

Uvis og faldefærdig staar

Paa Hinke-Krøbling-Fødder,

Som Krykken, der kun lit formaar

Som Træ med raadne Rødder.



Til klar Beviislighed herpaa

Jeg eder skal fortælle,

Hvad jeg har fristet selv i saa

Bedragelig Tilfælle,

Hvorledes jeg er skuffet mod

Forhaabning i min Vaande

Af dend, som fælles Hierte-blod

Og Moders Liv gav Aande.



Med faa Ord sagt, min Broder kom

Engang til mig, og trængte,

Af Frygt for en Indførsels-Dom

Med Hovedet hand hængte,

Bedrøvet hand af Øyne saae,

Fordi fra Handelsmanden

I Lybek ham paa Halsen laa

En Vexel efter anden.






Hand klagede sin Nød med Graad,

Han vree væmodig Hænder,

Hand vidste sig ey nogen Raad,

Hvis ikke Slegt og Frender

Ham under Arme greeb, og fra

Hans Manere befriede,

Da hand sin Tiid i Altona

Kom ellers til at slide.



Jeg holt det for en Synd og Skam

At spare Capitaler

I Broders Nød, jeg sendte ham

Sex hundrede Rigsdaler,

Med Vilkor, at, i fald jeg fik

Dem siden selv fornøden,

Hand dem paa ærlig Broder-Skik

Betalte ufortrøden.



Hvad skeede? da hand reddet var,

Og jeg igien omsider

Selv savned Meel udi mit Kar

Formedelst dyre Tider,

Blev efter Broderskabet hand

Af mig om Hielp anmodet,

Da jeg fornam, at ofte Vand

Er tykkere end Blodet.






Kort sagt, jeg havde lovet for

En Ven, der arm var blevet,

Hvis jeg ey i hans slette Kor

Mig havde tilforskrevet,

At være god for Mandens Gield

Saasnart i Dag som Morgen,

Men see, jeg havde samme Held

Som fleer, der gaar i Borgen:



Jeg vidste ey af noget, før

Mand sagde mig paa Gaden,

At Manden havde lukt sin Dør,

Og var rømt bort af Staden,

Hvorover jeg i Stikken stod,

Da Skyldneren slog Hale

I Vand med mig, og efterlod

Mig Gielden at betale.



I denne Skynding gik jeg til

Min Broder, og anmeldte

Min utro Gieldners Mesters-Spil,

Hvorledes hand giengeldte

Min Trofasthed, og bad derpaa,

Hand vilde mig forstrekke

Et hundred Daler, og mig saa

Dend Torn af Foden trekke.






Min Broder svarte mig, at hand

Mig ikke kunde ynke,

Som hialp paa en bedragersk Mand,

Fordi hand kunde klynke,

Hand lod mig høre, at det var

Et ufornufftigt Stykke,

At giøre sig til Lykkens Nar

For fremmed Folkes Lykke.



Jeg svarte ham, at giøre got

Mod dem, det ey fortienner,

Er guds Natur, og ingen Spot,

Og mindst mod gode Venner,

At giøre intet got, er slet,

Og høør til Fæ-Forstanden;

At giøre meget ondt, er ret

For dend, mand kalder Fanden.



Min Broder tog lit Snuftobak

Herpaa, og pynsed længe,

Erindrede derhos sin Tak

For mine laante Penge,

Men bad, jeg vilde tænke paa,

At Tiderne var slette,

Og derfor ey for nøye gaa

Med Broderskab i Rette.






Hand viiste mig til dend og dend,

Som vare meere riige

Undskyldte sig med Piger, Svend,

Med Børn og meer deslige,

Hand spurte, om jeg hannem Pandt

Og Haandskrift vilde give:

Hvorved mit gandske Haab forsvandt,

Og jeg det lod forblive.



Imidlertiid da Lykken saae,

Hvor slet jeg blev belønnet,

Hvor lit der blev i Nøden paa

Min Redebonhed skiønnet,

Tog dend mig an, og stod mig bi,

Og mig igien lod finde

Min Regning i et Lotteri,

Til Skaden at forvinde.



Der jeg et Nys om dette fik,

Da, før det nogen viste,

Jeg til min eene Svoger gik,

Hans Hielpsomhed at friste,

Jeg bad, at hand vort Svogerskab

Dog ikke vilde glemme

I min Betryk og Penge-Tab,

Men der var ingen hiemme.






Jeg derpaa gik fra hannem hen

Til Een, som havde været

Min salig Faders gamle Ven,

Og mangen Gang foræret

Mig i min Barndom Sukker-Brød,

Ja undertiden Penge,

Ham bad jeg hielpe i min Nød,

Ham bad jeg og ey længe:



Hand svarte, skiønt hand havde ey

Just daglig Mynt tilreede,

At hans Ducater viste Vey

Til Redning at opleede,

Og hvis de kunde ey forslaa,

Da vilde hand forskrive

Sig til i Borgen selv at gaa

Og Haand for mig udgive.



Jeg takkede, som mig tilkom,

Og sagde ham, at dette

Alleene var en Prøve, som

Jeg vilde paa ham sette,

At mine Frender udaf ham,

Som var mig gandske fremmed,

Desbedre kunde see sin Skam

Og Troløshed beskæmmed.






I Unge (sagde hand) forstaar

Heraf, at Venner kiendes,

Ey i en Springedands, men naar

Os Lykke-Been-Brud hendes,

At mand ey tit paa Nødens Dag

Kand tro sin Egen meere,

End Skipperen et Christen-Flag,

Paa Tyrkiske Galeere.



Naturens Lovbog synes vel,

At dend i Nøden tienner,

Og Øyensynlig giør Forskiel

Paa Fremmede og Venner,

Men viider at et Venskab, der

Paa Dydens Perle-Moder

Undfanget og opfostret er,

Gaar for ved Slegt og Broder.



Jeg derhos og maa melde om

De Gunstige Patroner,

Der ofte ere ligesom

Fordervede Limoner,

Som synes nok at have Saft,

Fordi de haver Farven,

Men til at lædske mangler Kraft,

Naar mand behøver Marven.






Ja, at jeg skal fortælle, hvad

For Vrid jeg selv i Livet

Har haft af dette Lokke-Mad,

Og været nær forgivet,

Fordi jeg tænkte, min Patron

Var mig saa vis, som nogen

LovskikkedObligation,

I Landstings-Pante-Bogen.



Da var jeg i min Ungdom i

En Herres Huus antaget

Saa vel, som om jeg derudi

En Myndling var opdraget,

Hand svor at hielpe mig, saasnart

Som Lykkens Dør blev aaben,

Men holdt ey meer, end mangen Part

Af Faddere ved Daaben.



Jeg troede ham paa Ord og Eed,

Men see mig siden feylte

Hans gode Paaskrift og Beskeed,

Da til en Brud jeg beylte,

Hand lunken skrev paa min Supplik,

Hand stræbte for sin Egen,

Og Voldt, at jeg derover gik

Med Kurven udaf Legen.






Da jeg saaledes saae mig en

Papist at have været,

At jeg en Dødning-Helgens Been

Forgieves havde æret,

At mit Befordrings-Haab var falsk,

Tog jeg for min Velynder,

Hvis Haand og Hierte var spedalsk,

Selv Himlen til Formynder.



Hvad skeede? See, min Aften-Graad

Dend blev til Morgen-Latter,

Min Himmel selv mig sendte Raad,

Jeg mig anmeldte atter

Hos Kongen, hvor Hans Høye Mænd

Ved Deres Forestilling

Udvirkede mig naadigst dend

Forønskede Bevilling.



De fromme Herrer saae, hvordan

Min Velfærds Saar var blodig,

De hørte mine Sukke an

Ømhierted og væmodig,

De bragte mine Taarer frem

Paa allerbeste Maade,

At Majesteten maatte dem

Ansee med ynksom Naade:






De tålte for mig, som for een,

Der havde været Dennem

Paarørende i Kiød og Been,

De trængte og igiennem,

Endskiønt Monarken havde min

Ansøgning plat affslaget,

Og see, Patronen stod med sin

U-egte Gunst bedraget.



Bemelte Herrer ere nu

I Graven, Een undtagen,

Men jeg skal komme Dem ihu

I Deres Aske-Lagen,

Fordi De Haanden rakte mig

I Havs- og Skibbrud-Nøden,

Fordi De vilde vove sig

At redde mig af Gløden.



See kiære Børn, det vilde for

Vitløftig eder blive

At høre mine Levnets-Kor

Udførlig at beskrive,

Hvorledes jeg har tit forsøgt

Utroskabs Skalke-Stykke,

Hvor Venne-Spøgelser har spøgt

Med mig og med min Lykke.






De Lærde disputere vil

Om der skal ogsaa være

Tvetuller i Naturen til,

Jo, Verdens Venner ere

Tvetuller, det befinder dend,

Som de med Ord forblinder,

At de i Medgang ere Mænd,

Og udi Modgang Qvinder.



Til Slutning jeg advare maa,

At I omgaaes varlig

Med Venskabs-Pagter at indgaa,

Da Verden er saa farlig,

At I er med Betænksomhed

Som de Italienner,

Ey som Frandsoser strax bereed

Til at antage Venner.



For Resten vogter paa en sledsk

Omgængelse og Miine,

Thi Hiertet der er gierne tredsk,

Hvor Folk er meget fiine,

Og, om I sikre leve vil,

Da viider, at Oprigtig

Har intet Riim at passe til

Saa vel, som til Forsigtig.

Imprim. J. F. Ramus