Jordens Kiærlighedshistorie,ellerAarstiderne.




Ung og skiøn, med yndig Blomsterpragt,

Smilende, som efter Almagtsblivet,

Da hun første Gang sprang frem til Livet,

Gik i Vaarens hulde Dragt

Giennem lette Taagers spredte Vrimmel,

Frem af Natten under aaben Himmel

FrøkenJord,

Hilst af samtlige Planeters Chor.

Trippende saa peent med sin Laterne,

Fulgte hende Fied i Fied

Hendes lille Jomfru Terne.

Fra det Fierne

Stirred paa Spadseregangen ned

Mangen stor og lille Stierne

Meer end gierne,

Men i al Askyldighed.



Kort kun var hun fremspadseert paa Veien

Barnligmunter, venlig, mild og from,

Med bestandig Hilsen, Smilen, Neien -






Ofte seende sig om

Efter Ternen,

Som bestandig fulgte med Laternen,

Om hun kom?

See! da nærmte sig i Morgenrøde,

Svævende paa letbevinget Fod

Hendes stille Gang imøde,

Frie og frank, og fro, og, som det lod,

Fuld af Munterhed og Mod,

Krands om Skuldren, Blomsterkost paa Hatten,

En. elskværdig Yngling henmod atten

(Foraarhed det unge Blod) -

Med en artig Hilsen, og med Blikke,

Som hun egentligen ei forstod,

Men som dog mishaged ikke,

Bad han, hende rækkende sin Krands,

Om en Dands,

Med den venstre spillende paa Sivet,

Mens den syeire slyngte sig

pludselig

Den uskyldigrødmende om Livet -

Og hun slog det lyse Øie ned,

Mens den hulde Barm begyndte stige,

Bange næsten for den underlige

Hiertets søde Følere derved -

Dog fortryllet snart af Krandsen,

Sødt beruust af dens Violers Duft

Og af Flødens Hvirvelluft,

Modstod hendes Zittren ikke Dandsen,

Engang rundt omsvungen i hans Arm -

Til hun endeligen svimmel,

I en Kælen ukiendt Himmel

Hvirvlt omkring

Med bestandig heftigere Sving,






Mat af Lyst, og uden Aande,

Længselvarm,

Daanende, som i vellystig Vaande,

Sank til Ungersvendens Barm.



Fra det Fierne

Blikte med Nysgierrighed hver Stierne -

Nærmere, paa Tæer, lempelig

Listed sig

Hendes Terne,

Med den halvudslukkede Laterne,

For at see,

Hvad med hendes Frøken i al Verden

Vilde skee?

Hvordan Enden blev paa denne Færden,

Og Forklaringen derpaa?

Søde Smaa!

Vil I vide den? Her er den:

Af den hele søde Tummel nys

Blev et Kys,

Neppe trykt den yndige paa Munden -

Var Forføreren forsvunden.



Frøken Jord, som Foraarsbrud,

Med sin Krands i Haaret, væn og prud,

Græd saa saare -

Skiønnere med hver en modig Taare -

Hvor hun saae velsignet ud

Dennesinde!

Op til Solen blikte hun saa mod,

Som i Blinde,

Halv som Barn, og halv som Elskerinde,

Uvis selv, paa hvilken Fod

Det med hendes lille Hierte stod,

Uden ret sig i sig selv at finde.






Snart hun græd, og snart hun loe,

Vexelviis bedrøvet, fro,

Morende sig med at binde

Krandse med hvert andet Nu,

Som hun atter rev itu,

Medens hun lod sine Taarer rinde.



See! da steg fra Luftens Æthertinde

Ned i Lunden, hvor hun sad i Løn,

Fyrig, overvættes skiøn,

Høi og herlig, Solens anden Søn -

Sommerhed han. Med de Blik, hvis Straaler

Øiet i sin Vellyst neppe taaler,

Og som tørrer alle Taarers Flud,

Nærmed han sig, lig en Gud,

(Triumferende, som alt i Havnen,)

Den forladte Vaarens Brud -

Og - hun sank ham snart i Favnen.



Bryst ved Bryst,

Mund paa Mund, med Elskovs hele Varme,

Og med hidtil ufølt Lyst

Krystet i hans Ynglingsarme,

Rosenknoppen blev til Rose kyst.

Æther-gyldne Luer sloge sammen

Over deres Hierters Flammen,

Og det stedse brændendere Kys

Blev ei denne Gang en flygtig Klæben

Af et Nektarblad paa Læben,

Atter viftet hurtig bort som nys,

Men en navnløs salig Længsels Stræben

Til en doppelt Himmel - Tys!



I det Fierne

Skiulte sig beskeden hver en Stierne,






Og vor Terne

(Skiøndt hun titted ellers gierne)

Gik en smule bort med sin Laterne -

Haabende jeg veed ei hvad

Af den lange Sammenkomst i Lunden,

Og i Grunden

Hierteglad

Ved at see sin Frøken blive,

Hvad hun selv engang og blive gad.

Ogsaa blev hun - Vil man vide hvad?

"Brud for Alvor, som man kan formode,

"Snart med hendes Brudgom ægte Du?"

Ak! I Gode!

Nei! selv ikke det engang endnu!

Neppe - skulde man det ei forsværge?

Neppe følte hun i Løn

Elskovs hele Salighed, saa skiøn

Som den drømte hendes Jomfru-Bøn,

Før den seierrige Solens Søn

Alt var over alle Bierge.



Frøken Jord - i Hiertet nu den Braad,

Som bedraget Elskov kiender,

Lynte vilde Blik, vred Hænder,

Hulkte, flød aldeles hen i Graad -

Vel i disse Smertens Raserier

Ei saa tryllende som første Gang,

Da hun græd ved Nattergalens Sang,

Men dog altid yndig, lig en Engel,

Og, om ikke skiøn som Rosens Knop,

Dog som Rosen, der sig lukker op,

Paa sin trindtbetornte Stengel,

Naar den spreder ud sin milde Duft

I den aftenrøde Luft.






Da den første Storm i hendes Hierte

Lidt sig havde lagt,

Og hun høit og helligt i sin Smerte

Havde sluttet med sig selv den Pagt:

Ingensinde

Meer af Skinnet sig at lade blinde,

Men for alle nok saa linde,

Milde, varme, kiælne Vinde

Vel at tage hvert sit Blad i Agt -

Saae hun frem paa Veien mod sig age

Med sex Heste, hver med Top,

I Galop,

Rundt omringt af en bevinget Trop,

Fulgt af andre, hop, hop, hop!

I et Optog uden Mage,

En anseelig Herre vel ved Magt,

Klædt med Smag, og selv med Pragt,

Guld paa Vesten -

Noget solbrændt, men ret smuk for Resten -

Trods et enkelt graaligt Haar,

Mand endnu i sine beste Aar.

Hele Veien var en Larmen

Rundt om Karmen:

Af de mange Rollinger, som sprang,

Naar han kasted ud, og raabte: "fang!

"Æbler! Pærer! Kirsebær! og Blommer!"

Og som, mens de fyldte deres Lommer,

Raabte lydt med Glædens egen Røst:

Tak, velsignte, gode, rigeHøst!



Da han Frøknen saae med sin Pernille,

Holdt han stille,

Steg af Vognen - bød med Buk

Hende tage Plads i samme,

Venlig, men foruden dybe Suk -






Uden at forraade mindste Flamme

Med det allermindste Muk.

Her er, tænkte hun, vist ingen Fare!

Synderligen, da hun saae

Sidde paa Forsædet alt en Skare

Søde Smaa.

Træt af Gangen altsaa steeg den hulde,

Løftet i hans Arm,

I den næsten allerede fulde

Gyldne Karm.

Han lod kiøre langsomt - og i rolig

Underholdning, der blev snart fortrolig,

Steg hans Tales stedse stegne Gang

Om et Venskab, evigen det samme,

Høit ophøiet over Elskovs Flamme -

Til Begeistring - og tilsidst til Sang.

Lutter Andagt først, og lutter Øre,

Smeltet hen i Sympathie,

Blev og hendes Stemme Melodie -

Og tilsidst Samtalen Harmonie.

Rask, i meer og meere deiligt Føre,

Rundt omsvævet af en Engletrop,

Lod Velsignelsernes Spreder kiøre

Frem igien i suusende Galop;

Over Marker, Enge, Haver,

Strødde det bevingte Chor

Overflødighedens rige Gaver

I den giæve Brudhiemførers Spor.



I det Fierne

Saae den høitidsfulde Fart hver Stierne

Og bag efter løb med sin Laterne,

Rask og let,

Aldrig træt,

(Thi den løber got, som løber gierne)






Frydbevingt den troehengivne Terne -

Sikker paa,

At det nu til Altret vilde gaae,

Og at de ved Kirken, som der laae,

Skiøndt lidt silde,

Snart paa Bredden af den nære Fiord

Holde vilde.



Men - o Skræk! o Jammer! - Frøken Jord

Steg af Vognen ud paa Sandet

Tæt ved Vandet,

Bleg som Døden, mat, og uden Ord -

Haaret løst, forgrædt, med Blikke,

Der kun stirrede, men skued ikke -

Selv lidt maver, og med visse Træk

Mindre runde,

Som i Speilet man gad stirre væk,

Hvis man kunde -

Kort: med nogle Tidens Ar,

Og ei meer saa deilig, som hun var.

Ak! den Brudgom, som i huldt bønhørte

Længsler i Galop til Bryllup kiørte,

Laae,

Midt i Haabets Ruus og Frydsallarmen,

Dagen før det skulde staae,

Død i Karmen.



Frøken Jord, nu Høstens Brud,

Stirred vildt i Havet ud

Med forvirrede, med stive Blikke -

Vilde græde - kunde længer ikke:

Blodet selv i hendes Aarer frøs -

Hver en Taare blev Krystal i Vinden,

Perlende paa blege Kinden,

Medens hendes Hierte giøs -






Ak! det blev saa mat i denne Gysen!

Længe Pulsen ikke slog.

Dog, med Tegn til Liv, et Suk hun drog

I et Smiil,

Da med Iil

Hendes bange Terne Lygten tog,

For at bringe dette Liv til Nysen,

Deels ved Pirren af det nære Horn,

Deels formedelst Lygtepraasens Lysen,

Ved at snuppe den et lille Korn.

Vakt, hun til sig selv vel kom tilbage,

O! men kun til Jammer og til Klage:

Dagens Lys var hende reent forhadt -

Solen, hun bad flye, bønhørte hende,

Og løb bort til Verdens anden Ende.

Saa - fortvivlet, og forladt -

Eene fulgt af hendes Terne,

Og af andre Kloder i det Fierne,

Der gad vidst, hvad der af hende blev,

Stod hun paa Naturens Overdrev -

Blot den lille Stierne nær ved Polen

Troede stivt,

At hun dog tilsidst blev givt.



Ak! men svundet var med Solen

Hendes Skiønhed, hendes Liv,

Hendes hele Tidsfordriv -

Alle de smaa Blomsterbreve,

Hendes utroe tre til hende skreve,

Hvert et Blad, og hvert et Glemmigei,

Alle deres deilige Foræringer

(Lutter falske Kærlighedserklæringer)

Smed hun hen paa den alfare Vei -

Krandsen, som til nu hun havde baaret,

Rev hun utaalmodig sig af Haaret,






Kastende den i en Elv -

Og, saa got som nøgen, og i Blinde,

Løb hun rundt omkring i barske Vinde,

Næsten ude af sig selv -

Indtil endelig i Tanke,

Da hun saae sig om,

Ved at see et Kloster paa en Banke,

HendeNonnen-Sløretkom.



Alt paa Veien til bemeldte Kloster,

Da hun alt

Af de tørre Bær et Paternoster,

Hængt om Armen, havde talt -

Og, som Nonne, svøbt sig i den sorte,

Skal man sige: Uldsærk eller Skiorte,

For at ofre hendes Frøkendom

Institutet i det christne Rom;

Som hun gik i Glimt af Aftenstiernen,

Ved det blege Maanskin af Laternen,

Stille taus, som til sin Grav -

See, da fremskreed over Land og Hav,

Hendes Hengang til de Døde,

Ret som et Gespenst, imøde

En ærværdig Olding ved sin Stav.

Vinden sused i de hvide Lokker,

Som i Sneens tynde Flokker;

Skiæggets frosne Tappe rakte ned

Over Brystet til hans Beltested:

"Smukke Frøken!" raabte han, "staae stille,

"Gaae dog ikke denne Vei!

"Hvis og alle dig bedrage ville,

"Som du seer mig her, jeg vil det ei.

"Laan mig kun et Øieblik dit Øre!

"Skue mig op i Øiet frit!

"Seer jeg ud som een, der vil forføre?






"Lad os snakke sammen lidt,

"Før du giør paa Vei til Glædesgraven

"Hist i Nonnekloster-Haven

"Videre det mindste Skridt!

"Megen Fryd dig Livet end vil byde;

"Mangen Glæde kan endnu du nyde -

"Søde skiønne Lilievand!

"Du har nødig en erfaren Mand,

"Som paa Resten af din Ynde,

"Naar de lange Aftener begynde,

"Kiælen veed at spare med Forstand -

"Bryd dig ei om Skiægget og dets Tappe!

"Stakkel! du har ingen Kappe;

"Hyl dig i min Pels her i min Arm!

"Den er ei saa magelig og prægtig,

"Men dog vel saa luun og tryg og mægtig

"Som en silkebolstret gylden Karm!

"Kom, du søde Glut! lad ei dit Hierte

"Fryse ganske til i eensom Smerte,

"Varm det op igien her ved min Barm -

"Uden er den kold, men inden varm!"



"Nei! jeg kan, jeg vil ei længer elske -

"Nei! jeg kan, jeg vil jer aldrig troe -

"Bort, I Mandfolk! I er' alle velske,

"Naar det gielder Elskov!" -

"Elskov?" loe

Høit den Gamle - "hvem vel tænker

"Her paa Elskov?Vinterhedder jeg -

"Alskens Elskov jeg dig gierne skiænker,

"Over min du og kan slaae en Streg!

"Ægteskab er hvad jeg har i Sinde:

"Bliv kun bare min Fru Gemalinde,

"Og jeg blir paa Stand din Herr Gemal!

"See, sig nærmer hist til din Betryggede,






"Ret som kaldet, Præsten Boreas!

"Hør du ikke med en Slags Opbyggede,

"Midt i din betænkelige Kummer,

"Hvor han os imøde brummer

"Vielsens høitidelige Bass?"



Vor Vestale,

Enten saa hun peb nu eller sang,

Maatte see den Gamle nok engang

Op i Øinene, hvis Sølverblikke

Hun just ikke

Fandt fatale -

Fulde temmelig endnu af Ild,

Der var ikke brændende, men mild.

Da hun havde lidt betænkt sig, lagde

Hun med eet sin Haand i hans, og sagde:

"Slag da Pelsen om mig i en Hast,

"Før jeg mig betænker alt for længe!

"Uden Elskov nemlig - det staaer fast!

"Og naturligviis, hvad angaaer - Senge,

"To -

"Vil jeg være dig en huld og tro,

"From og huuslig stille Gemalinde!"

Sukked - sagde det - og krøb deri -

Nemlig ind i Pelsen. -

I det Fierne

Studsede ved dette Syn hver Stierne,

Og den lille Møe med sin Laterne,

Lyset i det samme sluktes i,

Neppe sine egne Øine troede,

Da hun saae

Med den Gamle hendes Frøken gaae

Hen til Brudeskamlen med det gode -

Hvor lidt koldt naturligviis






(Da just Skamlen var af Jis),

Men desmeer alvorligt, med en Tale,

Der igiennembruuste Field og Dale,

De blev viêt - og meget snart

Alting klappet var og klart.



"Hvordan det faldt ud?" - I søde Poder

(Af det smukke Kiøn forstaaer sig; thi

Svar paa Drenges Spørsmaal mine Ni

Aldrig sig indlader i)

Hvordan det derefter gik vor Moder

I sit Ægteskab? hvordan det staaer

End den Dag i Dag med den Foreening?

(Det er udentvivl Jert Spørsmaals Meening)

Herre Gud! det gik og staaer,

I - som aftalt - tvende Senge -

Som det i de beste Huuse gaaer

Langt om længe -

Som i Fior, saa i Aar.

Han er ei at laste, hun at rose -

Hun er stille, han er Fod i Hose -

Hun er huuslig, han er Ven af Fred -

Af og til blir hist lidt murret,

Her lidt knurret;

Men, som sagt, det gaaer - og varer ved.

"Er hun da den gamle huld - at sige:

"Har hun Godhed for ham - og deslige?"

Veed jeg det? - Hun falder vel iblandt

Lidt i Tanker, sidder taus og grunder,

Sværmer - drømmer selv imellemstunder

Om de tre, som kom, og svandt -

Sladrer ofte med sin Terne,

Som fortæller, og som hører gierne,

Til langt ud paa Natten - - men

Trods dog alle disse Drømmerier






(Som den Gamle kalder Poesier),

Huld nu, eller ikke huld,

Er og blir hun reen som Guld.

At hun er en stadig Kone vorden -

At de ere begge to

Mønstre paa Bestandighed og Troe,

Føle vi - særdeles her i Norden.