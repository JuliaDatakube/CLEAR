DER SO TOW KRAGGER.



DER so tow Kragger po Kistelbakk

nej, som æ Suel den skjenner! -

den jen den nevved den aan i æ Nak,

for de war tow Hjatens Venner.



Saa fløw de da op po dje villerst Ving,

nej, som æ Suel den skjenner! -

for Kos! som søn en Pa Tow ka swing,

nær føst det er Elskov, der gjenner!



Saa standed de dem en vilre Red,

- nej, som æ Suel den skjenner! -

af Gren saa glatt og af Stror saa skred,

saa ingen kund ønsk sæ en pænner.

so, sad;tow Kragger. to Krager;skjenner. skinner;nevved den aan, næbbede den anden;Hjatens, Hjertens;dje villerst Ving. deres bedste, rappeste Vinge;søn en Pa Tow, saadan et Par;gjennerdriver paa;standed. laved;Stror. Straa;skred, nette og glatte;en pænner, en pænere.






Dér lod de dem hwist af Vind og Vejr,

- nej, som æ Suel den skjenner!

og haaj æ saa skjøn, ja, Taarier sejr,

laant skjønner end Kragger fortjenner.



Snaar kravlt der en Ung paa hwer en Pind

- nej, som æ Suel den skjenner!

saa swot som æ Muer i Sind som Skind;

denSwej er der ingen, som lenner.



Aa, war en som søen en betle Fowl,

- nej, som æ Suel den skjenner!

saa vend a aalle med Gréf og Skowl

en Awer saa saaned og stjenne.



No gor a saa stogend laangs Kistelbakk

- nej, som æ Suel den skjenner!

for tow ka nevves, og tre ka snakk,

men den ka kuns sukk, der bløw jenne.

3/1 1909.