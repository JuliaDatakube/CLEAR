163.CoridonsForpligt til sinGalate.Siunges som: Eengang der jeg lystig var.Eller som: Broder, hvi est du saa mut.



1.

Skiønne Galate, hvort hen?

Vendt tilbage, kom igien,

Hør dog, hvad jeg tænker

Dig at love tryggelig,

Og at hold' uryggelig

Uden Svig og Renker.



2.

Solen skal i Nør opgaa,

Maanen liuse skal ogsaa

Midt om Middags Stunde,

Polus skal til Østen sig

Hen forføje, før jeg dig

Skuffer nogenlunde.






3.

Phoebus skal forlade slet

Helicon, og blive tret

Af Gudinders Stemme,

Gifte skal Diana sig

Med Actæon endelig

Før jeg dig skal glemme.



4.

Æolus udsende før

Sønden-Vejr og Storm fra Nør,

Vinteren skal blive

Som den søde Sommer blid,

Før jeg mod dig nogen Tid

Falskhed skal bedrive.



5.

Jorden af sig give skal

Stierner udi tusind Tal,

Strømme staae og stille,

Kampen graa skal bære Løv,

Før jeg nogen Svig skal øv',

Og mig fra dig skille.



6.

Vand omskiftes skal til Jld,

Torsken og den blanke Sild

Op til Himlen vippe,

Vilden Hav skal pløjes da,

Hvallen skal paa Marken gaa,

Før jeg dig skal glippe.



7.

Før Demanten bliver blød,

Før og Galde vorder sød

Som en Honning-Kage,

Førend Flinten lader sig

Smelte bort, skal ingen mig

Heden fra dig drage.



8.

Jern og Bly skal flyd' i Vand,

Skibe som i dyben Strand

Skal i Træ-top seile,

Myggen med sin lille Snud

Drikke skal os Elven ud,

Før jeg dig skal feile.



9.

Duen jager Falken graa,

Kyllingen skal Glinten slaa,

Lerken Garn udsætter

For Fuglfænger[en], og faar

Hannem fangen i sin Snar',

Før jeg dig forgietter.



10.

Tranen gaar for Ploven før,

Agerhønen Harren kiør,

Uglen qvinkelerer

Liflig som en Nattergal,

Storken siunger som en Sval,

Før jeg dig fixerer.



11.

Ørnen tigger gierne Roe,

Falder ned for Spurrens Kloe,

Hannem Herre kalder,

Ræven med sin røde Bel

Er betroed hos Gaasen vel,

Før jeg dig undfalder.



12.

Oxen skal i Luften blaa

Flyve let og Skyen naa,

Sneglen Priis skal bære

For sit Løb; men rasken Raa

Skal med Spot tilbage staa,

Før jeg falsk skal være.






13.

Elme-Træ med grønnen Lind

Elsker Storm og Norden Vind,

Pilen Vædske hader,

Jsop, Løg og Timian

Voxer over højest Gran,

Før jeg dig forlader.



14.

Tornen før skal Druer bær',

Eeg med Lind og Bøge-Træ'r

Træd' i Dants tillige,

Hiorten sig ej trænge lod,

Skoven stod ej fast ved Roed

Før jeg dig skal svige.



15.

Ulven før opklekker Lam,

Lossen før gaar om med Kram,

Brokken Sukker bager,

Biørnen selv skal vogte Faar,

Haren tryg for Hunden gaar,

Før jeg dig bedrager.



16.

Laaland, Samsø, Sild og Før

Flytter sig til Orken-Ør

Uden Sejl og Aare,

Bove-Bierg og Skavens Sand

Fløtte bort hen til Jisland,

Før jeg dig skal daare.



17.

Hekkenfeld før slykkes ud,

Atlas knøttes i en Klud,

Over Havet sendes,

Dovrefield skal feile Steen,

Førend vores Venskab reen

Skal før Døden endes.



18.

Skiønne Galate jeg meer

Ej kand love som du seer,

Men til at fuldbyrde

Hvis jeg her udlovet har,

Der til jeg dig rede staar

Som en ærlig Hyrde.