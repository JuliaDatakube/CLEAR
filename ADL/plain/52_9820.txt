Med Schillers Digte.

Til en Confirmant.



Rleligion og Poesie

Som tvende Genier med Menneskerne drage.

Hiin standser vore Tvivl og hører paa vor Klage,

Og aander Tro og Taalmod mildt deri.

Ved hiin er Endeligheds Søn forvisset

Om et Uendeligt, ham venter hisset.



Og Poesiens Genius? - Ak nei,

Den standser ingen Tvivl, den skjænker Taalmod ei!

Men i en magisk Kreds vort Liv den drager

Og døber det i Skjønheds Daab.

Den deler vore Tvivl, med Klagerne den klager,

Den jubler med vor Tro, den haaber med vort Haab.

Fra Himlen et Uendeligt den tager,

Og laaner allerede her

Vort Liv af Evighedens Glands et Skjær.






Min Ferdinand! naar dette Livs Besvær

Dig skulde mindre mildt engang berøre,

Gid disse Genier da staae Dig nær,

Og under Vandringen forsonende Dig føre!