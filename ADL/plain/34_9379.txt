Nr. 241.



Bruden.



Meer end himmel-søde

Milde Jesse riis,

See mit hierte bløde

Efter dig, min priis,

See! hvordan mig driver

Kierlighedens iver

Fra mig selv til dig,

Til dig, mit paradiis.



2. Jorden har kun møye,

Ubestandighed,

Sielens klare øye

Af det støv er keed,

Bort de tankers nelder,

Som til verden helder,

Tag mig, at jeg kun

Af dig allene veed.



Brudgommen.



3. Prægtigste fyrstinde,

Det er troens pragt,

Nr. 241. J1-7.

12, 5:segl] som bekræftelse, 2. Kor. 1, 22; Ef. 1, 13, jfr. nr. 63, 14, 3-4.

Nr. 241.Oversættelse. Liebster aller lieben, J. D. Herrnschmidt, Schr. s. 590. - 1, 2:Jesse] Isais; der hentydes til Es. 11, 1: »Der skal opgå et ris af Isai stub«. Isai var Davids fader, og Davids kongeslægt kunne derfor kaldes Isais træ; profeten ser imidlertid kongeslægten som så fornedret, at den kun ligner en stub af det omhuggede træ; men han varsler, at der af stubben skal vokse et rus dvs. et frisk skud frem, hvormed menes Messias - 2, 2:ubestandighed] omskiftelighed, upålidelighed. - 3, 1: Bruden kaldesfyrstindeud fra Højs. 7, 1: »du fyrstedatter« (nu »du ædelbårne«), jfr. nr. 237, 1, 1. - 3, 2-4: Troens herlighed (pragt) består i, at man uden at finde trøst dog er uforsagt, jfr. nr. 226, 10, 1-3.






Ingen trøst at linde,

Og dog uforsagt;

Tag ved taal din bange

Længsel flux til fange,

Og forsikre dig,

Jeg bliver ved min pagt.



4. At dig jorden bærer,

Intet hindre kand,

At hun dig besværer,

Det er mod din stand,

Troe kun gandske sikker,

At hvad jeg dig skikker,

Vist det beste er,

Var det end baal og brand.



Bruden.



5. Amen! ja jeg bliver

Fast ved dette baand,

At mig intet river

Af din hulde haand,

Men mit arme hierte

Des uagtet smerte

Daglig føle maa,

Som qvæler haardt min aand.



Brudgommen.



6. Vil du med regiere,

Dog gaae kors forbi,

4, 3:at]det J1.5, 8:haardt]hart J2-3.

- - -

3, 5:taal] tålmodighed - 3, 7:forsikre dig] vær forvisset om. - 3, 8:bliver ved] står ved, holder fast ved;min pagt] den pagt, jeg har sluttet med dig. - 4, 1-4: Brudens forhold til jorden: At du går på jorden (at dig jorden bærer), kan ingen skade gøre (intet hindre kand, orig.: schadet keinem nicht); men at jorden (hun) tynger dig, så du taber modet (dig besværer), det strider mod din stand som Kristi brud, jfr. nr. 81, 2. - 4, 6:skikker] sender. - 4, 7:vist] sikkert, utvivlsomt. - 5, 3:at] så at. - 5, 8:qvæler] piner. - 6, 1-4: Udgangspunktet er 2. Tim. 2, 12, som siger, at hvis vi holder ud, skal vi »regere« (være konger) sammen med Kristus. Det hedder da her: Hvis du ønsker at nå dertil, men vil slippe uden om korset (lidelsen), så har du ikke mere ret til at tale med om den trange sti, som fører til himlen. - 6, 2: Mt. 10, 38; 16, 24.






Tael da intet mere

Om den trange sti,

Due! lad dig sige:

Kors til himmerige

Er allene vey,

Slet ingen bliver fri.



Bruden.



7. Brudgom! milde hierte!

Hist er alting sødt,

Her er idel smerte,

Alting koldt og dødt.

Er det da ey billigt,

At mit sind er villigt

Snart at gaae herfra,

Som er af sorg forstødt?



Brudgommen.



8. Flyve-tanker drage

Dig i verden ind,

Selv sig at forsage

Giør et himmel-sind,

Stille skal du tie,

Til jeg kommer, bie,

Nok, at jeg er din,

Og du min rosen-kind.



9. Lad dig ey forvilde

Af dit eget mod,

Aldrig foer hand ilde,

Som sig overlod,

6, 3:tael da]tael du J1.

- - -

6, 4: Mt. 7, 14. - 6, 5:due] Højs. 2, 14; 5, 2 om bruden. - 6, 6-8: jfr. Ap. G. 14, 22. - 7, 5:billigt] rimeligt, berettiget. - 7, 8:som] hører tilmit sindi l. 6;forstødt] sønderknust. - 8, 1-4: Meningen er, at den længsel efter at gå herfra, som bunder i ønsket om at blive fri for smerte og sorg (v. 7), ikke er den rette; i virkeligheden er det flyvetanker, der på en finere måde fører ind i verdslighed (drage dig i verden ind), hvorimod selvfornægtelsen (selv sig at forsage) skaber det rigtige himmelsind. Originalen har: Fliegende gedancken Reissen deinen sinn Aus den sichern schrancken Der verläugnung hin. - 8, 8:min rosen-kind] omtrent = min elskede. - 9, 2:mod] sind. - 9, 3:foer hand ilde] gik det ham galt. - 9, 4;sig overlod] nemlig til Herren, jfr.overladenhed, s. 128.






Jeg din sag kand sette

Uden dig til rette,

Hviil du kun i mig,

Thi enden bliver god.



Bruden.



10. JEsu, jeg med smerte

Klager, mig ey værd,

At dit milde hierte

Har min siel saa kier,

Vil din livsens lære

Stedse lydig være;

Thi du ene veedst

Hvad mig kand tiene her.



11. Skal jeg længer bære

Dette svage leer,

Du mit liv skal være,

Nu hvad vil jeg meer,

Skal jeg afskeed tage,

Glad vil jeg da drage

Ind i himlens fryd,

Ja, amen, vist det skeer.



12. O! hvor skal min tone,

Hvad jeg kand formaae,

I saphirers throne

For dig liflig gaae,

Naar jeg skal fornemme

Alle englers stemme,

Og at jeg blant dem

I jubel-fryd skal staae.

9, 7:du kun]kun du J1-3.10, 7:veedst]veed J6-7.

- - -

9, 5-6: Jeg kan uden din hjælp bringe din sag i orden. - 10, 2:klager, mig ey værd] klager over, at jeg ikke er værd. - 10, 5:vil] subjektet erjegi l. 1. -11, 2: leer] legemet, se 13, 8. - 11, 3: Kol. 3, 4. - 12, 2:hvad jeg kand formaae] alt, hvad jeg formår. - 12, 3:saphirers throne] Guds trone, 2. Mos. 24, 10. - 12, 4:gaae] lyde.






13. Ja og her istemme,

Hver som JEsum seer,

Og hans lof forfremme

Daglig meer og meer.

Ingen tie stille,

Alle hierter spille,

Til den trætte aand

Gaaer hiem fra kroppens leer.