saga(till Harry Martinson)




vandrande dag efter dag

på vägen, som ständigt skiftande,

långsamt framåtskridande, leder

mot orätt viljas mål -,

där -, mot kväll

mötte jag henne, som ägde färmågan att förvandia allt -







med stumma, heligt rädda

ögon

stego vi hand vid hand

med ångestfull visdom i hjärtat

in i det grönblå dunklet

bredvid vägen -

och dånande

i det endas blindhet

slog vågen samman över oss -




törstande efter svalka

milströtta på vägen,

som ständigt skiftande -, långsamt framåtskridande,

leder mot inga viljors mål,

då

mot bräcklig morgon funno vi källan,

som ägde förmågan att giva svalka -

vid dess fot

byggde vi vårt hem -



över ingången skrev jag,

såsom jag hade lärt -:

"vägarna själva vandra -

moget och tungt blir hjärtat

av oförtjänta gåvor -

inget återkommer -

målet okänt är

ditt ödes amulett -,

osynlig, okuvlig om din hals -

nomad -, irrande,

trampar fram

det eviga hemmet -"