Nr. 10.Jeg er en rose i Saron. Cant. 2. v. 1.Mel. Med sorgen og klagen etc.Den yndigste rose er fundenBlant stiveste torne oprunden,Vor JEsus den deyligste podeBlant syndige mennisker grode.Nr. 10. AJ1-7. 1,4: mennisker] mennesker J1. 6-7.- - -Nr. 10. Original. Salmen viser påvirkning fra Elias Naurs »Jeg kaster mig ned og bejamrer«, Zions Sange og Sucke, 1688, s. 50 flg. (Niels Møller i Edda, 1918, s. 94 flg.; E. Frandsen, anf, skr., s. 21 flg.). - Overskriften: cant.] canticum. Højsangen. Brorson forstår ordene: »Jeg er en rose i Saron« som talt af brudgommen i Højsangen, altså ifølge hans opfattelse som Kristi ord. I virkeligheden er det sikkert brudens ord; men der har dog været adskillige fortolkere, som har taget dem om brudgommen. Denne opfattelse møder vi også hos Kingo, der i julesalmen »Op hierte, op med fyrig troe« tiltaler Jesusbarnet som »du Sarons deilig rosenknop«. - 1, 3: pode] Betydningen af dette ord er yderst vigtig for forståelsen af salmen. To betydninger er tænkelige: 1) podekvist, 2) ung plante. Skulle den første give mening, måtte tanken være den, at Jesus er indpodet på menneskeslægtens træ. Herfor kunne man anføre 4,3-4: At rense og gandske forsøde Vor vextes fordervede grøde; men 4, 1 taler imod, idet der står: Da lod Gud en rose opskyde; der er altså tænkt på en rose, der vokser op af jorden, og ikke på en indpodning, der foretages ved et træ. Selve de to linier 1, 3-4: Vor JEsus den deyligste pode Blant syndige mennisker grode, tyder også i anden retning; de siger, at han voksede op som een blandt de andre; det er ikke indpodning. Og heller ikke 5,4, hvor det hedder, at Jesus giver vedske i vexterne, lader sig tilpasse til tanken om forædling af et træ. Vi må derfor foretrække den anden betydning: ung plante. Den finder vi hos Brorson i hans prædiken om Jesu første åbenbarelse efter opstandelsen (Svanesang, 1765, s. 116), hvor han siger: »Maria Magdalena er som en dejlig Pode, der har slaget dybe Rødder, hvilken ej allene kan bestaae, men endogsaa voxe, baade ved Regn og Soel-Skin«. Billedet her i salmen er så holdt i en vis ubestemthed. Der er ikke sagt noget om måden, hvorpå rosen indvirker på de andre vækster. Det er vel blot ved at være der. Det er ved at gro blandt syndige mennesker (v. 1), at den renser og forsøder den fordærvede grøde. I det hele må man forstå, at rosenbilledet slet ikke gør sig gældende som en gennemført allegori. Det er ikke engang fastholdt gennem hele salmen; i v. 5 blander tanken om at bære yndige frugter - altså et helt andet billede - sig ind, jfr. 2,2. Rosenbilledet virker ved sin stemning og behersker på den måde salmen; men det udnyttes ganske frit under vekslende former (roserne voxe i dale, 8,4; rosen som smykke, v. 9 og 10). Andre opfattelser hos Hans Brix, Tonen fra Himlen, 1912, s. 18 flg.; Niels Møller, anf. skr., s. 86 flg.2. Alt siden vi tabte den ære,Guds billedes frugter at bære,Var verden forvildet og øde,Vi alle i synden bortdøde.3. Som tidsler ey mere kand due,End kastes i brændende lue,Saa tiente ey verden til andet,End vorde ved ilden forbandet.4. Da lod Gud en rose opskyde,Og sæden omsider frembryde,At rense og gandske forsødeVor vextes fordervede grøde.5. Saa blomstrer Guds kirke med ære,Og yndige frugter kand bære,Thi JEsus dens grøde opliver,Og vedske i vexterne giver.6. Al verden nu burde sig fryde,Med psalmer mangfoldig udbryde,Men mangen har aldrig fornommen,At rosen i verden er kommen.7. Forhærdede tidsel-gemøtter,Saa stive som torne og støtter,Hvi holde I eder saa rankeI stoltheds fordervede tanke?6,3: mangen] mange A. 7,1: tidsel-gemøtter] tidsel-gemytterJ1-7, 7,2: støtter] stytter J1-3.- - -2,1: alt siden] lige siden. - 2,2: Guds billede] 1. Mos. 1, 26-27; med de frugter, som fulgte af at være skabt i Guds billede, menes livet i lydighed mod Gud, som det blev levet før syndefaldet, jfr. nr. 87, 2-4; 89, 1-4. - 2,4: vi alle] der menes: alle mennesker, før frelseren kom. - 4, 1-2: sæden, der ligesom en rose betegner Jesus, er det kendte bibelske udtryk: kvindens sæd (afkom), 1 Mos. 3,15, Abrahams sæd, 1. Mos. 22,18, Davids sæd, 2. Sam. 7,12, opfattet om den forjættede Messias, Gal. 3,16; omsider hentyder til den lange forventningstid under den gamle pagt.8. Ach søger de nedrige steder,I støvet for Frelseren græder,Saa faae I vor JEsum i tale,Thi roserne voxe i dale.9. Nu, JEsu, du stedse skal væreMin smykke, min rose og ære,Du gandske mit hierte betager,Din sødhed jeg finder og smager.10. Min rose mig smykker og pryder,Min rose mig glæder og fryder;De giftige lyster hand døder,Og korset saa liflig forsøder.11. Lad verden mig alting betage,Lad tornene rive og nage,Lad hiertet kun daane og briste,Min rose jeg aldrig vil miste.