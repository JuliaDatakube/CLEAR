EPISTOLA CXCII.Til ** Kiære Broderi Du raaber alle Tider paa Reformationer, og bliver vreed, efterdi
                    jeg ikke vil styrke dig i din Patriotiske Iver. At reformere er et stort
                    Arbejde, og intet Foretagende er i mine Tanker dristigere. Naar een lader sig
                    mærke med at ville reformere, er det ligesom han vil  sige: See her er noget, som ingen for min
                    Tiid haver villet, kundet, eller dristet sig til at foreslaae. Ingen Præsumption
                    om sig selv kand være større og selsommere: Hvorudover, naar jeg seer en Stad at
                    vrimle af Reformatores, ligner jeg den ved et svagt Legeme, som er fuldt af
                    usunde Vædsker. Et hvert skiønsomt og fornuftigt Menneske, som
                    Reformations-Geist paakommer, tænker: Hvi kand det dog være, at, saasom Verden
                    haver staaet saa længe, ingen haver rindet i Sinde dette Forslag, som jeg nu er
                    falden paa? En saadan Tanke kiølner strax hans Iver, og endelig desarmerer ham,
                    saa at, hvor treffelig Apparence end det Forslag, han er falden paa, kand have,
                    saa bliver en saadan Tanke ham dog en Anstøds-Steen. Uskiønsomme Folk forestille
                    sig ikke saadant; og, endskiønt de forestille sig det, lade de sig deraf dog
                    ikke skrække: Jeg tør frit sige, taabelige og uskiønsomme Folk; efterdi daglig
                    Erfarenhed viser, at de udueligste og ubeqvemmeste Borgere i en Stad ere meest
                    frugtbare paa Forslag til Reformationer, og at ingen med større Iver søger at
                    curere Stats-Feil, end den, som selv behøver at cureres: Ligesom ingen er
                    beqvemmere til at reformere, end den, som tvivler om sig selv; thi hans Frygt
                    kand tiene til Beviis paa hans Indsigt i en Ting og hans Duelighed. Jeg
                    forkaster dog ikke alle Forslag; saadant maa man og ikke giøre; thi blant 100de
                    kand eet være antageligt: Alleene den Concept jeg af Erfarenhed haver fatted om
                    mange Project-Mageres Qvalitet, foraarsager, at jeg gemeenligen med Doctoren i
                    Comoedien siger til dem, som gaae frugtsommelige dermed: Tag Piller ind; og, naar jeg kommer ind udi et
                    Caffee-Huus, hvor jeg finder ligesaa mange Reformatores, som Borde og Bænke,
                    anseer jeg det enten som et Hospital fuld af syge Lemmer, eller som en
                    Daare-Kiste. Jeg siger ellers, at man dog ikke maa forkaste alle Forslag: Thi
                    det er ligesom man vilde sige, at all Ting udi et Land er saa godt, at intet
                    kand forbedres. Een, der vil reformere, kand nogenledes høres, naar han
                    foreslaaer Ændring af visse Sædvaner og Stiftelser, som synes skadelige, og som
                         paa andre Steder ikke ere
                    indførte; Thi det er et stort Præjudicium imod en Anordning eller Sædvane, naar
                    andre Nationer ikke have villet antage den. Jeg haver i den Henseende dristet
                    mig til i mine Skrifter at mælde om tvende Ting, som vel kunde foreslaaes, uden
                    at blive sværted med Herman von Bremens Character. Den eene er angaaende de
                    Domme, som fældes udi Ægteskabs-Sager, hvorved en letfærdig Pige, der lader sig
                    beligge, og udpresser et løst Ægteskabs-Løfte af en ung Person, som udi
                    Kiærligheds Paroxysmo lover meer end han agter at holde, bliver berettiget til
                    at ægte ham. Saadant strider imod alle andre Nationers Love, synes ogsaa at
                    stride imod en nyelig udgiven Forordning; hvorudover jeg aldrig saadanne Domme
                    haver villet underskrive. Den anden Reformation, om hvis Nødvendighed jeg ogsaa
                    i mine Skrifter haver mældet, bestaaer udi de saa kaldne Commissioner, hvorved
                    de stridende Parter have Magt til at udvælge sig selv Dommere. En saadan slags
                    Jurisdiction findes ey heller paa andre Steder. Hertil legger jeg den tredie,
                    som bestaaer derudi, at Lærere Publice examinere deres egne Disciple; hvilket
                    mig synes at være det samme som at dømme udi deres egen Sag: Saadant er ey
                    heller brugeligt andetsteds. Vel er sandt, at Rectores udi Skolerne examinere og
                    med Attester dimittere deres egne Disciple: Men det er saadanne Dimissioner og
                    Attester, som underkastes de højere og almindelige Skolers Domme. Men det er nok
                    taelt om den Materie, og maaskee formeget. Jeg forbliver etc. 