TUDSEN.



Jeg er styg og rynket, jeg véd det nok,

et Skumpelskud mellem Skabningers Flok;

Mennesket ønsker mig Pokker i Vold,

kalder mig ret en forgiftig Trold.

Ikke det véd, bag mit runkne Skind

har jeg igrunden et ærligt Sind.






Spottet i Verden, forstødt og hadet,

har jeg min Bolig bag Skræppebladet.

Røres Du vilde, hvis Du blot saae,

hvor mine fattige Unger smaa,

ligesom Menneskebørn, med Glæde

hilse paa deres Moder dernede.