Carsten Hauch.
Ved det kgl. Theaters Mindefest (12. Maj 1890).Efter Ouverturen til »Hakon Jarl«.De stolte Toner taug - fra Brydekampeni høje Nord imellem Lys og Mørke,malet af »Hakon«s sejersæle Skjald!I hans, i Digterkongens unge Fylkingvar Carsten Hauch en af de Ypperste,om end lig Steppens Birk han stod alene -og som han voxed til i Kunst og Kraft,selv Høvding-Navnet værd!Som Gut han sprang ved Hardánger-Fjord,dér stod hans Vugge i høje Nordunder den stille Stjerne -dér lytted han tyst til Fossens Fald,til Bølgens Brusen og Lurens Gjaldi det Fjerne.Som Yngling han vandred ved Øresund,og drømte hos Fuglen i grønne Lundunder den stille Stjerne -men Bøssen han greb, da Briten komog vælted herind sin graadige Flomfra det Fjerne.Som Mand han forsked paa Land og Vand,dybt ved den vinblaa Middelhavs-Strandunder den stille Stjerne -dér vendtes hans Lykke, dér stod hans Strid,dér fandt han sin Gud i sin Trængselstidi det Fjerne.Og i Rom, ved Tiberens gule Strøm,dér greb han sin første Digterdrømunder den stille Stjerne -tegned Tiberius og Gregor,stærke Tider i stærke Ord,i det Fjerne.Da svulmed herhjemme hans Digtnings Flod,og over Alt, hvad den vugged, stodAlvorens stille Stjerne -men da mod sit Dagværks Maal han kom,som Søn mod Moder han higed mod Rom,mod det Fjerne.Og dér han lagde sin Vandrestav -nu grønnes dernede hans stille Gravunder den stille Stjerne!Hvor Hjertet vaagned til Sangens Magt,dér holder Cypressen om Støvet Vagti det Fjerne.Men her i Nord, i dette Kunstens Hjem,her, Carsten Hauch, vil om dit Marmorbilledvi Lauren vinde, Sydens dunkle Løv,med Tak for Billeder af Sang og Saga,med Tak for Weichselflod-Akkordens Svulmen,med Tak for dine Sanges stille Dulmen,med Tak for Kinnekullen's Eventyr!Selv fjæled Du Dig dybt i Bjergets Indre,og spandt derinde, fjernt fra Verdens Larm,din Sølvertraad, til selv Du var en Gubbe!Men det var ej forfængelige Spind,hvori dit eget bedste Liv Du tabte -nej Sangens bedste, ædleste Metal,luttret i Luen af dit Hjertes Flamme!Og har dit Sølverspind, det sindrigt tvundne,stundum lidt Blegt, som hvad i Dybet fødtes -din Tone har en Reenhed, har en Adel,som vor Tid altfor ofte haardt maa savne!See - naar det skjælver om den fjerne Klode,vi kalde Sol - naar Solens Pletter øges -da skjælver, Millioner Mile borte,her paa vor Jord Magnetens lille Naal!Saa skjalv, saa dirred Strengen i hans Harpe,da han i Rom tog fat sit første Billed:Tiberius!da bag hin fjerne Oldtids Straaleglanshans Øje fanged Tidens mørke Kjerne!Og denne Skjælven, Digterhjertets Bævenved ned at see i Lastens Skummelhed -den blev dit Sanger-Mærke, Carsten Hauch!Og derfor, naar Du maler Lidenskabensfraadende Bølgeslag i Mand og Kvinde,da var det ej blot Skjønhed, vi fornam -Samvittighedens Strenge kom i Svingning!Bag Kunstens Straaler Syndens mørke Pletterfik ogsaa dér Magneten til at dirre,ja stundum med de tusind Naalestik.Og atter fødes der af denne Skjælvenet Længselssuk mod Lys og Fred og Reenhed,en Vilje til at kæmpe Livets Kamp,fordi den Vilje sang i dine Toner!Vor Tid, den skjælver ej! Dens travle Kunstmed al dens Kløgt, med al dens Sandheds-Stræben- Sandhed som Landskab uden Luft og Himmel -er altfor tidt en gold og gudløs Kunst;gjør ej som Hauch's Præstinde-Tjenestei Helligdommens Forgaard.Ej som en Konge-Ørn paa brede Vingerden seer fra oven ned i Afgrunds-Dybet,men kryber heller med sit skarpe Seeglasi al Fortrolighed selv ned til Krybet,opdager mangt og meget Grimt og Hæsligt,men harmes ej derved - han trylle fremMedusa's Hoved - ak men ingen Persevs,som vil med bortvendt Aasyn Fjenden fælde.Maatte da Hauch's højbaarne Digteraand,den styrkende, den mandige, den rene,faae Magt i Sindene, fra Skrift og Scene,og løse Kunsten af dens trange Baand,saa Maalet højnes, Vingeslaget hæves -da fejred ej hans Minde vi forgjæves !Thi stod Du engang ved Hardángerfjordog ved Middelhavs-Kyst i det Fjerne -nu lyser dit Navn i vort Sangerkorsom »Lyrens« reneste Stjerne!