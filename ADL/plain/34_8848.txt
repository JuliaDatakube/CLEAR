Ved Anna Christina Brorsons begravelse19. juni 1721



Om jegChristinisGrav etParadiesvil kalde,

Da skal vel mangen een i slige Tancker falde:

Hvor kand en Aske-Krog, den sorte Orme vraa

Med FrydensParadiesi nogen Ligning staae?

Før skulde Herre Slot sig rime med en Tue,

Det mindste Natte-Lyys med Solens blancke Lue,

Det store Verdens Hav med mindste draabe Vand,

FørEdenlignet blev med Gravens mørke Land.

Jeg laderParadiesbeholde ald sin Ære,

Dog saa, at Graven skal for Hende Prisen bære,

O Du vortKikajon,vort søde Hvile-Rum,

Vort Legems Aftegts Boe og Længsels Hovet-Sum.

Hvor vores tunge Krop skal aldrig meere værcke,

Men boe saa tryggelig i Trygheds Eene-Mærcke;

Der mand Lyksalighed afParadiesforjog,

Den da sinResidentzi Gravens Skantze tog.

O I ved JEsu Død friefegted Næder-Lande!

Hvor ingen Sorg og Synd sig med vor Fred skal blande,

Luck dine Porte vidt du Frieheds Skantze op,

Saa hviler hun fra Striid vor stive Legems Krop.

Saa længe som vi paa vort tunge Støv maa slæbe,

Til Døden bryder ind, og sidder os paa Læbe,

Er ingen Roe og Rast, vi tumles som et Hav;

Men her er Rolighed at finde i vor Grav.

Nicolai Brorsons unge hustru, Anna Christina f. Bruhn, døde i Bedsted 7. juni 1721. Hendes mand udgav senere et mindeskrift om hende:Sidste Afskeed, Flensborg1727. Indholdet er først et sørgedigt og 3 salmer af ham selv - salmerne genfinder vi som nr. 282, 279 og 281 i Troens rare Klenodie, - dernæst et dansk og et latinsk digt af Broder Brorson samt til sidst ovenstående af H. A. Brorson. Slutningen af dette (fra linie 37) er det første varsel om den virkelige digter, og ejendommeligt nok møder vi her det billede - rosen, - som senere kom til at spille så stor en rolle i hans salmer. Som det her fremtræder, hænger det vel sammen med, at begravelsen fandt sted i rosentiden, som dengang var juni-juli. - Linie 11:Kikajon] den plante (ricinus), under hvis skygge profeten Jonas fandt vederkvægelse, Jon. 4, 6. - L. 14:Eene-Mærcke] område. - L. 17:Næder-Lande] nederlande dvs. hvad der er under jorden; her er vel en hentydning til Nederlandenes frihedskamp. - L. 20:vor stive Legems Kroper apposition til hun.






Det stærckeFirmamenti Solens blancke Rige

Skal Gravens Herlighed i alle Poster vige,

Var Verden end en Ring af purestOphir-Guld,

Den Demant derudi er dog vor Graves Muld.

Her er et Orme-Sted; Mens siden Edens Slange

I Christi Grav blev giort til ævig Spot og Fange,

Og siden Livsens Træ blev ned i Graven lagt,

Saa miste Døden strax i Graven ald sin Magt.

Af den bedrøved Mand med sine fire Poder

Der seer du Edens Strøm med sine fire Floder,

Vor Boods og Kaarses Graad erParadisesVand,

Just af det slags vi veed Guds Engle glæde kand.

Her er en Rose lagt (TrotzEdens Rosmariner)

AfChristi Roseraf de raresteChristiner,

EnRoseHimmel-Sød imens vi Hende saae,

Hvis Længsels Minde vi til Døden bære maae.

At og den Jord og Sted, hvor Hun sig lod begrave,

Er os et Blomster-Bed og yndigRosen-Have,

Sov sødt, Du yndigste udi DinRosen-Dal!

I Ævighedens Vaar Du ævig blomstre skal.



Paa det eene Vaaben stoed.

De Lyys og Ære-Tegn paa HErrens Alter sat

Skal icke føre os Din Yndighed i Sinde,

Som bæres af enhver i dybest Længsels Minde,

Men vidner, at Du varst et Lyys i Mørckheds Nat.



Paa det andet Vaaben.

Her staar vel Navnet neden til,

Men den, som Dyden tegne vil,

Maa gierne slette Navnet ud,

Og sætte: Altiid Christi Brud.

Hans Adolph Brorson.

L. 25-26: Himmelhvælvingen med solglansen måvigedvs. træde tilbage for gravens herlighed;i alle Poster] på alle punkter, i alle henseender. - L. 27:Ophir] 1. Kong. 9, 28; 10, 11. - L. 28:Graves] gravs. - L. 29:mens] men. - L. 31:Livsens Træ] Jesus, 1. Mos. 2, 9; 3, 22; Joh. Åb. 2, 7, jfr. Joh. 15, 5. - L. 34:Edens Strøm med sine fire Floder] 1. Mos. 2, 10 flg. - L. 37:Trotz] trods, ikke overgået af. - L. 38:rareste] sjældneste, skønneste. - L. 41:at] så at. -Vaaben] Foruden lys har der ved begravelsen været stillet 2 skjolde med indskrift på altret.