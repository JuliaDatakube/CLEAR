AandeligeSiunge-koorsFørste Part.Den 1. Morgen-Suk.

Nu staar jeg op i HERrens Navn,

Min Frelsers JESU kierlig Favn

Med Naade mig omarme:

O Hellig Aand i Hiertet mød,

Og med din kraftig Naadis Glød

Mig til alt Got opvarme!

Lad Ordet læris reent og ræt,

Lad alle Satans Smuge-sæt,

Som Avn og Sky bortdrive:

Giv Kongen Lykke, Raad og Mood,

Lad hver en Achitophels Blood

Forbandet ævig blive.

Giv disse Riger Fryd og Fred,

Lad Ræt og Skiæl alt blive ved,

Og daglig Blomster bære:

Lad mig O Gud! I denne Dag

I Tanker, Ord og ald min Sag,

Dig Hierte-knyttet være.




Tag mig og mine vel i agt,

Tving Kiødsens baade List og Magt,

Som er mig fast om Borde;

Saa frygter jeg ey noget Stød,

Og ey hvor snart i Liv og Død

Det end vil Aften vorde.