MAN HAR SAGN OM BORGTAPETER II

Til Christian Petersen.



I

Man har Sagn om Borgtapeter,

Hundredaarige, paa hvilke

De afblegede Figurer,

Syete Sting i Sting af Silke,



II

Faae et sælsomt Liv om Natten

Stige ned, og - som det gamle

Herskab fordumstider - sig i

Maanskinscabinettet samle.



III

I de bløde Lænestole

Damerne, med Atlasslæbet,

Blændende sig atter kaste -

Munden smiler, rosenlæbet.



IV

Og en Riddersmand - om Dagen

Neppe kjendelig for Synet -

Læner sig paa Stoleryggen,

Stærk, sortskjæget, dunkelbrynet.



V

Gjennem Buevindvet glimre

De forgyldte Instrumenter -






Hvide Skyggehænder jage

Over støvede Tangenter.



VI

Klang fra de forsvundne Tider!

O vidunderligt at høre!

Gammeldags Galanterier

Hvidskes i et yndigt Øre.



VII

Næsten kunde man misunde

Dette Skyggeliv, hvis ikke -

See! hun blegner bag sin Vifte,

Angst for Morgenrødens Blikke.



VIII

Selv den tapre Ridder gyser,

Smutter, som den hele Vrimmel,

Ind i Muren, i Tapetet -

Dagen seer kun Støv og Skimmel.



IX

Saadan smutter bort fra Dagens

Færdsel ogsaa Sjælens Mærker,

De forsvundne Sympathiers

Efterladte Billedværker.



X

Glemsel, som et Møl, dem gnaver,

Tiden slukker deres Farve -






Kun Erindringsnatten bringer

Flygtigt Liv i deres Larve.



XI

O, men skjønne, elskelige,

Spøgelserne kan fremtræde,

Og i mangen Dæmringstime

Lever op den gamle Glæde.



XII

Fra Tapetet stige Mindets

Falmede Figurer, - lægge

Sig paa den bekjendte Sopha

Og gemytligt Benet strække.



XIII

Fruen, med ætherisk Hvidhed,

Bringer Lampen. - Marianes

Øine funkle med et Mørke,

Hvori Sjælens Flammer anes.



XIV

Talen sig gymnastisk øver,

Springer Buk, som fordums Dage

Ja, paa Bordet fyldes Glasset

Og de gamle Retter smage.



XV

O, man gantes, gjør sig over

Spøgelser og Geister lystig -

Selv ved Hanegalet rækker

Man hinanden Haanden trøstig.






XVI

Sukker sit: a rlvederla!

Og, som jeg i Aften, smutter

I Tapetet - - kjære Christian,

Ak, idet jeg Brevet slutter.