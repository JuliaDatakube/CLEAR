PRESSEN.



fordum Fyrsters kjøbte Slave,

nu Monarkers Ligemand;

brudt er længst Censurens Stave;

Synet frit til Hav og Land;

Pressen - løst af Fortids Vold -

staar nu kun i egen Sold.



Se hvor langt dit Rige spænder,

sammenholdt af Ørsteds Aand!

Om en Ø i Havet brænder,

Asken samles idinHaand.

Ruslands Trusel, Finlands Graad

naar til dig ad samme Traad.



Malmen, som i Jorden lytter,

blev dit Lunes Gyngehest;

ud og ind Maskinen flytter

Bonden til sin Aften-Grød

drøfter Kinas Morgen-Nød.

Drøjsel, Forslag.






Slukkes end hvert Lys i Staden,

brænder et endnu hos dig;

ruger Tavshed over Gaden,

tilditHus naar Søvnen ej.

Remmen haster vildt af Sted,

Hjulet mumler sit derved.



Tanker, som for Øret synger,

naar de bæres ud ved Gry,

smidigt sig om Valsen slynger,

krystes mellem Staal og Bly;

Ordet, klædt i Malmens Dragt,

vandt dig Rang af Verdensmagt.



Som Kyklopens er din Gjerning,

du Minervas yngste Søn!

Held har sjældent fulgt din Tærning;

Skuldertræk var mest din Løn;

dog, saa langt Kulturen naar,

dineSpor i Agren staar.



Bonden, som med Blink i Øjet

klapper glad sin hvide Gris,

Svenden, som i Søndagstøjet

spørger sejgt om sin Avis;

Doktor, Høker, Skolemand

fyldte veddinBrønd sin Spand.



- Hvad end Tidens Strøm vil føre

hid af Skum og Storm og Slud,

vil du staa med Haand bag Øre

lyttende i Natten ud.

Dermed er din Gaade sagt :

Du er Tidens Hejmdalsvagt!

Juni 1902.