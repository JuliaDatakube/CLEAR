Jeg er træt af disse himmelvendte Øjne

til jeg vaagned karsk og nøgtern, træt af Løgne.

Jeg har Lyst ved mine Helte at fornemme

at de smager af den Jord, hvor de har hjemme

se den Skipper og Korsar, der overraskes

i et magtfuldt Pavebilled af Velasques.

Denne Pave er ej Helgen, næppe Vismand,

men en Mand i fuldt Ornat, en "Kirkens Stridtmand".

Han er spændig, han er skægget, han er hærdet,

og den senestærke Arm kan føre Sværdet.

Se ham tør og sejg i Kvinde-yppig Kjole

hvilken glansfuld Malerkunst . . . den spanske Skole,

fuld af Sandhed i hvert Træk, hvorom den melder,

fuld af Virkning som en Fægtning med Appeller.

Ingen Ynde hos Madonna har mig daaret

som en Olding af Ribàra, djærv og haaret.

Lad de ringe knæle ned og dyrke

Drømmens Skin - jeg elsker Livets Styrke.

Ingen Judith, som en Guido har trolovet

ved sin Kunst med Holoférnes' Hoved

ejer i sin grumme Skønhed Magten

som en Spanjers Pensel - uden blodig Slagten.