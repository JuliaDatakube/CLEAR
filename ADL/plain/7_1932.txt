En Anden over Evangelium,Under dend Melodie:Jeg veed et ævigt Himmerig, etc.



1.

HVor lifligt er det dog at gaa

Med JEsu Ord i Munde,

Hans Saar, hans Død at tænke paa,

Og alt hans Verk begrunde.

2 sukker-sød] for dig sød16999 Rood] Brod169912] Ald Syndsens giftig Frøe,169914 saa] ogsaa1699








2.

Dend Glæde vaar dog angenem,

De To Disciple finge,

Der de udaff Jerusalem

Til Emaus henginge.



3.

Om JEsu Kors, hans Død og Grav

Vaar deres Vandrings Tale,

Som dem et smerte-minde gav,

Det ey de kunde svale.



4.

Men JEsus vaar dog i dend Nød

Saa gandske nær tilstæde,

At hand de tænkte være Død

Vaar standen op med glæde.



5.

Dog Blindhed dem i Øyne sad

At de ham ikke kiendte,

Før hand om sig hvert Skrifttens Blad

Til grund-Forklaring vendte.



6.

Du blev dog, JEsu, som De bød,

Der det ad Afften lakked,

Og blev saa kiendt, dend Tiid Du Brød

Tog i din Haand og takked.






7.

Da kiendte De dend Himmel-Glød

Som dem i Hiertet rørte,

Der om sin Lidelse og Død

Hand Skrifftens Ord udførte.



8.

De vendte saa med Glæde hiem

Guds Vunder-Verk at Ære,

Og ginge til Jerusalem

De andre og at lære.



9.

O JEsu, O du veed Jeg gaar,

Din Pillegriim og Borger,

I disse korte Verdens Aar

Fuld aff Tj Tusind Sorger.



10.

Du est dog ald mit hiertes Roe,

Min Trøst, min daglig Tale,

O lad din Aand mit hiertes Boe

Med ald din Pinsel Male.



11.

Dig Vandrer Jeg saa gierne med,

Opstandne JEsu lilde,

Til Himlen Jeg i dine Fied

Saa gierne følges vilde.






12.

O følg dog med! Jeg slipper ey!

O drag mig, naar jeg ikke

Saa fyrig er paa Himlens Vey

Hvor Torne Fooden stikke.



13.

Maa skee min Afftenstund er nær,

I Ungdom eller Alder,

O bliv dog hos mig, favn mig her,

Naar Jeg ved Døden falder.



14.

Saa skal Jeg da, O JEsu, der

Dig og din Fader kiende,

O gid da kun min Vandrings-fær

Vaar kommen vel til Ende.

Th: Kingo.