under dend Melodie:Guds Søn er kommen aff Himlen ned, etc.



1.

SEe! see nu bliver HErren kiendt

Sin Naade hand udbreder!

Aff Gud Johannes bliver sendt

Som JEsu Vey bereder!

Der til sit Tempels Børn og Boe

Snart komme vil til Trøst og Roe,

For dem som ham tilbeder.



2.

Men hvordan vil de ondes Tal

Hans Tilkomst see og taale,

Naar hand med Rette-snoren skal

Ald deres Udyd maale!

10 over .. Malach. 3]findes kun i Eksemplarerne K1O1O2F; mgl.12°








De onde skulle ey bestaa,

Hand dennem underlagt skal faa

Sin hellig Foode-saale.



3.

Hand som en Guldsmeds Prøve-Ild

Skal Skum fra Guldet smelte,

Og hver som er i Synden gild

I Seebe-Tvetten elte!

Hans Præster skal hand rense saa,

De til Guds Tienniste skal gaa

Med Sandheds reene Belte.



4.

O JEsu, reens vor slemme Klud,

Naturens skidne Plette,

Lad Ordets Seebe-Vand og Lud

Vort Synde-skarn udtvette!

Vær, JEsu, vær os dog saa good,

At endelig dit dyre Blood

Vor Blodskyld ud maa slette.

Th:Kingo.