Sønderjydens Sang.(1878.)Saa langt og saa længe som Magt er bleven Ret,skal Herreloven lydig vi være;men aldrig skal det siges, at Læben blev trætaf Sønderjydens Længsel frem at bære;saa længe der er Segl for hvad gyldne Penne skrev,saa vil vi give Kejseren hvad Kejserens blev, -men Hjertet maa han ikke begjære!Vor Fader udi Himlen, dit er vort Hjerte først,dit Kongsord ej som Menneskers rystes!Du vække selv herinde den Hunger og Tørst,som stilles ej, hvor rigt der saa høstes:Du lære os at bære baade Modgang og Kors!Og giv, vi maa i Nød, ved vort gamle Fadervor'svelsignede Barne-Bøn trøstes!Vort Fædreland paa Jorden, dit er vort Hjerte næst; -o maatte dine Sønner Du samle!Men end i Moderhuset blev Søn og Datter Gjæst,maa lege Fremmed hos sin Barndoms Skamle!Det Maal, der hvisler om os, det er saa udenlandsk;dog Skov og Fjord og Banke, de tale gammelt Dansk,og vi, vi vil blive ved det Gamle!Og, blev det vort Kald: imod Stormflodens Magtat staa som gamle Danmarks Bølgebryder!og om de tusind Grave at holde Nattevagt!og blive ved at være Sønderjyder!nuvel, - for Tid og Time, for Lykken raader Gud,men hvad vi kan, det vil vi: i Haab holde ud,saa længe sin Vaarknop Bøgen skyder!Det love vi hinanden: at staa som en Mur,saa langt som Barnet »Landsoldaten« traller!Og, kan vi kun sjunge som fangen Fugl i Bur,vi veed, vor Sang faaer Svar fra andre Haller!Det love vi hinanden: med Tro og med Taal,som Alter-Ild at vogte vort søde Modersmaal,til Dannebrog igjen fra Himlen falder!