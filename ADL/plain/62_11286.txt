160.Ode mixta, componeret 1647.



1.

O skiønne Galathe,

det er Væ,

Foruden god Beskeed

est du vred

Og ikke meere gaar

med din Faar

Din gamle Vej,

og skiøtter ej

Min søde Pibes Klang

eller Sang.



2.

Den Trofasthed saa slet

er forgiet,

Du først med Haand og Mund

allenstund

[T]il død' at holde fast

uden Last,

Og derfor maa

jeg saadan gaa

Med dybe Suk og Klag

Nat og Dag.






3.

Det Græs i grønnen Eng

var min Seng,

Og Svan min Hund saa sagt

holdte Vagt,

Hvad venlig Ord da falt

og blev talt,

Den Nattegal

Som paa vor Tal'

Da lyde, derom veed

god Beskeed.



4.

Da heed jeg Coridon

og min Kron

Da var du gandske min

og jeg din,

Da laae jeg i din Arm

uden Harm,

Da taltes ej

om saadan Rej,

Du nu med Tyrsis har

aabenbar.



5.

Alt ved min gode Stav

jeg dig gav,

Og ved den Krands jeg hiem

fik igien

Maa jeg nu ligne vel

og med skiel

Baad' Elskov min,

og Troskab din:

Din Krands forsvandt, min Staf,

ej tog af.



6.

Jeg er slet ingen Spog

eller Drog

Som Tyrsis og saa slem

plump og grem,

Det mig hin stille Vand

sige kand,

Jeg har og nok

saa stor en Flok

Af Geeder, Lam og Faar

hvor det gaar.



7.

Det skader ikke stort,

jeg er sort,

Det haver Solen giort

hos den Hiord,

Jeg vogted baad' for mig

ogsaa dig.

Den bruune Nød

er gierne sød,

Men hvit med Sorg forgaar

og henfar.



8.

Mig elsker Phyllis skiøn

udi Løn,

Og bruger mangen Konst

for min Gunst,

Dog skiøtter jeg ej Løn

eller Bøn:

Den maatt' det vær

dig lod passeer

Og overgav dig slet

ja vel let.



9.

Og Amaryllis hvid

som en Krid,

Til mig vel langen Tid

slog sin Lid,

Og drev for mig at see

sin' smaa Fæ






Hver Middags stund

til Rosens Lund,

Men jeg for hende dog

mig undslog.



10.

Jeg kund' dig giort fuld vel

samme skiel

Og ladet mig forfør,

som du giør,

Men jeg er alt for ret

og for slet,

Og elsker dig

for inderlig,

Og det er til min Klag

en Aarsag.



11.

Naar mig Myrtillo seer

hand da leer

Og sig'r hvor mag'r est du

bleven nu

Du savner Galathe

kand jeg see,

Giv dig tilfreds

hun andensteds

Hos Tyrsis er i Læ

med sit Fæ.



12.

O hiertens Harm, at mig

saa for dig

Skal gives Spot af hver

hist og her,

Og jeg end dertil maa

taalig gaa,

Men det blev got

med saadan Spot

Lodst du med Tid'n dig end

da omvend.



13.

Driv hid dit unge Fæ,

Galathe,

Det her i Græs kand gaa

hos den Aae,

Her staar og Busk i Ring

trint omkring,

Her skal du find'

baad' Bøg og Lind

Som dig for Solens Brand

skiule kand.



14.

Jeg har et Raa saa tam

som et Lam,

Af Ringel-duer har

Jeg et Par,

Til dig alleene spart

og forvart,

Min ringest Kost

er Smør og Ost,

Salat og Artiskok

har jeg nok.



15.

Begiær du ferske Fisk

paa din Disk,

En Gedd', en Aborr' skarp

og en Karp,

Jeg dennem strax i Land

drage kand,

Og hvad du vilt

baad' tam og vildt,

Det skal du faa, kom hid,

og vær blid.



16.

Men ak! hvad est du blind

udi Sind,






Og agter alt for ring'

ald den Ting,

Som jeg tilbiuder dig

uden Svig,

Ja Suk og Taar'

de ej formaar,

At du til mig vilt slaa

din Attraa.



17.

Du skalt dog ej saa læng'

være streng,

At Coridon dog vil

jo sit Spil

Baad' vidt og bret lad hør'

nu som før

Om Galathe,

hvo veed maa skee

Det end den gamle Brand

tænde kand.



18.

Far vel, med'ns jeg har Væ,

Galathe,

Farvel, og tænk dig om,

og vær from,

Og naar min Pibes klang

nogen gang

Til dig henfar,

da tænk jeg var

Din trofast Ven og Svend,

og er end.