Til Kong Christian IX.Med Soldaterbladet »Danebrog«.Oktober 1880.



Vi komme uden Vaaben

og i Papirs-Mondur,

og ikke for at støde

i Krigens barske Lur, -

kun alle Kammerater

fra baade Sø og Land

paa Vagthold vil vi kalde

om vore Fædres Strand.



Paa Vagt om vore Minder,

til Vækkelse og Trøst!

paa Vagt om vore Grave

med deres Maner-Røsti

paa Vagt mod Tvedragts-Aanden

og Egennyttens Spil!

paa Vagt om Danmarks Ære

og Arnens rene Ild!






Men først saa maa vi træde

for Danmarks høje Drot, -

vi veed, at Kronen deler

med Stammen ondt og godt!

vi veed, at Du, Kong Christian,

har deelt vor Sørgestand,

og slynget Troskabs Vedbend

om Skjoldets brudte Rand!



Vi veed, at Danmarks Lykke

er Kongens Lykke med,

ogDanebrogmed Korset

Dit Hjertes Kjærlighed, -

saa vil vi trøstig hejse

vor gamle Dug paa Stang,

og lade Flaget suse

sin egen Mindesang.



Og, randt der afDinKrone

- det mindste Konge-Lands -

end mange gyldne Ringe

med Fremtids Morgenglans,

dog glemmer Du ret aldrig

i Mindet om vor Nød,

atDanmarksFremtid avles

af Kraft i Folkets Skjød!



- Gud signe Dig og Dine

med Kjærlighedens Baand,

fra Fredensborg til Neva!

fra Thems til Parthenon!






Gud sanke vore Hjerter

i fælles Lyst og Sorg,

og gjøre gamle Danmark

til Fredens trygge Borg!