Af: Sommerreise i Sverrig Aar 1836I Domkirken bivaanede jeg en Søndags-Gudstjeneste. Af den Tale, der holdtes fra
      Choret, kunde jeg desværre neppe fatte Mere, end af dem jeg har hørt i
      Christiansborgs Slotskirke, og det af samme Aarsag: den uheldige Resonance, der forhindrer
      Andre end de Nærmeststaaende i at samle Talerens Ord. Til at bortrydde denne
      Hindring havde man i Lunds Kirke gjort et Forsøg, som langtfra ikke
      tilstrækkeligt opfyldte sin Hensigt. Præsten havde nemlig et conisk
      Trætalerør - ikke uligt en collosalsk Damestraahat -
      hvilken Hovedprydelse ikke gjorde noget høitideligt eller andægtigt
      Indtryk. Jeg har tænkt mig et andet Middel, og undret mig over, at Ingen Akoustiker
      har faaet det anvendt i vor Slotskirke: et uldent Teppe nemlig, som naar Talen skulde
      begyndes, kunde nedrulles for enhver af de Piller, mod hvilke hans Røst slaaer an
      og tilbage.Der var endnu Eet, som langt mindre vandt mit Bifald. Alleraederst i Kirkens midterste Gang,
      allene ved en Stump uhøvlet Træbænkalle de øvrige
      heelt op i Gangen vare malede - stod en midaldrende Mand, under hele Gudstjenesten
      stiv som en Støtte. Alle de forreste Bænke vare fuldbesatte, og da det
      trætter mig at staae længe, traadte jeg til, for at sætte mig
      paa Mandens Bænk. Men Een greb mig om Armen og hvidskede: "Kors! hvad vil
      Ni der?" Det var da en Forbryder, som næste Dag skulde i Slaveriet. Jeg
      betragtede ham fra Siden: hans liigblege Ansigt viste Anger, Sønderknuselse; fra
      hans nedadvendte Øine randt Taarer uafladelig - Steengulvet ved hans
      Fødder var vaadt af dem. Visselig! Gabestokken skulde ikke været ham en
      nær saa dybt fornedrende Skændsel, som denne i Naadens og
      Barmhjertighedens Tempel. Saadan aabenbar Skrifte ei engang af Præsten, men af hele
      Menighedens Øine, den satte mig næsten hundrede Aar tilbage i Tiden; men
      jeg kom dog hastigt igjen ned til de nærværende ved at tænke paa
      " Brændemærker." En
      Galeislave sagde til  Frankrigs Howard, der løftede paa hans Lænker, og beklagede ham formedelst
      disses Tyngde: "O!" fremsnærrede han,
      "Lænken og Aaren og Tampen ere som en Fjeder mod det ene Bogstav
      F." (Fourbe Kjeltring.) Men det oplyste, det humane Europa er jo i
      Criminal-væsenet ikke kommen stort videre, end til at straffe
       - ikke til forbedre re. At kalde et Tugthuus, et
      aandeligt Pesthuus, en Lasternes Høiskole - at kalde det et Forbedringshuus - det er en græsselig Ironie.Forstemt - nedstemt forlod jeg det Huus, hvor Kjerlighed skal indoculeres i Troens
      og Haabets rene Stammer.[...]Regimentspastoren E......, der tidligere havde været Tugthuuspræst,
      indbød mig til, i hans Selskab at besee de stockholmske
      Straffeanstalter. Der vare vel over tusinde Studenter af begge Kjøn; og da der vare
      mange samlede i hver Værelse - som hos os - kan man nok begribe,
      at den indbyrdes Underviisning ogsaa dersteds blev dreven med Held. I 
      intet andet Værelse blev det mig saa trangt om Hjertet, som i Barnemorderskernes.
      Disse Elendige sadde her ved Vævene, blege som Linet, ventende i dyrisk
      Sløvhed, eller i eddret Anger, paa det Øieblik, da Atropos vilde afklippe det usle Livs Traad. Der sadde de, Gamle og Unge blandt
      hverandre, sig selv til indbyrdes Spot og Spee, og enhver Anden til Gru og Væmmelse.
      Er det da virkelig eet tusinde, otte hundrede og fyrgetive Aar siden Han kom til Verden, der
      frelste Synderinden fra Stening! Steningsdøden er Barmhjertighed mod saadan
      Fordømmelse paa Livstid. Alas! poor Howard!Illustrationerne vises ikke af hensyn til rettighederne.