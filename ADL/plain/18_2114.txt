EN AFSKED



O, intet Under, du bevares

Med Laas og Lukke, som en Skat,

At En - jeg veed nok hvem - dig vogter

Med Argusøine Dag og Nat.



At Beilerne om Huset sværme

Som Flagermuus omkring et Baal,

Og at jeg selv beruset tumler

Som Bremsen fra en Nektarskaal.



Al Sommerblæstens varme Blødhed

Er i din melkehvide Arm,

Al Blomsterskjønhed i Naturen

Har fyldt og rundet denne Barm.



Men mørkt, som Bjergets skjulte Grube,

Mit Sind er ved vor Afsked - tys!

Kun Amor høre disse Fodtrin

Og disse lange, lange Kys.