Bjørnstjerne Bjørnson



Fremtids-Disen drog hans Øje.

Mellem Fjælde, mellem Høje

sang han Lyst til Land at pløje.



Land, hvor Sol mod Bølgen iler,

midt i Engen Lykken hviler,

Norges friske Datter smiler.



Ud han sang, den store Seer,

Sætrens Liv og Høstens Leer,

Maanens Magt og Havets Veer.






Sang ny Verdner op af Vande,

sang med Gryet paa sin Pande

om nyt Liv i gamle Lande.



Hør, hvor Sangen alle Steder

fra de tusind Hjem sig breder,

som fra tusind Fuglereder.