En anden, over Evangelium,Under dend Melodie:Udi min Angst og Nød, etc.



1.

O GUD hvor jammerlig

Din Kirke-Ager sig

I disse Tider finder,

Da Ukrud flux oprinder,

Og tegner sig at sprede

Og overgroe din Hvede.






2.

Du har jo ladet strøe

Dit Ords det reene Frøe,

Det Livsens Korn du saade

Til alle Ender naade

Udi din Kirke-Lykke,

Til Himmel-Frugt og smykke.



3.

Dog skyder Klinten op

Sin Purpur-Kroned Top,

Som i Guds Ager brammer,

Og Hveden offte krammer,

Mand seer dend og maa lide,

Dend brasker hos vor side.



4.

O Gud, hvor søvne-blind'

Er Mennisken i Sind,

De som din Ager vare,

Tit venter ingen Fare,

Men før de ud har blundet,

Har Klinte-Fyrsten vundet.



5.

Nu strøer hand viit her ud

Et Kietter-Klinte-Krud,

Som vel udvortes praler

Og herlig sig udmaler,

Ja mangen Siæl forvender,

Som Guds Ords Sæd ey kiender.






6.

Nu fylder hand sin Sek

Med alle Snid og Trek,

Aff Laster og aff Lyder,

Udsminker dem som Dyder,

Saa de sig sagt indsniger,

Og høyt i Veiret stiger.



7.

Hvor er vor Christendom,

Naar vi os tænker om?

Vi har kun Stilk og Blade,

Dog friit aff Troen sprade,

Vi tør og Blomster viise,

Men Frugten vi forliise.



8.

Hvor er nu Ræt og skiel,

Som fordum voxte vel?

Hvor Kierlighed og Dyder,

Som Christendommen pryder?

Hvor er og nu Guds Ære?

O! hvor mon dend dog være?



9.

Ah! Ah! dis vær! mand veed

At søvn og sikkerhed

Har Hierterne betaget!

Imens har Satan jaget

Ald skam og Last i Grøde,

Som vil Guds Ære døde.






10.

Her voxer Hofmod frem,

Had, Gierighed saa slem,

Hoor, Mord og Løgn og Laster

Ald Ærbarhed omkaster,

Ald synd og skam paa love

Groer op som tykke Skove.



11.

Dog kommer vel dend Dag

Gud dømme vil sin sag,

Og samle ind sin Hvede,

Og da med Klinten hede

I Helved-Ovnens Lue,

Og Mørkheds ævig Stue.



12.

O Gud bevar dit Ord

Fra Pavens Løgn og Mord,

Fra ald dend vrange Lære,

Som røver dig din Ære,

Lad Ordets Sæd udspende

Sin Frugt til Verdens Ende.



13.

Giv os din gode Aand,

Som Sæden aff din Haand

Opelske kand og vande,

Saa vore Hierte-Lande

U-tallig Frugt maa bære,

Dit store Navn til Ære.

Th. Kingo.