DET LEVENDE LANDTIL NILS COLLETT VOGTMED HILSEN TIL NORGEOG DE NORSKE DIGTERE



Jeg søgte fra Aar til Aar

fra Strand til Strand

efter det dybe, levende Land,

hvor den høje Sol og det tavse Siv

var skabt af mit eget dybeste Liv.



Men finder nogen det Land engang,

er hvert et Ord af ham bleven Sang,

og hvis Du ejer det levende Land,

da kan Du gøre, hvad ingen kan.

Det døde er borte, alt vildt bliver vænt,

og Du har det dejlige Land fortjent.



Hvem saa ej, da Ungdom slog op en Port,

at Folket var vaagent og Landet var stort,

men stakket er Tiden for Blomst og Frugt,

og før han saa til, var Landet lukt.



Men Du skal føle i Trængselens Stund,

naar alle er syge, om Du er sund.

Og Du vil se din Besøgelsestid,

da straaler hvert Øje, da rier hver Strid.

Og Sorgen smiler og Glæden er øm

som en Kongedatter i Digterens Drøm.

Og Hjerter og Skæbner og Ønsker og Veer

er i dine Hænder et levende Ler.

Og de, som er blide, naar vildt bliver vænt,

har alle det levende Land fortjent.






Da skabes i Skønhed for Gud og for Mand

ved den fjeldhøje Fyr eller Gaarden ved Strand

det dybe, det levende Land.