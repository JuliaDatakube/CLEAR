Indledning til philosophiske Forelæsninger af
							Henrich SteffensFörste forelæsningDen almindelige Fordom mod Philosophien, som synes, i det mindste hos den
							store Hob, at staae i lige Forhold til den Energie, med hvilken vor Tids
							störste Genier söge at bringe den sin Fuldkommenhed nærmere, tvinger mig
							-for min egen, og for deres Skyld - mine Herrer! til en kort
							forelöbig Erklæring.Hvad jeg forudsætter hos mine Tilhörere er - fra Kundskabens Side - intet andet end den
							almindelige Cultur, som man maa forudsætte hos ethvert uddannet
							videnskabeligt Menneske - fra
							Interessens Side - den indvortes Trang til at kiende
							Tingenes egentlige Væsen, til at oplöse Tilværelsens Gaade -
							fra Evnens Side, den indvortes Anskuelse, som
							fatter enhver enkelt Deel sammen til et Heelt, sætter det absolut Heele,
								Eene, som det Reelle, og ved denne omfattende Anskuelse fortrænger enhver
							fremmed Forestilling, som ikke nödvendig maae tænkes i Sammenhæng med
							det Heele. Ethvert philosophisk Foredrag er nödvendig et Continuum, et
							organisk Heelt, ikke et Aggregat af enkelte Sentenzer. Alt enkelt
							forstaaes blot i sin Forbindelse med det Heele. Det bindende, ordnende
							er det uforanderligen Samme i enhver enkelt Sætning, det identiske, som
							organiserer alle forskiellige Gienstænde. Udtrykket for denne Identitet
							er giennemgribende, absolut Conseqvenz.. Derfor maae Philosophien, naar
							den er hvad den skal være, blive et levende System, ikke en död
							Classification. Jo fuldkomnere det skulde lykkes mig at opnaae den  systematiske Eenhed, desto
							uforstaaeligere paradoxere, ja latterligere maae enhver Sætning synes i
							enhver anden Forbindelse. Det elendige Middel, at nve Sætninger ud af
							deres Sammenhæng, at bedömme dem enkelt, eller i en opdigtet Combination
							- et Middel som den fladeste Trivialitet bestandig er bered
							til at benytte sig af - maae altid lykkes bedre, jo
							conseqventere, jo fuldkomnere det philosophiske System er.Uden Kundskab er Speculationen tom; uden Interesse er Kundskaben et
							betydningslöst Aggregat af Materialier; uden hiin Anskuelsesevne bliver
							Interessen staaende ved en blöd Længsel, en ubestemt Ahnelse -
							og Philosophien selv et blot pium desiderium for svage Siele.At lede dem til Ideen om Philosophiens Problem er Hensigten af disse mine
							förste Forelæsninger. Jeg gaaer ud fra Facta. Jeg ræsonnerer, jeg
							demonstrerer ikke. Jeg opvækker Ahnelser; men disse give ingen Evidenz.
							Jeg vil aabne dem et betydngsfuldere Blik over Livet og Tilværelsen, end
							det den almindelige Erfaring, det daglige Liv, indknebet af endelig
							Trang, leder os til. Af det dybere Blik over Naturen, Historien og vort
							inderste Gemyt, udspringer det philosophiske Problem som af sin
							egentlige Kilde. Enhver maae selv give sig dette Problem, förend det paa
							en tilfredsstillende Maade kan löses. Enhver maa löse sit eget Problem,
							ikke en andens:Jeg begynder mit Foredrag.Den oprindeligste Drift hos enhver levende Skabning er den, at
							vedligeholde sin Tilværelse. Ja denne Dnft og Livet selv ere
							uadskillige, ere et og det samme. Planten, som, rodfæstet i Jorden, er
							Naturens bestandige Foster, ernæres vel i dens moderlige Skiöd; men et
							indvortes organiserende Pnncip, som er et med
							dens Væsen, er tillige det, skiönt  dunkle Udtryk for hiin Drift, uden hvilken dens
							Væsen atter ikke kunde tænkes, Dyret er Naturens Lösladte, det ægte
							dyriske hos Dyret er den Bevægelse af hele Organisationen, hvilken,
							afsondret fra det indvortes organiserende Princip, er det bestemte
							tydeligere Udtryk for hiin Drift vi kalde den vilkaarlig Bevægelse. Dens
							Effect er Handling. Men da Handling forudsætter
							en alt uddannet Organisation, saa maae ethvert Dyr begynde som Plante,
							og skarpsindige Naturforskere have afgjort, at Fosterets Liv er et sandt
							Planteliv. De ufuldkomneste Dyr komme aldrig ud over den tidligste
							Börnealder. Corallerne og Ormene bevæge sig neppe, eller langsomt fra
							det Sted de ved Födselen ere satte paa. Naturen bringer dem, som en
							diende Moder, deres Föde, og næsten den eeneste Yttring af vilkaarlig
							Bevægelse er den, ved hvilken de modtage den tilbragte Næring.
							Insecterne födes paa de Planter, som nære dem. Jo höjere Dyrenes
							Uddannelsestrin er, desto længer varer deres Barndom, i hvilken Moderen
							ligesom træder i Naturens Sted; (thi blant de ringere Dyr ophörer
							Moderens Omsorg med Födselen) - desto mere maae de, naar de
							ere fuldvoxne, ved Handling söge at vedligeholde deres Tilværelse.Derfor kan man ved de lavere Dyr vel adskille Metamorphoser, organiske
							Forvandlinger, hvilke de höjere Dyr giennemlöbe i Æget, eller i Moderens
							Liv, men ikke Barndom fra Alder. Dog har Naturen, hos Dyrene, selv de
							ædleste, nedlagt en bestemt Drift til en bestemt Næring, sat dem i
							bestemte Climater. Mennesket er Naturens fuldvoxne, modne og friebaarne.
							Den overlod os til os selv og udbredte alle sine Skatte for os.Den Drift til at vedligeholde sin Tilværelse, om hvilken man ingenlunde
							kan paastaae, at den er det levende og for  fornuftige Væsen indplantet, som om dets Tilværelse var begribelig uden den, er, taget for sig, absolut egoistisk.
							Dens Gienstand er altid et Individuums egentligste, inderste Væsen. Individuel er en existerende Ting, naar den
							existerer for sig, naar et eget indvortes Princip er Udtrykket for dens
							Selvstændighed. Ethvert existerende Individuum er nödvendigviis levende;
							thi det, hvorved den individuelle Kraft selvstændigen yttrer sig, kalde
							vi Liv. Derfor har blot den organiske Natur
							sande Individuer. I den anorgiske Natur har enhver enkelt Gienstand blot
							Betydning i sin Forbindelse med det Heele, ingen selvstændig Existenz
							Det fælles individuelle Princip er Jordklodens Centrum.Den egoistiske individualiserende Dnft vil vedligeholde det Væsen, hvis
							Gienstand og Udtryk den er, i sin hele Ejendommelighed. Det er os ikke
							nok overhovedet at existere, vi ville nödvendigen existere paa denne og
							ingen anden Maade. Uden denne egoistiske Drift vilde intet enkelt kunde
							bestaae. Dens Middelpunkt er en levende Skabnings inderste Væsen. Den er
							det som vaagner med desto stærkere Intensitet og Kraft, jo
							individuellere Naturens Udviklingstrin blive. Den er det som tvinger de
							anorgiske Masser til at fölge Organisationens Love, den er det som
							væbner Dyreriget mod Planteriget, Classer, Slægter, Arter af
							forskiellige Dyr mod hinanden, Menneskeslægten mod den hele Natur og
							Mennesker mod Mennesker. -Har vi end ikke besluttet endnu at fölge den demonstrative Methode, som
							blot lader sig tænke i det enhver Sætning med stræng Nödvendighed
							forbindes med et absolut Axiom, hvilket vi ikke ere i Besiddelse af, som
							vort hele Formaal meget mere gaaer ud paa at söge, uvis om vi nogensinde
							finde det - saa ere vi ikke desto mindre forpligtede til at
							tænke os ethvert Begreb - hvilketsomhelst -  med al den Stringenz, som vor
							blot ræsonnerende Standpunkt tillader os det.Den egoistiske Drift - saaledes vil jeg for Kortheds Skyld
							kalde den Drift, der gaaer ud paa at sikkre det Individuelles Tilværelse
							- haandhæver, vedligeholder blot det Enkelte. Denne Drift er
							saa forskiellig, saa mangfoldig som Individuerne selv. Det er: den er
							uendelig mangfoldig. Ved denne falder det hele Universum, det physiske,
							saavelsom det intelligible, i lige saa mange Middelpunkter, som det
							indeholder Individualiteter - ligesom fra hinanden. Ethvert
							enkelt Individuum tenderer, i Fölge denne egoistiske Drift, blot ind ad,
							mod sin egen Middelpunkt. Ethvert Væsen staaer væbnet mod alt, enhver
							Kraft som gaaer ud ad er nödvendigviis forstyrrende. Hvad som ikke er
							med os, er nödvendig mod os; thi da enhver Individualitet vil
							vedligeholde sig selv, sit ejendommelige, specifike Væsen, da ethvert
							Individuum, i det det sætter sig som dette bestemte Væsen, udelukker,
							negeerer - ved denne Position, med
							Hensyn til denne Position, naar den betragtes for sig selv -
							Ideen om alle andre muelige og virkelige Væsner, saa kan, saa synes det,
							ingen Forbindelse til et fælles Maal tænkes. Adskilt fra alle andre
							nærmer ethvert Individuum sig blot det andet for at tilintetgiöre det.
							Hvorledes kan et Rige bestaae, som er i Ueenighed med sig selv?
							- Havde den egoistiske Drift overhaand, saa vilde Universum
							falde fra hinanden i lutter adskilte Individualiteter - og da
							de dog kun selv bestaae i den almindelige Conflict med det hele
							Universum, saa vilde de selv forsvinde og alt forgaae. Den
							individualiserende Drift er altsaa i aabenbar Modsigelse med sig selv;
							den ophæver sig, i det den söger at vedligeholde sig.Alting bestaaer ved en uendelig Harmonie. Jeg tör
							forudsætte  det her. De vil
							neppe nægte mig det; thi det Forskielligste, det meest Modstridende bestaaer jo virkelig ved Siden af hinanden i en
							evig Samklang - og hvad er Livet
							- Naturens og Menneskets, det blot physiske og det
							intelligible, andet end denne Harmonie af Dissonanzer? Bag alt
							Forgiengeligt synes et Uforgiengeligt, bag alt Forkrænkeligt et
							Uforkrænkeligt, bag al Dod - ved
							hvilken det Enkelte forsvinder, som det kom - et evigt Liv, at
							straale i aldrig formörket Klarhed. Denne Eenhed, i hvilken alting bestaaer, er os intet andet end Udtrykket
							af alt, i en evig Idee.
							- Tænke vi os - og paa vor nærværende Standpunkt ere
							vi aabenbar tvungne dertil - denne Tendenz til Eenhed, som
							forskiellig fra den egoistiske Drift, saa kan den aabenbar ikke gaae ud
							paa at vedligeholde det Enkelte, som Enkelt,
							ikke underkaste sig det Individuelles Egoismus, som saadan. Den söger
							meget mere, saa synes det, at tilintetgiøre det Enkelte, som Enkelt. Jeg
							vil giøre mig tydeligere.Naar vi betragte et organisk levende Væsen - et Menneske f. Ex.
							- saa viser den nöjagtigere Undersögelse - Anatomien
							- at det bestaaer af en stor Mangfoldighed af forskiellige
							Dele. Enhver af disse forskiellige Dele (Organer) har sin egen Beskiæftigelse, og ere intet andet end det specifike
							Udtryk for denne Beskiæftigelse selv. - Thi tænke vi os den
							ejendommelige Activitet, som charactenserer det enkelte Organ, bort, saa
							forsvinder Begrebet om Organet med. Denne Activitet er det immanente
							Princip, som constituerer Organet, og uden hvilket det slet ikke var det
							det er. Saaledes er Hiertet Centrum for Circulationen, Hiernen for
							Sensibiliteten, ethvert Sandseredskab Udtrykket for sin Sands, enhver
							Glandel for Secretionen af sin ejendommelige Materie. Kunde ethvert
							Organ fölge  sin specifike,
							individuelle Tendenz forsig, saa vilde det ligesaalidet kunde bestaae
							som det menneskelige Legeme, der selv er Udtrykket for Samvirkning af
							alle disse Dele. Denne Samvirkning kan nu ikke være Resultatet af en
							blot Forbindelse af Organerne; thi de enkelte Organer, naar vi betragte
							dem for sig, tendere i Sandhed blot til deres egen Beskiæftigelse. Öiet
							vil blot see, Hiertet blot befordre Circulationen, Glandlerne blot
							secernere deres egen specifike Materie. Vi nödsages altsaa til at antage
								en Tendenz (fra vor nærværende Synspunkt),
							forskiellig fra Organernes enkelte, ja i Strid med det Enkelte, en
							Tendenz, som gaaer ud paa at opholde det Heele.
							Denne Tendenz er nu for os her ikke andet end
							Udtrykket af Eenheden af alle enkelte Organer; dog saaledes at den ikke
							er et blot Resultat af Forbindelsen af de
							enkelte Deele mellem hinanden. De behöve blot ret tydelig at tænke dem
							Forholdet af de enkelte Organer i et organisk Legeme til det Heele for
							at indsee, at det Heele ikke kan resultere af en blot Forbindelse af de enkelte Dele, i hvilken disse ansaaes for
							det Reelle; thi det Heele opstaaer ved en Conflict af de enkelte
							Organer, hvilken frembringer en vexelsidig Tvang, der slet ikke ligger i det reene Begreb om individuelle
							Organer, som saadanne, ja endog aabenbar ligger i Strid med den rene
							individuelle Tendenz, naar den betragtes for sig. I det Öieblik De seer
							et Menneske, saa er Forestillingen om denne Gestalt udeelelig,
							fuldkommen identisk, een. I denne eene udeelelige Idee taber sig Forestillingen om
							de enkelte Deles Individualitet, ikke tildeels, men ganske. Betragte vi nu denne Eenheds - Tendenz, som
							forskiellig fra de enkelte Organers individuelle - og paa vor
							nærværende Standpunkt ere vi aabenbar nödsagede dertil, thi de ere
							hinanden fuldkommen modsatte, saa gaaer den sidste ud  paa at vedligeholde det Individuelle,
							som saadant, og strider mod Eenheden, den förste paa at hævde det Heele
							og strider mod det Enkeltes Egoismus.Jeg kan, uden at frygte for at blive misforstaaet, anvende det Anförte
							paa det heele Universum; thi endskiöndt vi ikke, som ved en enkelt,
							endelig Organisation, kan overskue det Heele udvortes, (da det er
							uendeligt) saa er det dog klart, at den Samvirkning af alt, endog det allerforskielligste og
							modstridigste, (hvilket, see vi paa det enkelte i og for sig selv, i
							Fölge en nödvendig Drift blot söger at vedligeholde sin egen Tilværelse) ellers ikke lader sig tænke.Denne Drift vilde vi, til Forskiel fra den egoistiske, kalde Universums
							Eenhedsdrift. Jeg kalder denne, saa vel som den egoistiske en Drift; thi den er, saavel som hiin, naar Livets
							Phænomener ere os givne, en, skiöndt af en indvortes levende Kilde
							udspnngende, dog fuldkommen uvilkaarlig Tendenz. Agte vi nu paa denne
							Eenheds-Drift, saa mærke vi.1) At den maae være uendelig, som Universum selv.2) At den, fra vor nærværende Synspunkt maae adskilles fra den egoistiske Drift, da den endog er denne modsat, at den altsaa, eensidigen betragtet3) Tenderer til at ophæve al Individualitet som
							saadan.Men den er selv blot for saa vidt som det
							Individuelle er, og er intet andet end Eenheds-Udtrykket for al
							Individualitet. Den modsiger sig altsaa selv og ophæver sig i det den
							soger at vedligeholde sig. Oplöses alt i Individualiteter, saa kan det
							enkelte selv ikke bestaae, thi det existerer kun
							i sin Forbindelse med det Heele; oplöses alt i
							den uendelige Eenhed, naar den betragtes i Modsætning til det Enkelte,
							saa kan denne Eenhed selv ikke bestaae; thi den er kuns Eenheden af alle
							Individualiteter.Med slige Modsigelser er nu Livet ligesom befængt. Hvorledes det enkelte
							Individuum kan bestaae endskiönt en uendelig, almægtig Eenhedsdrift
							synes at opsluge det; hvorledes det Heele kan bestaae, endskiönt en dybt
							indpræntet egoistisk Drift væbner ethvert Individuelt mod det Heele, og
							Individuerne mod sig selv indbyrdes; hvorledes tvende sig modstridende
							og ophævende Principier, af hvilke det förste giver os det mangfoldige,
							enkelte, endelige, det andet det eene,
							almindelige, uendelige, kunde foreene sig, kunde giennemtrænge hinanden,
							og i denne fuldkomne Sammensmeltning frembringe det identiske
							Tilværende, Existerende, Livet -er os
							her aldeles Ubegribeligt og turde vel være Philosophiens höjeste
							Problem.At Livet virkelig bestaaer ved en evig Strid af disse modsatte Principier
							kan en kort Betragtning lettelig overtyde os om. Den hele anorgiske
							Natur er væbnet mod det organiske Liv, og dette selv er kun en temporær
							Sejer. I denne Strid vedligeholdes vel Arten,
							som den sejrende Deel; men Individuerne maae uden Undtagelse bukke
							under. Livet er en Overgang til Döden; Döden Massens Sejer over Livet.
							Individuerne komme kun for at forsvinde, det eene, almindelige Udtryk for disses uendelige Mangfoldighed, en
							Eenhed, som uden Individuerne intet er,
							vedbliver allene uforandret. Generationen er en Udvej ved hvilken, vel
							ikke Individuerne, men dog Arten vedligeholdes.Ethvert enkelt Menneske ligger i Strid ikke allene med Naturen
							- en Kamp som han har tilfælles med alle - men
							oprindeligen endog med alle andre Mennesker. Enhver söger med lige Ret
							at tvinge Naturen til at tiene sig, giör den, saavidt hans Kraft
							formaaer til en Slave af sin Egoismus, og, dnves han blot af den
							egoistiske Dnft, alle andre Mennesker til sit Middel. Herved opstaaer en
							Collision, som  aldrig ganske
							kan hæves, en Collision, som constituerer det hele menneskelige Liv. Jeg
							vil udvikle denne Forestilling nöjere.Den uendelige Eenhed væbner ikke det eene partisk mod det andet, den er
							ubevægeligen ligesindet mod alt, eensidigen betragtet fiendligsindet mod
							ethvert Individuum. Den stemmer den hele anorgiske Natur mod Mennesket,
							og i denne Kamp maae Individuerne bestandig gaae til Grunde, den væbner
							atter Mennesket mod den hele Natur og i denne Kamp vedligeholdes Arten.Hvorledes Arten, endskiönt selv et Individuelt, kan vedligeholdes, er os
							her ubegribeligt, og om de menneskelige Individuer kunne have en
							uendelig, uforgiængelig Spire, er et Spörgsmaal,
							som - fra en Synspunkt, paa hvilken vi skille det Uendelige,
							Eene absolut fra det Individuelle, skiönt begge i Livet selv aabenbar,
							paa en ubegribelig Maade, ere eet -
							ikke engang kan opkastes. Thi at i den endelige Conflict alt endeligt gaaer til Grunde, det er vist, og
							videre naaer vor Synspunkt her ikke.Udtrykket for Menneskeslægtens fælles Kamp mod Naturen er Industrie. De maae foreene sig til denne Kamp;
							thi at intet Individuum er den voxen sees allerede deraf, at det
							nodvendig maae bukke under. Udtrykket for den egoistiske Drift, som blot
							gaaer paa det Individuelle, er Lyksalighedsdriften. Denne er en sand Drift, et Instinkt,
							nodvendig som vort Væsen og behover ikke at læres. Udtrykket for
							Menneskets Eenhedsdrift er Moraliteten, som her
							ophörer at være en Drift, og har sin Kilde i Menneskets Fnehed.
							Mennesket oscillerer bestandig mellem den egoistiske Lyksalighedsdnft,
							som byder ham at söge sit Eget, Individuelle, og den moralske
							Enheds-Tendenz, som byder ham at söge det Heeles Vel. Den Bestræbelse at
							foreene begge kalde vi Klogskab (i Ordets ædlere
							Betydning).Men det Helligste kan ikke overlades til Vilkaar. Alle kunne ikke stole
							paa enhver Enkelts moralske Tendenz, hvilken han kan fölge og ikke
							fölge, eftersom han vil. Derfor rækker Naturens uvilkaarlige
							Eenhedsdrift ind i Menneskets frie Liv, og byder ved vexelsidig Tvang, selv Vilkaarligheden at fölge sine Love.
							Den Tvang, som opstaaer ved Conflicten af Individuernes Egoismus, hemmer
							som en höyere, usynlig Haand, det vilkaarlige Valg af den egoistiske
							Drift og Moraliteten. Men gandske tör og kan den ikke hæves; thi med en
							fuldkommen Tvang vilde al Frihed selv forsvinde, og derfor hæves ved det
							borgerlige Samfund, Striden mellem den egoistiske og Eenheds-Driften
							aldrig fuldkommen. Al Historie er en evig Krig. - Den evige
							Fred (Philosophernes kiæreste Drömmerie) kunde kun opstaae, naar den
							frie Enhedstendenz gandske faldt sammen med Naturens uvilkaarlige, naar
							ved denne Identitet af begge al vexelsidig Tvang forsvandt, alle
							Modsigelser hævedes; men de kunde, for en endelig Betragtning, aldrig
							fuldkommen hæves. - Al Tvang maatte forsvinde; thi Tvang
							finder kun Sted hvor man uvilligen overvindes i en ulige Kamp, alle
							Modsigelser maatte hæves, thi Modsigelser bestaae kun med hinanden i
							nödvendig Strid. Alle Forbindelser i Stater give kun en tilsyneladende
							Fred, og det daglige Liv kan hvert Øieblik overbeviise os om at den
							aldrig hvilende Strid, ved denne Forbindelse, vel er indskrænket, men
							aldrig hævet - Alle Forbindelser af Nationer maatte (skulde de
							frembringe en evig Fred) hæve de enkelte Nationers Egoismus, det er dem selv; (thi deres Egoismus er Udtrykket for
							deres ejendommelige Existenz), og altsaa sig
							selv som Forbindelse tillige.Den egoistiske Drift kan nærme sig Moraliteten, naar det Individuelle,
							hvis Vedligeholdelse er dens Gienstand, selv  nærmer sig det Almindelige. Saaledes er den
							ægteskabelige Kiærlighed ædlere end den, hvis Gienstand er et enkelt
							Individuum, fordi den sætter tvende Individuer som et, saaledes er
							Familie-Kiærlighed ædlere, fordi den indslutter et ubestemt Antal af
							Individuer, saaledes er Nationalismus endnu höyere og ædlere, fordi den
							sætter en heel Nation som et Individuum saa at det enkelte Individuums
							egoistiske Drift taber sig i hans Nation. Men Moraliteten fordrer en
							absolut Tilintetgiörelse af den egoistiske Drift i ethvert
							Collisions-Tilfælde. Der gives Handlinger, som end ikke den reeneste
							Nationalismus formaaer at hellige. Et Bedragerie for at redde en Nation
							er absolut utilladeligt. Enhver söge sit eget Beste, men ikke paa sin
							Families, ikke paa sine Venners, enhver söge sin Families, sine Venners
							Bedste, men ikke paa sin Nations, enhver soge sin Nations Bedste, men
							ikke paa Menneskeslægtens Bekostning; - og da Udtrykket for
							Menneskeslægtens indvortes Harmome er Moralitet - ikke paa
							Moralitetens Bekostning.Det förste Blik over det Heele viiser os at alt bestaaer ved en evig
							aldrig ophorende Kamp af modsatte Tendenzer. Men hvorledes finde vi os
							selv? Nodvendigen indviklede i denne Kamp, som fordrer vor heele
							Anstrengelse. - Vi maae kiæmpe for os selv, det fordrer den
							egoistiske Drift, vi maae kiæmpe for det Heele, det byder Moraliteten.
							Enhver kiender sine Pligter, Mennesket er skabt til Handling, ikke til
							Speculation. Tiden, den fremskridende Cultur har indviklet
							Menneskeslægten i Modsigelser, som blot Virksomhed kan give os Haab om,
							vel ikke gandske, med dog tildeels at hæve. Det borgerlige Liv har alt
							ved Fodselen slaaet sin Jernring om os: Tiden holder os fængslet;
							giensidige Mangler fordre giensidig Understöttelse; ingen kan, ingen tör
							unddrage sig fra den almindelige  Bestræbelse, som söger det Enkeltes Vel ved det Heele, det Heeles ved
							det Enkelte. Den levende Organisation, i hvilken vi alle ere
							indslyngede, tör aldrig absolut hvile, enhver Stilstand var dens Död.
							Hvorfor indlade os i Undersögelser, som synes evige Gaader, som indvikle
							os i aabenbare Modsigelser? - Vi ere,
							det er vist. For at orientere os i det borgerlige Samfund bruge vi ingen
							höyere Speculation. Man tænke sig tydelig sit Forhold til Staten uden at
							tabe sig i unyttige Grandskninger over Aarsagen til dette Forholds
							Bestemthed. Dette bestemte Forhold er os givet, og med det vor bestemte
							Virksomhed. Det indskrænkede Hoved kiender ikke engang de höjere
							Problemer, og tör vi derfor nægte ham vor Agtelse? Er ikke det Menneske,
							som er klogt, hvor han tor være det, og moralsk,
							hvor han bor være det, det agtværdigste, og er
							ikke den almindelige Agtelse, som ingen tör nægte ham, det dybt i vort
							Væsen indpræntede Udtryk for en sand Fuldkommenhed? Har du sieldnere
							Talenter - Velan! Tiden kan bruge dem, Staten fordrer deres Brug. Hvortil hiint udsvævende Brug af
							dit Talent, ved hvilket du ingen gavner i det du vil hæve og forædle
							alle. - Altsaa er Philosophien unyttig, ja, som det synes,
							skadelig - og jeg slutter mit förste Foredrag, hvis Indhold
							jeg overlader til Deres egen nöyere Eftertanke, med en Betragtning, som
							synes at giöre alle de efterfölgende overflödig.Anden ForelæsningMod Enden af det syttende Aarhundrede levede en Mand, som afsondret fra
							den hele övrige Verden, i stille fredelig Eensomhed overlod sig til sine
							Speculationer. Ingen har nogensinde med mere Kraft og Iver sögt Sandhed.
							Ved grundig og vedholdende Granskning erhvervede han sig den fasteste,
							urokkeligste og stadigste Overbeviisning. Han har yttret denne i sine
							faa, men gediegne, Skrifter, paa en Maade, der har rört og
							uimodstaaeligen maatte röre enhver som læser
							dem. Han var overbeviist om E videnzen af sine Grunde, som om sin egen
							Tilværelse. Han frygtede ikke for den nöjagtigste Undersögelse, gav sit
							System den strengeste videnskabelige Form, og endnu har ingen giendrevet
							ham. Til alle Tider har den almindelige Hob havt en feig Gruelse, en
							indvortes Skræk - födt af en inderlig Overbeviisning om deres
							egen Indskrænkning - for alt Overordentligt. Beskyldningen for
							Atheismus, den græsseligste man kan paabyrde et Menneske, var det
							almindelige Vaaben med hvilket enhver anfaldt den stille Gransker. Ikke
							langt fra det Tidsrum han levede i, havde man brændt Vanini og Bruno paa
							Grund af samme Beskyldning og endnu i vore Dage bragte den -
							dennegang falskere end nogensinde - en af de geniefuldeste og
								religioseste Mænd fra sit Embede og ud af
							sin gavnligste Virkekreds, og en skraalende Mængde styrtede over ham,
							for ved deres forvirrede Skng, i det mindste at overdöve hans grundige
							Undersögelser. Det som reddede hiin dybe Gransker fra en saa virksom
							borgerlig Forfölgelse,  var blot
							hans stille, prætensionlöse Eensomhed, som endog gientagne Opfordringer
							ikke kunde bringe ham til at forlade. Men man brændemærkede ham med
							Udtrykket 'Atheisten', bragte hans Navn, med dette vanærende Tillæg til
							Efterverdenen, indgiöd de kommende Generationer en Afskye for ham, som
							for et græsseligt Udskud. Saavidt bragte Fanatismen det; men at sætte en
							eeneste Plæt paa hans moralske Værd formaaede end ikke denne, saa
							almægtig den i denne Henseende plejer at være, og aldrig har noget
							Menneske faaet en herligere, skiönnere og mere rörende Lovtale end han,
							da hans forbittrede, overtroiske Forfölgere paastode: at Dievelen havde
							givet ham dette herlige, klare, reene, og lyse Gemyt, at han desto
							sikrere kunde lokke de Troende. - Den sidste Tilflugt for
							deres forfölgende Raserie, ved hvilket de, mod deres Villie, satte ham
							et evigt Æreminde. Aldrig kan jeg tænke mig denne herlige Mand, i sin
							roelige Eensomhed, med et Lys i sin Siæl, som ingen Tilfælde formaaede
							at bortjage, med en indvortes Fred, som ingen Forfölgelser kunde
							forstyrre, uden at en Straale af hans Lys vækker det skiönneste Haab hos
							mig.Det er mærkværdigt, at en af de religiöseste Mænd i vor Tid var den
							forste, som lod ham vederfares Ret. Det var Jacobi. Men endskiönt Resultatet af hans Undersögelser var: at
							hans Speculation virkelig förte til Atheismus, saa tillade man mig
							- og her uden videre Beviis, som jeg först i det Efterfölgende
							er i Stand til at give - reent ud nægte det. Denne Mands
							Skrifter var min förste Tilböjelighed i Philosophien. En indvortes Angst
							for hans Vildfarelser stödte mig med sand Skræk tilbage, i det en
							indvortes Forlystelse over den höje Evidenz, der hersker i hans
							Demonstrationer, uimodstaaelig trak mig til sig. Jo længere, jo meere
							vedholdende jeg studerede ham, desto bestemtere  modsagde en uimodstaaelig Fölelse alle de
							Beviser, man fremförte for hans Atheismus; endskiönt jeg maae tilstaae,
							at jeg i lang Tid ikke var i Stand til at möde dem med Grunde. Men en
							inderlig Gysen giennemfoer min hele Sjel, naar jeg tænkte mig, at en
							saadan Vildfarelse kunde bestaae med dette Lys, denne klare
							Overbeviisning, denne urokkelige Fasthed, denne reene himmelske
							Uskyldighed. Min Fölelse sejrede, Schellings vigtige Opdagelse i
							Philosophien aabnede mine Öjne. Jeg kan viise hvorledes Mistanken om
							Atheismus kunde opstaae, ja maatte opstaae, hos dem der ikke fandt det
							rette, egentlige Centrum for al hans Speculation, den virkelige Feil i
							hans Fremstillelse, som skiulte Middelpunkten - endskiönt
							denne i Sandhed er, den lyseste, helligste, religiöseste Theismus.Denne forfulgte, miskiendte - först i den senere Tid atter
							erkiendte Mand, er Spinoza.Da denne Deel af min Indledning er reen subjectiv, altsaa egentlig ikke
							philosophisk, saa finder jeg ingen meere passende Indledning til den
							efterfölgende Betragtning, end det rorende Sted i hans Afhandling de
							emendatione intellectus, i hvilken han angiver den subjective Grund, der
							bragte ham til at opofre sit hele Liv til Philosophiens Studium:Postquam me Experientia docuit, omnia, quæ m communi vita frequenter
							occurrunt, vana, & futilia esse: cum viderem omnia, a quibus,
							& quæ timebam, nihil neque boni, neque, mali in se habere, nisi
							quatenus ab iis animus movebatur, constitui tandem inquirere, an aliquid
							daretur, quod verum bonum, & sui communicabile esset, &
							a quo solo, rejectis cætens omnibus, animus afficeretur; imo an aliquid
							daretur, quo invento, & acquisito, continuâ, ac summâ in æternum
							fruerer lætitiâ. Dico, me tandemconstituisse: primo enim intuitu inconsultum
							videbatur, propter rem tunc incertam certam amittere velle: videbam
							nimirum commoda, quæ ex honore, ac divitiis acquiruntur, & quod
							ab iis quærendis cogebar abstinere, si seriam rei alii novæ operam dare
							vellem: & si forte summa felicitas in iis esset sita,
							perspiciebam, me eâ debere carere; si vero in iis non esset sita, eisque
							tantum darem operam, tum etiam summâ carerem felicitate. Volvebam igitur
							animo, an forte esset possibile ad novum institutum, aut saltem ad
							ipsius certitudinem pervenire, licet ordo, & commune vitæ meæ
							institutum non mutaretur, quod sæpe frustra tentavi. Nam quæ plerumque
							in vitâ occurrunt, & apud homines, ut ex eorum operibus
							colligere licet, tanquam summum bonum æstimantur, ad hæc tria
							rediguntur; divitias scilicet, honorem, atque libidinem. His tribus adeo
							destrahitur mens, ut minime possit de alio aliquo bono cogitare. Nam
							quod ad libidinem attinet, eâ adeo suspenditur animus, ae si m aliquo
							bono quiesceret; quo maxime impeditur, ne de alio cogitet; sed post
							illius fruitionem summa sequitur tristitia, quæ, si non suspendit
							mentem, tamen perturbat, & hebetat. Honores, ac divitias
							prosequendo non parum etiam distrahitur mens, præsertim, ubi hæ non nisi
							propter se quæruntur, quia, tum supponuntur summum esse bonum; honore
							vero multo adhuc magis mens distrahitur: supponitur enim semper bonum
							esse per se, & tanquam finis ultimus, ad quem omnia diriguntur.
							Deinde in his non datur, sicut in libidine, poenitentia; sed quo plus
							utriusque possidetur, eo magis augetur lætitia; & consequenter
							magis ac magis incitamur ad utrumque augendum: si autem spe in aliquo
							casu frustremur, tum summa oritur tnstitia. Est denique honor magno
							impedimento, eo quod, ut ipsum assequamur, vita necessano ad captum
							hominum est dingenda, fugiendo 
							scilicet, quod vulgò fugiunt, & quærendo, quod vulgo quærunt
							homines.Cum itaque viderem, hæc omnia adeo obstare, quo minus operam novo alicui
							instituto darem; imo adeo esse opposita, ut ab uno, aut altero
							necessario esset abstinendum, cogebar inquirere, quid mihi esset
							utilius; nempe, ut dixi, videbar bonum certum pro incerto amittere
							velle. Sed postquam aliqvantulum huic rei incubueram, inveni primo, si,
							hisce omissis, ad novum institutum accingerer, me bonum suâ naturâ
							incertum, ut clare ex dictis possumus colligere, omissurum pro incerto,
							non quidem suâ naturâ; (fixum enim bonum quærebam) sed, tantum quoad
							ipsius consecutionem: Assiduâ autem meditatione eò perveni, ut viderem,
							quod tum, modo possim penitùs deliberare, mala certa pro bono certo
							omitterem. Videbam enim me in summo versari periculo, & me cogi,
							remedium, quamvis incertum, summis viribus quærere; veluti æger lethali
							morbo laborans, qui ubi mortern certam prævidet, ni adhibeatur remedium,
							illud ipsum, quamvis incertum, summis viribus cogitur quærere, nempe in
							eo tota ejus spes est sita; illa autem omnia, quæ vulgus sequitur, non
							tantum nullum conferunt remedium ad nostrum esse conservandum; sed etiam
							id impediunt, & frequenter sunt causa interitus eorum, qui ea
							possident, & semper causa intentus eorum, qui ab iis
							possidentur.Resultatet af vore foregaaende Betragtninger var fölgende: Tvunget af en
							egoistisk Drift söger Mennesket at vedligeholde sin egen Tilværelse i
							sin heele Væsenhed, indskrænket ved en Tvang,
							som opstaaer ved Vexelvirkningen af alle menneskelige Individuer,
							nödsages han til at respectere andre Individualiteter, ledsaget af en
							dybt indpræntet  moralsk
							Fölelse, som det staaer i hans Magt at undertrykke eller hævde, söger
							han at befordre Harmonien af det Heele, eller at tilintetgiöre den,
							saavidt som den udvortes Tvang tillader ham det, for blot at fölge sin
							egoistiske Drift. Af denne Conflict af den egoistiske Drift, den
							giensidige Tvang og Moraliteten, i Forbindelse med den fælles Kamp mod
							Naturen, opstaae alle Phænomener i det borgerlige Samfund, for saa vidt
							som Menneskets Bestræbelse gaaer ud paa at sikre sig deres Tilværelse i
							Tiden. Men vor Existenz er jo i Sandhed blot i Tiden, vor Trang er
							umiddelbar nærværende. Vor hele Virksomhed synes at have sine anviste
							Grændser, at overskride dem synes at være Forsömmelse af helligere og
							vigtigere Pligter.Vi behöve kun at kaste et flygtigt Blik paa det menneskelige Liv, for at
							overtyde os om, at Menneskets Virksomhed rækker ud
								over Tiden. Enhver Videnskab, uden Undtagelse, har et uendeligt
							Problem, et Maal, som gaaer langt ud over Tidens Trang. Thi endskiönt de
							anvendes i det borgerlige Selskab, endskiönt deres nyttige Anvendelse
							paaligger enhver, saa er det af sig selv klart, at enhver Videnskab har
							et Maal i sig selv, som ikke er indskrænket ved dens Anvendelse, et
							Problem at löse, som er aldeles forskielligt fra de fleste Problemer,
							som det borgerlige Samfund, som saadant, kunde fordre löste af den. Man
							sammenligne blot enhver - hvilkensomhelst -
							Videnskabs indvortes Construction med dens Anvendelse. Mathematiken
							indvikler, ved en eeneste Opdagelse - f. Ex. det Nevtonske
							Attractionssystem - den menneskelige Aand i de uendeligste,
							vanskeligste Problemer, Anstrænget Flid, Dybsindighed, Aands Energie,
							det herligste som ziirer den menneskelige Slægt, bliver sat i bestandig,
							uroelig, aldrig hvilende Bevægelse, for at tilfredsstille en indvortes
							dyb Trang, der  vel maae
							characterisere Menneskeslægten, siden den aldrig ganske forsvinder. Hvor
							forskiellig er den reene Mathematiks Problemer, fra den anvendtes?
							Skulde en Astronom vel tilstaae, at hans hele Videnskab blot existerede
							for at anvendes paa Skibsfarten og Chronologien?Naturforskerne drives, som uvilkaarlig, af et underligt Instinkt. De
							frasige sig alle Livets Beqvemmeligheder; ingen Fare, ingen Vanskelighed
							skrække dem. En dyb, uforklarlig Kiærlighed foreener dem med alle, alle
							de utallige Gienstænde i den evig frugtbare Natur. De giennemstreife
							enhver Egn paa den vidtlöftige Jord. De sammenhobe Gienstænder uden
							Ende; ethvert Dyr, enhver Plante maae de kiende, nöjagtigen beskrive,
							adskille fra alle andre; de maae - deres ubegribelige Instinkt
							vil det saaledes - nedgrave sig i Biergenes Inderste, paa
							enhver Steenart maae de mærke - Intet tör, i hele Naturen,
							bevæge sig, intet Phænomen vise sig, uden at de efterforske og
							udgrandske det, sammenligne det med andre. For dette Instinkt aabner
							Naturen sig lidt efter lidt og taler til os; men ethvert dens Svar
							bliver et nyt Spörgsmaal. Ofte, længe nok har man gientaget, at Tingenes
							Væsen maae blive os evigen skiult; men ingen Naturforsker skrækkes
							derved. Ofte nok gientog man, at al vor Kundskab var en organiseret
							Uvidenhed; men Naturforskerne aflade ikke at arbeide paa denne
							Organisation, hvis inderste Pnncip, hvis Fundament de ikke kiende. En
							omfattende Kiærlighed - uforklarlig for dem selv -
							tvinger dem til en underlig Virksomhed. Saaledes vaagnede
							Naturvidenskaben i Histonens tidligste Alder, voxede, tog til.
							- Historiens beskyttende Guddom overleverede den omhyggelig
							fra Generation til Generation, skiulte den for enkelte Tiders Raaehed;
							men  saasnart disse vare
							forsvundne, saa traadte den henfarne Tids Kundskaber atter frem, vakte
							det slumrende Instinkt, Videnskaben udbreder sig bestandig mere, og alle
							dens Opdagelser give nye Problemer. Det er, som om Fornuften ingen Roe
							havde, förend hele Naturen har underkastet sig dens Love.Ligesom man giver den hele Naturvidenskab en blot cammeralistisk Tendenz,
							saaledes giver man ikke sielden den hele Historie, og det ligeledes,
							naar vi see paa Histonens Evolution, som det synes uvilkaarlige og
							besynderlige Instinkt, ved hvilket enhver svunden Tids Historie bevares
							for alle, en endelig og blot subjectiv Betydning. De nöjagtige
							historiske Granskninger ere gavnlige, siger man; thi vi opmuntres af den
							henfarne Tids Dyder, veiledes af dens Klogskab, skrækkes af dens Laster,
							advares ved dens Vildfarelser. Men den herlige Bestræbelse, der ved de
							histonske Videnskaber forbinder enhver Tidsalder med alle de andre, har
							reddet de herligste de skionneste Tider for os, og sikkrer vor Tidsalder
							en evig Existenz, den underlige Angst for at et Leed i den store Kiæde
							skal tabes, har aabenbar en langt höjere Betydning. Det er en dybt i
							vort Væsen grundet Kiærlighed, der slutter hele Menneskeslægten til det
							Forbigangne, som enkelte Mennesker til deres Börnealder. Det er
							Historiens Bestræbelse for at vedligeholde sig selv i sin hele
							Uendelighed i ethvert Tidsrum. Uddöde det historiske Instinkt, saa
							svandt den gamle Tid, og de skiönneste Epoker, som endnu leve i ethvert
							ædlere Menneskes inderste Gemyt, vilde da först
							i Sandhed forgaae; thi endskiönt kuns faa af den hele Menneskemasse
							træde ud som Naturforskere og Historiker, saa forbinder dog deres
							Bestræbelse den hele Slægt med Historien og Naturen.En dyb indpræntet Agtelse for disse Undersögelser  forsvandt aldrig hos nogen Nation, dem
							undtagen, som vi nödsages til at foragte. Vi kalde de Nationer
							barbariske, som blot indskrænke deres Virksomhed til at forbedre og
							forhöje deres physiske Existenz, og har end Industrie og Flid bragt dem
							nok saa vidt, skulde de end - endskiont det vel neppe er
							mueligt - uden Videnskabelighed have erhvervet sig nok saa
							mange Beqvemmeligheder, ja herskede endog den störste Nationalvelstand
							og den pragtfuldeste Luxus blant dem, saa foroger det ikke vor Agtelse
							for dem i ringeste Maade. Vi fordre af enhver Nation, at den skal agte Videnskaberne forderes egen Skyld.Men hvad vil Naturvidenskaben, hvad vil Mathematiken, hvad vil Historien?
							- Jeg nævner Videnskaben, ikke dem som beskiæftige sig med
							den. - Disse, drevne af et ubevidst Instinkt, befordre ikke
							sielden Videnskabens Hensigt, uden tydeligen at tænke sig dens Maal.
							Hvad soge disse Videnskaber? Deres Problem er uendeligt. Kan det finde
							sin Oplysning i Tiden?Hvad de söge er Kundskab. Kundskabens Væsen er Sandhed. Sandhed er fuldkommen Overeensstemmelse mellem
							Forestilling og Gienstand. Gienstanden er hele Historien og den hele
							uendelige Natur.Altsaa - som Dyret ved et indvortes Livsprincip overvinder
							Massen, og tvinger den til at assimilere sig dets Væsen -
							saaledes synes et höjere Livspnncip at spire i Menneskets Inderste,
							hvilket söger at tvinge alt til at assimilere
							sig Fornuften; thi at denne er Udtrykket for hiint höjere Livspnncip, indseer enhver.
							Her synes at være en höjere ætherisk Sphære, i hvilken Mennesket kan
							aande frit, hvor intet indskrænker ham uden Fornuftens evige Love.A t denne höjere Virksomhed er Menneskeslægtens
								Tendenz, det er vist, at intet formaaer at
							svække denne  Tendenz, have vi
							seet, at den ikke bor svækkes, vide vi; om det i
							al Evighed maae blive ved den blotte Tendenz
							eller ikke, kan blot en grundig Undersögelse sige os.Videnskaberne söge det Uendelige ved en stykkeviis Sammenhobning af det
							Endelige. Historikeren söger det ved et Aggregat af Fakta, hvis
							Forbindelse, naar den er der, dog atter kuns frembringer et Endeligt.
							Men intet i Historien, ingen enkelt Tidsalders, ingen enkelt Nations
							Individualitet kan forstaaes fuldkommen, uden ved dens nödvendige
							Forbindelse med hele Historien. En Anskuelse af det Hele maatte altsaa,
							som det synes, gaae forud for enhver enkelt Dom. Naturforskeren dynger
							Phænomener paa Phænomener, forsöger han end en theoretisk Forbindelse,
							saa er den kun endelig, indskrænket. Men intet enkelt Phænomen forstaaes
							tilfulde, uden i den nödvendige Forbindelse med alle. En Anskuelse over hele Naturen synes altsaa at maatte gaae
							forud for enhver enkelt Undersögelse. Jeg forbeholder mig i det
							Efterfölgende, at giöre dem dette tydeligere og anskueligere.I Sandhed, det var ubegribeligt hvad der formaaede Naturforskeren og
							Historikeren til den uafladelige Driftighed, hvis ikke en, skiöndt, hos
							mange dunkel, Ahnelse om en uendelig Forbindelse, var det dybe bevægende
							Princip for deres Undersögelse. Denne Ahnelse forlader aldrig noget
							Menneske ganske. Selv hos det meest indskrænkede slumrer den dybt i hans
							Siæl. Den knytter os til den hele Natur. Den giver alt det Enkelte en
							höjere ædlere Betydning. Den er det, som med den kommende Morgen
							oplukker den luende, levende Natur for enhver, som om en indvortes Soel
							uvilkaarlig fulgte Himmelens, den hæver den uendelige Vrimmel af
							Gestalter af det almindelige Mörke, giennem den taler Naturens evige
							Liv, som igiennem et  mystisk
							Ziffer, til vor Aand og indvortes forstaae vi den. Den dækker den hele
							Vnmmel af Gestalter, naar det indvortes Lys, som et evigt Mörke kaster
							sig bag alle Stierner, og et fremmed Lys blot giör os det uendelige
							Mörke synligt.Denne Ahnelse slutter os ligeledes til Historien. Tidsaldere, hvis
							Tænkemaade, hvis udvortes Existenz havde et ganske andet Sving end vor,
							blive os begribelige ved den. Overlade vi os til den, saa resignere vi
							paa hiint Forstandens almindelige Postulat, at giöre vor Tid og dens
							Tænkemaade til en Norm for alle, den skiænker os de Tidernes Organer,
							som ligge skiulte i det Forbigangne. Ved den vaagne Kiæmper af deres
							Grave, Guder og Gudinder vandre om iblandt os, enhver Klang fra længst
							hensvundne Tider gienklinger med sin ejendommelige Tone, den tryller de
							herligste Tidsaldere ind i dybest nedsiunkne. Det er, som om Spiren til
							alle Historiens Epoker slumrede i hver. Denne Ahnelse, hvis Gienstand
							altid er uendelig, kaldes, naar den levende, skabende aabenbarer sig i
							sin Herlighed i et fortreffeligt Gemyt - Poesie. Intet Menneske er ganske blottet for Poesie. Ingen
							Tidsalder, end ikke den raaeste, har nogensinde ganske savnet den. Det er, som vaagnede Naturens egen evige
							Productivitet med Digteren. Ædle, höje Gestalter tnne frem, en
							guddommelig, gylden Verden, oplivet af en evig Soel, oplukkes for os,
							som ved et pludseligt Trylleslag. En uendelig Sands synes at have skiult
							sig bag enhver Gestalt og straaler os mystisk imöde. Vi omgives af en
							höj en herlig Glands; en dyb Længsel vaagner i vort Inderste, og slutter
							os uimodstaaelig til den forunderlige gö gl ende Verden -Den forsvinder -Tiden holder os fængslet, dens snevre Trang fordrer vor Opmærksomhed; men den evige Længsel, som Digteren  vakte, formaaer intet at udslukke. Hvad er det, som tryller os,
							naar Digteren synger?Endog den, som anseer vor endelige Tilværelse, Tidens Trang, for det
							höjeste, lader Poesien gieide, som et Middel til at forfriske Gemyttet,
							som et behageligt Spil. Hvad vil det sige? Tilstaaer han ikke herved en
							usynlig Egn, hvor vi friere kunde bevæge os? vort egentlige Hiem, i hvilket vi trække os tilbage, naar
							Arbeide har slövgiort os?Man tænke sig al höjere Videnskab og Poesie og Kunst forsvunden fra
							Jorden; man bortrive enhver Blomst af det menneskelige Liv; man opdrage
							enhver qvindelig Skabning til en Kiökkenplante, som jo ikke maae
							blomstre; enhver Mand til en Foderurt for det alt opslugende Uhyre, den
							nærværende Tid; man bortfeie alt Liv, at Forstandens faste, men
							- nögne Klippegrund, eene bliver tilbage.Hellige, glandsfulde Billeder af det Evige, I blive naar alt Endeligt
							forsvinder; I vise til en höjere Region, hvor alt er urokkeligt. Der
							luer, i aldrig formörket Klarhed, Aandernes, selv Tidens evige Sol, ved hvilken vi ere
							og leve, skiönt vi ei kunne nære os ved den
							herlige Glands, eller sammenflette dens lyse Straaler, for at klæde os i
							dem.Der var engang Nationer, de ere forsvundne - at de engang igien
							skulde vaagne i al deres Herlighed er ethvert ædlere Menneskes, er
							Historiens evige Önske. Enhver, som med faste og klare Öine formaaer at
							overskue de store, herlige og selv i deres Ruiner saa colossale
							Fragmenter af de betydende Nationers Oldtid, maae nödvendig i dem skue
							Levningerne af en Tid, i hvilken Videnskab, Kunst og Handling, i
							uafladelig Foreening, formaaede at frembringe det Guddommeligste og
							Höieste. Denne Foreening frembragte hiine den fierneste Oldtids
							underlige Kundskaber, hiine dybe, giennemgribende, höje Blik over  Naturen, hvis Fragmenter vi
							beundre, uden at de, saalænge Naturvidenskabens og Historiens nu
							herskende Forfatning vedbliver, i ringeste Maade kan blive os
							begribelige, den frembragte hiint dristige, store og i Sandhed kunstrige
							Liv, i hvilket Handlinger underligen forbandt sig med Handlinger og
							dannede et stort betydningsfuldt Heelt, ved den frembragtes den dristige
							Forvexling af Virkelighed med Allegorie, fordi disse Heroers höie
							Existenz selv ikke var andet, end en eneste herlig, det Oversandseliges,
							Allegorie, ved den endelig de harmoniske, flydende Toner, i hvilke det
							herlige Liv udgiöd sig, som af en klar Lyskilde, og kastede en
							guddommelig Glands over den hele Historie, som de sildigere siunkne
							Slægter aldrig formaaede ganske at fordunkle eller forstyrre.Et af de sikkerste Kiendetegn for den hoje og dybe Sands, som yttrer sig
							hos en Nation, naar man betragter den som et Individuum, er dens Aftryk
							paa Massen. Yttrer en Nation sin hele Energie i sin Kamp med Naturen,
							for at sikre sin endelige Tilværelse, saa viser dens Indtryk paa Massen
							blot et höjere dyrisk Instinkt - nödvendig som vor physiske
							Existenz - det er Industrie.
							Giennemtrænges en Nation, en Tidsalder af en höjere Tendenz, saa tvinger
							den selv Massen til at vidne om sin höje Existenz. De uhyre Colosser i
							Orient, viser os endnu den friske, unge Menneskeslægts næsten
							ubegribelige Energie. Da den herlige græske Nation skulde forsvinde,
							hævede den sin höjere Tilværelses indvortes guddommelige Kierne frem, og
							paatvang den Massen. Vi skue nu, ahnelsesfulde ved den forstenede
							Forverdens betydningsfulde og guddommelige Gestalter, deres heele
							svundne Herlighed. Den italienske Malerkunst viser os endnu sin Tids
							herlige, glödende, poetiske Religiösitet. Ingen formaaer at bygge saa
							uhyre  Colosser, siden de
							orientalske Nationer forsvandt. Billedhuggerkunsten döde med Grækenland
							og Rom; den höjere Malerkunst forsvandt med den italienske Epoke. Man
							forestille sig vor Tidsalder forsvunden. Hvilket evigt Monument har den
							sat sig?Jeg nærmer mig det Helligste. I Religionens hellige Lys söge vi Tröst.
							Ingen Tid var fuldkommen irreligiös. Jeg viser stiltiende til den
							klareste og dunkleste Middelpunkt. At den religiöse Tendenz ligger over Tiden, siger jeg blot.Og hvad er da det endelige menneskelige Liv, uden en hqjere Straale?
							Alting vakler under vore Födder, alting forsvinder lynsnart, som det
							kom. Verden aabner sig for os; Gestalter iile os göglende forbi og
							forsvinde; thi vi forsvinde selv. Det umiddelbar Nærværende er det faste
							Punkt; men dette Punkt er löst. Det Forbigangne har været, det Tilkommende skal komme; det
							nærværende Moment forsvinder i det vi ville gribe efter det. Vi ville
							fatte alt i et uendeligt Moment; men det
							Forbigangne staaer stykkeviis op og tyder stykkeviis til det
							Tilkommende. Vi svömme paa en svævende Draabe, som bestandig forsvinder
							og bestandig kommer igien - uroelige
							mellem Erindring og Ahnelse.Hvor er det faste Punkt, som vi alle söge og
							ingen besidder? Skulde vi aldrig finde det, hvorfor ere vi fordömte til
							at söge det? Hvem löser Tilværelsens evige Gaade? -Tredie ForelæsningEfterat jeg i den forste Time har sögt at giöre Dem, mine Herrer!
							opmærksomme paa at en dyb Modsigelse hefter ved alt Levende og ved det
							hele Liv; efter at jeg, i den anden Time, har viist Dem, hvorlunde et
							stort og vigtigt Problem reiser sig giennem al videnskabelig Tendenz,
							træder, skiönt ikke löst, umiddelbar frem for os i Poesien, og, see vi
							paa Historien - med en Kraft som intet kan hemme, fordrer sin Lösning - saa vilde jeg
							nu, i det jeg nöjere udvikler de tvende, os her fornemmeligen vigtige
							Videnskabers, nemlig Naturvidenskabens og Historiens Væsen, bevise, at disse Videnskabers Resultater, blot
							före os hiin Livets dybe Modsigelse nærmere, uden at löse den
							- at altsaa Physiken og Historien selv henviser til en anden
							Videnskab, som, i det den söger at löse Hovedproblemet, tillige maae
							oplöse de andre Videnskabers. Hvis en saadan
							Videnskab - Philosophien - er muelig, saa maae ved
							den först Physiken og Historien faae den Sands og Betydning, og det
							Centrum, som den söger. Om den er muelig, maae,
							for det förste blive uafgjort. Det er os nok, at Menneskets höjere
							Fornuft fordrer den, at enhver Videnskab söger
							at naae den, at ethvert ædlere Önske ahner den.Vi födes i det borgerlige Samfund, en vis Nation, et bestemt Sprog, en
							egen Statsforfatning, en vis Tidsalder, hvis Tænkemaade bærer dette og
							intet andet Præg, en Natur, hvis uforanderlige Love synes at være den
							faste Grundvold for al Tilværelse, træder os
							tvingende imöde,  saasnart vi
							træde ud af Barndommens Alder, begynde at orientere os, begynde at erkiende vort Forhold til de udvortes
							Gienstænder, og det synes som om vor Frihed alt var bortgivet förend vi
							ahnede dens Besiddelse, som om vi fandt vor Selvbevidsthed, blot for at
							erkiende, at vi havde tabt vor Selvstændighed. Giensidige Mangler fordre
							giensidig Understöttelse, een Ufuldkommenhed skal böde paa den anden, og
							ved denne Vexelvirkning af Ufuldkommenheder skal et Fuldkomment opstaae, som vi, for saa vidt som vi kuns ere
							enkelte Personer i det evige Drama, selv ingen Idee have om, thi en
							Samvirkning af alle skal frembringe det ahnede Fuldendte, der ligger
							nödvendig over det Enkelte.Vi finde os selv i Verden omringede af en uendelig Mangfoldighed af
							Gienstænder. Enhver af disse Gienstænder sætte os i et eget bestemt
							Forhold. Vi formaae ikke at bestemme dette oprindelige Forhold - det er der, uforanderligen bestemt. Vi selv erkiende
							os, som dette egne, fra alle övrige adskilte, Individuum, blot for saa
							vidt som vi sætte en Mængde muelige Bestemmelser uden
								for os. Vore egne Handlinger, hvis Grund vi söge i vor Villie,
							i vor Frihed, engang udförte, forbinde sig med den fiendtlige Magt, som
							indskrænker os fra alle Sider, de föde andre Handlinger, ja tvinge os
							til dem, og vi bortgive vor Frihed og Selvstændighed, selv i det vi soge
							at hævde den.Al videnskabelig Undersögelse gaaer ud paa at finde Grunde til de tvungne
							Forestillinger i Fornuften selv. Denne Tvang
							opstaaer - enten ved andre
							Fornuftvæseners frie Handlinger - de Phænomener, som
							frembringes ved Vexelvirkningen af alle Fornuftvæseners Handlinger,
							constituere Historien - eller ved
							uforanderligen bestemte Love, hvis tvungne, og absolut nödvendige
							Vexelspil constituerer Naturen. At vore uvilkaarlige Forestillinger ere
							eet med deres Gienstænder, det er vist, og selv de Indvendinger, som
							fremföres, i det man beraaber sig paa Sandsernes Utilforladehghed,
							formaae aldrig at hæve denne, dybt i vort Væsen grundede Vished. Det er
							denne faste Overbevisning, hvis Grund vi ikke kiende, som bestandigen
							leder os i alle vore Handlinger. Vi benytte os af Naturens Love, vi
							regne paa deres Uforanderlighed. Enhver Handling vi foretage os er
							indskrænket ved dem, al vor Frihed kan blot yttre sig inden for disse,
							engang bestemte Grændser, og intet Menneske falder paa at troe, at det
							var mueligt at handle imod dem. Denne ubevidste Vished have vi tilfælles
							med Dyrene.Men Mennesket træder ud af Massen, og bliver sig selv Objectet for sin
							Handlemaade.En Forestilling hos et Fornuftvæsen er det, blot
							for saavidt, som den erkiendes for at være denne
							bestemte. Denne Erkiendelse er en lavere eller
							en hojere. Den lavere erkiender blot
							Gienstanden, som en umiddelbar given Tvang til en bestemt Forestilling,
							og sætter denne Tvang aldeles som et med
							Forestillingen, uden at adskille dem. Naar man nævner et Huus, saa
							nævner man tillige Forestillingen om Huset - om Huset selv og
							Forestillingen om Huset ere eet? er et
							Spörgsmaal, som slet ikke falder den almindelige Menneskeforstand ind.
							Spörger man hvoraf Huset bestaaer? saa nævne vi de enkelte Bestanddele,
							det er sammensat af, lede den Spörgende fra Gjenstand til Gjenstand,
							nævne med Gienstanden tillige Forestillingen, uden at giöre den ringeste Forskiel paa
							dem.Den ringeste og almindeligste Reflexion bnnger os til at adskille
							Forestillingen, som vores, fra Gienstanden, som
								uden for os, og efterat denne Adskillelse er
							skeet, er det  förste Forsög til
							at frembringe en Forbindelse imellem dem, at sætte dem i et
							Causalitetsforhold til hinanden, saaledes at Gienstanden bliver Aarsag
							og Forestillingen Virkning. Dette Forsog dræber ikke allene al
							Philosophie, men det er klart, at det ikke formaaer at lose det Problem
							det egentlig vil löse; thi Problemet er, at vise: hvorledes
							Forestillingen i os kan være fuldkommen et med
							Gienstanden uden for os; men sætte vi Forholdet af Aarsag og Virkning
							mellem begge, saa bliver Adskillelsen permanent; thi Virkningen ligger
							altid uden for sin Aarsag, og kan aldrig falde fuldkommen sammen med den
							uden at ophöre at være det den er.Al Naturvidenskab - og med denne ville vi for det förste her
							beskiæftige os - gaaer ud paa, ved en - ved den frie
							Reflexionsevne given, altsaa i Fornuftens Væsen grundet -
							Construction, at finde Grunden til den
							nödvendige Bestemthed, med hvilken Naturphænomenerne aabenbare sig for
							os.Jeg taler her naturligviis om den theoretiske Physik, ikke om den
							empiriske, thi den sidste giver os blot Kundskab om Gienstænderne og
							deres respective Forhold til hinanden, uden at angive Grunden til
							Bestemtheden i deres Egenskaber og Virkningsmaade.Der er intet vigtigere - i Videnskaberne, saavelsom i det
							daglige Liv - end nöje, at tænke sig det Maal, man vil opnaae,
							förend man begynder paa at udföre det. Om det har hidtil været Tilfældet
							med Naturforskerne, ville vi her lade være uundersögt. Nok er det, har
							Naturvidenskaben overhovedet et Maal - det være nu fuldkommen
							uopnaaeligt, eller maaskee blot opnaaeligt ved en uendelig
							Approximation, saa kan det ikke være andet, end: at finde en -
							dog vel fornuftig - og altsaa i
							Fornuftens Væsen grundet -  Construction, som skal falde fuldkommen sammen
							med Naturens og være eet med den. Sætter man nu
							Causalitets - Forholdet, som det der eene finder Sted mellem Gienstanden
							og vore Forestillinger; sætter man Gienstanden, uden denne Hensyn til
							vore Forestillinger, som et fremmed, adskiller man Fornuftens og
							Naturens Væsen absolut, saa tilintetgiöres al Naturvidenskab, og den
							elendige Beskiæftigelse, at sammenliime Naturens evige levende Producter
							med fingeerte Materier, kan, naar en höyere Bestræbelse först vaagner,
							paa ingen Maade være tilfredsstillende.Der gives altsaa kun een Prövesteen for den
							theoretiske, naturvidenskabelige Construction. Den er blot da rigtig, naar den erkiendes for, at være den
							samme, som Naturens. Jeg vil, i det Efterfölgende, beviise, at alle
							naturvidenskabelige Undersögelser, som grunde sig paa Empirie,
							- og paa den allene grunde sig alle de Theoner, vi hidtil
							have, - blot give os Physikens store Problem uoplöst tilbage,
							at det behagelige Haab, hvis Naturforskerne virkelig skulde have det,
							ved i det Uendelige fortsatte Undersögelser at nærme sig Problemets
							Lösning, ved en nöyere Eftertanke, slet hen maae forsvinde, at Empirien
							ved den Tendenz, at erklære Phænomenerne paa den eene Side -
							og dog - paa den anden Side - ved deres Erklænnger
							at ville vedligeholde sig, som Empirie, indvikler sig i de meest
							skrigende Modsigelser. Lykkes det os at bevise dette, saa er det klart,
							at alle naturvidenskabelige Undersögelser blot give os et Problem, som
							en anden Videnskab maae Löse - eller bevise, at det er
							uoplöseligt.Det er mm Hensigt, at lade den theoretiserende Empirie giendrive sig
							selv. At herved den Agtelse, som man skylder den empiriske Naturforsker,
							naar han ikke overskrider sine Grændser, at den Flid, det Talent, den
							Skarpsindighed,  som virkelig
							yttrer sig i deres Undersögelser, ikke bliver angrebet, at jeg erkiender
							disse Undersögelsers uskateerlige Værd, at den sande Theorie, hvis den
							ellers er muelig, ikke kan undvære de Erfaringer Empirien giver, det er
							en Erklæring, som jeg vel maa giöre, endskiönt den, for enhver, som
							tilfalde har forstaaet mig, vil være aldeles overflödig.For at give denne kritiske Undersögelse den störst muelige
							Fuldstændighed, er det nödvendigt at samle de mangehaande Greene, i
							hvilke Empirien har deelt sig (og hvilke den kalder ligesaa mange
							Videnskaber) under eet fælles Synspunkt.Alle de Veje, som Naturforskerne have valgt, lade sig reducere til Iagttagelse og Experiment. Den blotte Iagttagelse gaaer blot paa et givet
							Product, Experimentet söger, at sætte Naturen under Betingelser, som
							tvinge den til at virke under vore Öine.Den blotte Naturens Iagttager har en uendelig Mangfoldighed af Objecter
							og han vil opfatte dem, som forskiellige. Derfor er Iagttagelsen
							oprindelig nodvendigviis beskrivende. Men da
							Forstanden aldrig formaaer at adskille, uden i en anden Henseende at
							foreene de adskilte Ting, saa erholde vi tilligemed de Kiendetegn, ved
							hvilke Descriptionen adskiller ogsaa nödvendigviis, Kiendetegn ved
							hvilke det Adskilte atter foreenes. Dette Foreeningsfundament, er nu
							- enten blot subjectivt - som Hielpemiddel for det iagttagende
							Subject - og da see vi ved Objecterne selv dog blot det
							Mangfoldige, siden Foreeningsgrunden, efter Forudsætningen, blot hörer
							os til. Herved opstaaer den saa kaldte Naturhistorie.
								- Zoologie, Botanik, Oryctognosie. Vi ville kalde
							denne Iagttagelse den classificerende. -
								Eller Foreeningsfundamentet er objectivt, saaledes at Objecternes Mangfoldighed virkelig blot
							blive Modificationer af mere 
							enkelte Regler, som vi tilskrive Naturen selv. Herved opstaaer for den
							organiske Natur, den comparative Physiologie; for den anorgiske, det som
							Werner kalder Geognosie. Vi kalde denne foreenende Iagttagelse den reducerende.Classificationens nærmere Forhold til Reductionen vil den fortsatte
							Undersögelse kunde viise os. Det er her nok at bemærke - at
							den förste oprindelig er subjectiv, den anden
							strax fremstiller sig som objectiv.Det var naturligt, at man, da Naturvidenskaberne vaagnede, begyndte med
							at styrte sig midt ind i den uhyre Hob af de forskielligste Gestalter.
							Man havde længe længtes efter et Middel, ved hvis Hielp man kuns
							nogenlunde kunde overskue den uendelige Mangfoldighed af Former.
							Saasnart derfor Linné for den organiske, og Cronstedt og Werner for den
							anorgiske Natur, havde opdaget Adskillelses- og Forenings-Kiendetegn,
							som man almindelig antog for hensigtsmæssige, og derved, i det mindste
							for en Tid lang, havde givet den iagttagende Naturvidenskab en bestemt
							Retning, saa reiste sig paa engang en stor Mængde Mennesker, strömmede
							hen til alle Verdens Egne, opdagede en bestandig större og större Mængde
							af nye Former, indtil endelig den brogede Vrimmel af levende Gestalter
							og döde Masser lidt efter lidt udslettede den löselig og overflademæssig
							paatvungne Regel, af hvilken man i Begyndelsen haabede saa meget, og
							truede med at forvandle det Heele til et besværligt Chaos. Fra nu af
							forsvandt den, i Begyndelsen saa glödende, Iver; men for dem, som havde
							en dybere Sands for Naturen, maatte en Længsel efter et nöjere
							Bekiendtskab med den ordnende Aand, som foreenende gaaer giennem alle
							Gestalter, og synes at finde Behag i at speile sig i mangfoldig vexlende
							Former, nödvendigviis vaagne.Den blot classificerende Iagttagelse kan ikke giöre Fordring paa at
							ansees for en Vej til Theorie, og giör det heller ikke. Da imidlertid et
							ikke ubetydeligt Antal Naturforskere troe, at man kan ansee den kunstige (subjective) Classification, i det
							mindste for et provisorisk Forsög til at frembringe en naturlig (objectiv), da vi desuden ved denne
							Undersögelse ledes til nogle Resultater, som kunde være os vigtige og
							interessante, saa ville vi opholde os noget ved den. Vi vilde forst
							henvende vor Opmærksomhed til den organiske Naturs Classification
							- deels fordi den naturvidenskabelige Iagttagelse, for saa
							vidt som den gielder den organiske Natur, næsten allene beskiæftiger sig
							med Classification, og först i nyere Tider har faaet en anden Retning
							- deels fordi den, selv i sine Principier, afviger fra den
							anorgiske Naturs classificerende Methode.Min Paastand er kortelig fölgende, at den beskrivende Naturforskning
							- som ligger til Grund for den classificerende - aldrig formaaer at frembringe en naturlig
							Classification, hvorfor ogsaa alle Forsög af den Art hidtil maatte
							mislykkes.Grunden er fölgende:Descriptionen giver intet andet end udvortes
							Adskillelses- Tegn. Skal nu Naturforskeren foreene de, som forskiellige,
							erkiendte Gienstænder, skal han, som han i en Henseende erkiender dem
							som forskiellige, i en anden erkiender dem for identiske, kort sagt:
							skal han foreene dem under et Slægtsbegreb, saa finder han, fra sin
							Synspunkt ikke andet end udvortes Foreenelses- Kiendetegn. Han formaaer
							altsaa blot at giöre os opmærksomme paa enkelte udvortes Kiendetegn, ved
							hvilke de ellers forskiellige Objecter foreenes. Men Naturen foreener
							ikke ved enkelte Kiendetegn. Som  tvende eller flere Dyr- eller Plante- Arter ere fuldkommen
							forskiellige, saa ere de, i en anden Henseende, fuldkommen identiske.
							Naar vi tænke os den almindelige Anskuelse af Fugle-Classen, saa er den en identisk Anskuelse, i hvilken
							alle Forskielligheder af Arterne ganske tabe
							sig. Denne Anskuelse udkommer ikke ved de enkelte Kiendetegn, ved de
							tvende Hiertekamre og tvende Hierteörer, det röde, varme Blod, Nebbet,
							Fierene, Æget o. s. v. Den betegner meget meer den Urtypus, af hvilken
							alle Arterne ere Modificationer. Denne Identitet, ved hvilken
							Differenzerne ikke blot tildeels, men ganske
							hæves, og dog vedblive i det de ophæves, er det som aabenbarer sig
							umiddelbar for den classificerende Naturforsker, og tvinger ham til at
							udgive sin Classification for en blot subjectiv, og at tilstaae at Arterne vel tilhöre Naturen; men Slægterne, Glosserne o. s. v., blot ham. Han har
							altsaa slet ikke ordnet Arterne, om vi end for det förste ville
							tilstaae, at han formaaer at erkiende dem, som saadanne, men blot
							vilkaarligen inddeelt dem i Hobe. Vil han betage sin Classification
							denne Vilkaarlighed, eller, som han udtrykker sig, forvandle den til en
							naturlig, saa bliver der - som et almindeligt Udtryk for den,
							uden tydelig Bevidsthed anskuede Identitet af de forskiellige Arter
							- intet andet tilovers for ham, end en dunkel Fölelse, hvilken
							han lige saa dunkelt söger at betegne med Ordet Habitus. At
							Naturforskeren tvinges til at tage sin Tilflugt til en dunkel Fölelse,
							saasnart han vil classificere objectiv, er meget mærkværdigt, og havde
							for længe siden kunnet overbevise Empirikeren om Utilstrækkeligheden af
							al udvortes Anskuelse, saasnart man vil fælde en objectiv Dom over
							Naturen. Thi det er i Sandhed det samme Tilfælde, som, kuns ikke saa
							tydeligt, træder frem ved enhver Dom over Naturen, der slutter fra det
							Enkelte Udvortes  til det Hele.
							Det er let at indsee, at Naturforskeren ikke formaaer at hæve den dunkle
							Fölelse, som han udtrykker ved Ordet Habitus, til en tydelig Bevidsthed;
							thi enten ophæver han al Differenz, naar det lykkes ham, at oplöse alle
							Adskillelses- Kiendetegnene i Identitet, eller han ophæver den sande
							Identitet, naar han blot sætter enkelte Kiendetegn, som identiske. Det
							er vel mueligt (og i enkelte Forsög, som Jussieu med Planterne og
							Fabricius med Insecterne virkelig skeet) ved skarpsindige Combinationer
							at frembringe en Classification, som synes at nærme sig den naturlige;
							men den sande naturlige kan aldrig naaes, just fordi den skal gribe det
							almindelige Udtryk for den heele Identitet,
							dette, den blot ved Phænomenernes Udvortes klæbende Naturforsker,
							ubegribelige Noget, som viser sig ved hele
							Gestalten, og ikke kan söges i noget Enkelt.Her skilles det Indvortes fra det Udvortes, thi, at denne Identitet blot indvortes
							kan anskues, det aabenbarer sig umiddelbar for Naturforskeren ved den
							Umuelighed, ved en udvortes Anskuelse, at hæve den til tydelig
							Bevidsthed.Videre - da Naturen sætter, hvad den har sat som forskielligt,
							tillige fuldkommen som identisk, hans Adskillelseskiendetegn derimod
							bestandig kuns giver ham enkelte Foreeningspunkter, saa kan han være
							overbeviist om, at ogsaa hine ikke ere hentede fra Objecternes indvortes
							Væsen; men blot fra deres yderste og betydningslöseste Overflade, og
							ligesaavel som hans Classification, kunstig og subjectiv. Ogsaa dette
							lader sig lettelig bevise.Thi - hvad vil han egentlig med alle sine Adskillelsestegn?
							- Dog vel uden Tvivl bestemme Arter. - Men hvad Art (Species)
							er? - er et fuldkommen ubesvaret Spörgsmaal i den empinske
							Naturhistorie - og 
							Adskillelses- Kiendetegnene formaae i al Evighed ikke at löse dette
							Spörgsmaal paa en tilfredsstillende Maade. Alt hvad den classificerende
							Iagttager formaaer at angive, alt hvad Linneé, Fabncius o. s. v.
							virkeligen have angivet, indeholder intet andet end Regler, hvorefter
							man - naar Begrebet forudsættes
							- kan bestemme Arterne. Fordrer man af en Naturforsker,
							at han tydelig og klart skal angive Begrebet, saa nödsages han her,
							saavelsom ved Habitus, at beraabe sig paa en dunkel Fölelse. Siger man:
							at alle de organiske Individuer, som adskille sig fra alle de övrige ved
							uforanderlige Kiendetegn, constituere en Art, saa afviser man
							Spörgsmaalet, isteden for at besvare det. Thi - hvorledes
							kommer man til at antage uforanderlige Kiendetegn i en empirisk
							Videnskab? - og de antages heller ikke som uforanderlige.
							Kiendetegnenes Uforanderlighed gielder kun for denne bestemte Art,
							altsaa ikke absolut. Begrebet gielder altsaa kun efterat jeg har bestemt
							denne enkelte Art, da det, som man kunde fordre af det, var -
							at det maatte give mig Regler til at bestemme Arter. Alle de Regler, som
							ere opstilte, ere kun Forsigtighedsregler, som indskrænke
							Vilkaarligheden i Bestemmelsen af Arter - udryddes kan den ved
							dem aldrig. Udryddes kan den kun ved en almindelig Regel, som fordrer
							absolut Efterfölgelse, og en saadan er blot muelig ved et bestemt Begreb
							om Art overhovedet. Heraf lader det sig ogsaa forklare, at den
							regellöseste Vilkaarlighed driver sit Spil i Entomologien og Botaniken,
							og næsten truer med at frembringe en total Forvirring i disse
							Videnskaber.Virkelig er ogsaa den saakaldte Differentia specifica ligesaa subjectiv
							som Slægternes Adskillelseski endetegn; thi de gieide kun med Hensyn til
							den (kunstige) Slægt, saa at ogsaa Linneé, som meget tydelig indsaae
							dette, slet ingen  Differentia
							specifica angav; naar Slægten kun bestod af en Art; men da hore jo
							Arterne, saaledes som de ere opstillede i Systemerne, ikke Naturen, men
							Systemet til, og ere ligesaa kunstige som det. Tage nu Naturforskerne
							deres Tilflugt til det af Frisch, Buffon og Kant fremsatte almindelige
							Arts- Begreb, som bestemmer Arternes Eenhed ved Eenheden af den
							producerende Kraft, saa have de vel en almindelig Regel, men denne
							betager ogsaa deres Bestemmelser efter udvortes Kiendetegn al
							constitutiv Kraft, og tilstaaer den i det Höjeste kun den Duelighed, at
							tiene som veiledende Hielpemiddel, for at faae at vide, hvor man skal söge den sande Art.I alle de mange möjsommeligen udarbeidede Værker - hvis
							betydelige empiriske Værd det var latterligt at nedsætte - ere
							altsaa de sande Arter - om end i enkelte sieldne Tilfælde rigtig - dog ikke paa den rigtige Maade bestemte; og Kundskaben om
							Differenzerne bliver, i de classificerende Systemer, i al Evighed,
							ligesaa langt fra Naturens sande Differenzer, som Kundskaben om
							Identiteten i Differenzerne. Det er just den Fordömmelse, som synes at
							hvile paa al Empirie, at den altid sætter sig et Maal, som ligger uden
							for dens Sphære. Den troer bestandig at nærme sig sit Maal; men naar den
							nojere undersöger hvad den har fundet, saa seer den sig længere fra det
							end nogensinde. De complicerteste, kunstigste og skarpsindigste Svar
							löse sig, nojere undersögt, op i det förste Spörgsmaal, og efter den
							langvarigste og möjsommeligste Gang seer man sig atter sat tilbage til
							den Standpunkt, som man gik ud fra.Et anorgisk Legeme adskiller sig derved fra et organisk, at det ikke er
							et fuldkommen enkelt, individuelt (som atter for sig er et heelt), men
							meget mere anskues udvortes som en Differenz, der henviser til en anden
							Differenz, hvilken  igien
							henviser til en tredie o. s. v. Enhver af disse Differenzer tiener den
							anden til Supplement, og faaer kun, som Mellemleed i en Række, Sands og
							Betydning. Et organisk Individuum anskues derimod, som et ud ad til
							Indifferent - saa at alle indvortes Differenzer vexelsidig
							oplöse sig i det Heles Identitet. Den eeneste udvortes Differenz hos et
							organisk Individuum - naar det betragtes enkelt, for sig
							- er Kjönsdifferenzen, som tvinger os til at söge et
							Supplement til dette Individuum i et andet. Nu er Kjönnet Udtrykket for
							tvende Individuers producerende Kraft, altsaa först fuldendt ved den
							producerende Modsætning og Productet. Dette
							Product viser sig nu nödvendigviis atter med en Kjönsdifferenz, henviser
							altsaa igien til et andet Individuum, som dets Supplement; disse tvende
							Individuer maae atter forestilles som producerende et different Product
							o. s. v. i det Uendelige. Vi tvinges herved til at antage en Mængde
							Individuer, hvis Antal ved Reflexion aldrig lader sig angive, og som
							progressiv genereres i Tiden, saaledes
							- at Progressionen aldrig sluttes. Alle disse Individuer
							maae vi nu atter sætte, som et Individuelt, og paa denne Maade opstaaer
							Begrebet om Art i den organiske Natur. Kuns
							Kjönnet nöder os til, i den organiske Natur, at gaae ud over Individuet,
							hvorfor ogsaa Artsbegrebet ikke paa en tilfredsstillende Maade kan
							udtrykkes, uden ved Eenheden af den producerende Kraft; men ved Arten er
							dog, i det mindste for den udvortes Anskuelse givet et Mangfoldigt i og
							for sig selv, hvilket, som Fundament for Classificationen tillige giör
							den muelig. Formaaer den classificerende Naturforsker end ikke bestemt
							at angive Begrebet om Art, saa maae dog, i det mindste dette Begrebs
							Schematismus, (som den der forbinder Begreb og Anskuelse) dunkelt svæve
							for ham, naar han vil classificere.Men et Fossil viser sig altid udvortes, blot som et Different, der maae söge sit
							Supplement i et andet. De Rækker, som indslutte hine Fossilier, som
							Mellemleed i sig, indeholde nu vel et Mangfoldigt af udvortes Former;
							men saaledes, at disse ikke forsig med Bestemthed kunne hæves ud. Da nu
							Classificationens Fundament (det Mangfoldige) i det anorgiske Rige,
							efter sin Natur, allerede har noget ubestemt og vaklende, saa
							frembringes herved Vanskeligheder ved Classificationen, ja endog ved
							Fossiliernes Beskrivelse, forsaavidt, som den skal bestemt angive det
							Forskiellige, Specifike ved enhver saakaldt Art - hvilke, da
							de ligge i Tingens Væsen, paa ingen Maade lade sig hæve; thi en af de
							saakaldte Arter taber sig altid umærkelig i den anden. Saaledes gaaer
							Bergkrystallen umærkelig over i Qvarz, Qvarzen i Calcedon, Calcedonen
							ved Hyaliten, i Opal o. s. v. Hos Werner
							- den dybsindigste og grundigste af alle Mineraloger -
							udgiöre Overgangene Siælen, ikke allene af hans Geognosie, men endog af
							hans Oryktognosie; herved hæves i Sandhed Classificationen til en
							Reduction, hvilken ikke sætter det Mangfoldige, men det Fælles, det
							Identiske af Differenzerne som det Oprindelige. Ved denne Undersögelse
							er Striden over Mueligheden af en fuldendt Classification af
							Fossilierne, skiondt i den störste Almindelighed, dog fuldkommen
							afgiort.En Classification lader sig, strengt taget, slet ikke tænke i den
							anorgiske Natur, og er blot en vilkaarlig Sammenhobning; men saasnart
							den træder frem som nödvendig, saa ophæver den sig selv, som
							Classification, og taber sig ganske i det höjere Reductionsbegreb.Det er bekiendt, at ogsaa i det anorgiske Rige en heel Rækkes Identitet
							blot lader sig udtrykke ved en dunkel Fölelse. Werner sögte at forklare
							en saadan Rækkes  Identitet ved
							en characteriserende Bestanddeel. Saaledes skulde Kieseljörden
							characterisere den Classe, hvis Steenarter fornemmeligen udmærkede sig
							ved Haardhed, Glands, Chrystallisation; men deels have Forsög modsagt
							ham, deels lod det sig, ogsaa förend alle Forsög, begribe, at ikke en
							enkelt Bestandeel, men denne bestemte Forbindelse af alle Bestandelene,
							en Forbindelse, som sætter dem alle, som et Identiskt - hvilket, som vi siden
							vil vise ingen Physiker formaaer at giöre os begribeligt -
							allene kan give det Characteriserende. Dette har Werner ogsaa i
							sildigere Tider indseet, og paastaaer selv, at det Characteriserende ved
							Rækkerne bestemmes ved et ejendommeligt, alle de enkelte Leed
							tilkommende dynamisk Forhold, hvilken aabenhiertede Erkiendelse af
							Empiriens Grændser og Henviisning til det dynamiske, som en for Empirien
							fremmed Region, i Sandhed geraader denne geniefulde Naturforsker til
							störste Ære.Den organiske Naturs empiriske Beskrivelse gaaer ud paa nöje at angive
							Arternes Forskiellighed. Den begynder med en, skiönt dunkel, dog
							nödvendig Fölelse, og alle, nok saa nöjagtige Discriptioner og
							Determinationer formaae ikke at hæve denne Fölelse til et bestemt
							Begreb. Classificationen gaaer ud fra en dunkel Folelse af de
							forskiellige Arters Identitet og ender, som den begyndte. Hverken
							Descriptionen, eller Classificationen kan træde Arterne, eller den
							naturlige Familie-Lighed nærmere. Dens hele Værd bestaaer deri: at den giver os et, vel nödvendigt og
							uundværligt, men dog subordineret Hielpemiddel til, i ethvert bestemt
							Tilfælde at kunne finde hvad Art er. Thi
							- da det, som i Sammenligning med andre organiske Legemer er
							different, nödvendigviis ogsaa udvortes maae udtrykke denne Differenz,
							saa er det naturligt, at  man
							ogsaa - ved Sammenligning af udvortes Kiendetegn, bestandig
							kan træde Differenzen nærmere, og vide paa hvilket bestemt Sted man bör
							söge den, endskiöndt man, for at trænge ind i Differenzens inderste
							Væsen, maae tage sin Tilflugt til ganske andre Principier.Den mineralogiske Classification og Beskrivelse, (den sidste for saavidt,
							som den virkelig vil angive det enkelte Fossils Grændser) tilintetgiör
							sig selv i Udföreisen og oplöser sig i Reduction. Den classificerende og
							beskrivende Naturforsker kan altsaa aldrig fælde en objectiv Dom hverken
							over de Differenzer, med hvilke han beskiæftiger sig, eller over det
							Identiske, som forbinder dem.Vi have i det Foregaaende fundet et fuldkommen omvendt Forhold mellem den
							organiske og anorgiske Natur. Alle Forsög paa ved udvortes Anskuelse at
							bestemme Identiteten af de forskiellige Arter i den organiske Natur vare
							forgieves. Den forsogte Reduction oplöste sig i en Classification (som
							lod det Mangfoldige, som saadant, skiöndt selv ikke nöjere bestemt,
							allene blive). Alle Forsög paa at classificere de anorgiske Legemer vare
							forgieves; den forsögte Classification oplöste sig i en Reduction (som
							tilintetgiorde det Mangfoldige som saadant).Det er ingen Tvivl underkastet, at den reducerende Iagttagelse træder
							Theorien nærmere, end den blotte Classification, ja den grunder sig
							aabenbar paa den, skiöndt ikke bestemt tænkte, dog ved en uimodstaaelig
							Fölelse, Naturforskerne paatvungne Idee om en oprindelig Identitet af
							alt det Mangfoldige, og er derfor, som vi ved at fortsætte Undersögelsen
							ville lære at indsee, i Sandhed ikke af empirisk Oprindelse; men
							Spörgsmaalet er: om ikke det Haab, ved en blot
							Reduction, at frembringe en Theorie, beroer paa en Illusion, som
							vildleder den classificerende Iagttager,  ja er den samme, som, kun paa et höjere Trin
							viser sig igien. Spörgsmaalet er: om ikke den
								blot reducerende Iagttager, allerede ved sit
							Standpunkt, ligesaa nödvendig er udelukt fra det sande identiske
							Middelpunkt, som den classificerende fra det som væsentlig
							characteriserer det Enkelte og giör det til et Enkelt.Det Mangfoldige, som saadant, er den höjere Fornuft en trykkende Byrde,
							saalænge det, ved Mangel af Forbindelse, er et blot Aggregat; ja det
							ubegribelige Instinkt, som har frembragt Naturvidenskaben, er Udtrykket
							for den, dybt i vort Væsen grundede Assimilationsdrift, der vil oplöse
							alt Mangfoldigt i Fornuftens Eenhed. De sande Reductionsforsög ere
							ligesaa mange Funker af den höjere Fornuft, sorn uvilkaarligen bryde
							frem af Empiriens Skranker. Virkelig lade de Forsög, som fornemmeligen
							gribe dybt ind i Naturens Væsen, og have været af betydelig Indflydelse
							paa Naturvidenskaberne, sig heller ikke paa nogen Maade erklære af
							Empirien allene. De ere alle oprundne ved en genialisk Lösriven fra al
							Empirie. Det er bekiendt, at det som ledte Keppler, var en virkelig
							poetisk Anskuelse af Naturen. Hele Universum ansaae han for besiælet;
							enhver Planet for et levende Dyr, som ved et indvortes immanent Princip,
							existerte, og udgiöd sin egen indvortes Kraft i tusende vexlende Former.Vi ville her fornemmeligen beskiæftige os med tvende vigtige
							Reductionsforsög, nemlig: med Kielmayers Reduction af de organiske, og
							Werners af de anorgiske Former. Hvorledes Werners Geognosie (dette
							Mesterstykke af en iagttagende Reduction), kunde frembringes ved en blot
							Sammenligning af enkelte Facta, er fuldkommen ubegribeligt. I den
							anorgiske Natur træder slet intet Forhold
							fuldkommen reent og tydeligt frem, alting er indslynget og  indkiædet i hinanden, Hovedreglen
							skiuler sig i de uhyre Masser, bag tusend Undtagelser, og det lader sig
							paa ingen Maade begribe, hvorledes den blot iagttagende Empirie, ved en
							Gienstand, som vores faste Jordmasse, hvis ubetydeligste Dele ikke
							engang lader sig paa engang overskue, nogensinde kunde komme til at hæve
							sig over Undtagelserne og erkiende dem, som saadanne. Enhver, der
							nogensinde har anstillet geognostiske Iagttagelser, vil tilstaae det med
							mig. Efterat Reglerne ere opdagede erkiende vi
							dem vel for det de ere, og betiene os af dem, som en sikker Ledetraad
							ved empiriske Undersögelser. Men Spörgsmaalet er: hvorledes disse Regler kunde findes? Werner selv paastaaer, at
							det fortrinligste geognostiske Talent er en Overskuelses-Evne; men hvad
							bringer os til at overskue det Hele? Opstaaer Ideen om
							Formationsrækkerne, om deres Forhold til hinanden, om Lejeforholdene i
							Biergmasserne blot ved en nöjagtig Iagttagelse
							af de enkelte Tilfælde - at den ikke er muelig uden en saadan Iagttagelse forstaaes af sig selv
							- saa bruger man jo ingen anden Overskuelse end den man,
							tvungen, ledes til. Enhver vil indsee, at jeg her blot taler om den
							Overskuelse, ved hvilken det geognostiske System först opstod. Denne,
							som aabenbar var en Lösriven fra alle enkelte Iagttagelser, skeete forend den bestemte Hovedregel var funden; ja
							ved den fandtes denne Regel först - den var altsaa uden al
							Regel, men hvad der nu ledte den regellöse Overskuelse er just det
							ubegribelige, dersom det ikke var en dunkel Fölelse, som gik forud for
							den bestemte Anskuelse, og paa engang (enhver genialisk Opfindelse er
							Productet af et Moment), paa en Iagttageren selv ubegribelig Maade,
							foreenede alt det Enkelte. Naar vi længe nok har klæbet ved det enkelte,
							föres vi ved en saadan tvingende Fölelse ud over det. Have vi nu, som
								 dreven af en Inspiration,
							overskuet det Hele, saa bliver (skiöndt i Sandhed paa en ubegribelig
							Maade; thi enhver genialisk Opfindelse er et sandt Mirakel) alting lyst
							og klart hvad som forhen var dunkelt. Men denne Retning af Anskuelsen,
							som sætter det Hele först, er den empiriske fuldkommen modsat, og kan af
							en anden Aarsag heller ikke kaldes empirisk; thi
								- den Reduction som derved frembringes, indeholder
							virkelig, som man ved fortsat Undersögelse efter Opdagelsen finder, en
							uendelig Mængde enkelte Tilfælde; men den empiriske Iagttager kan fra
							sit Standpunkt aldrig sammenfatte en uendelig Mængde Fakta i en
							Anskuelse. Kielmayer har opdaget, at hos de
							nederste Dyr Reproductionskraften fornemmelig er herskende, at
							Irritabiliteten viser sig tydeligere i samme Forhold, som Reproductionen
							hos Dyrene paa de höjere Trin træder tilbage, at endelig Sensibiliteten,
							hos Dyrene paa et höjeste Trin, træder frem i samme Forhold som
							Irritabiliteten træder tilbage, han har, ved denne herlige Opdagelse,
							bragt en sand Contmuitet imellem alle animalske
							Former. En Idee, hvis ikke empiriske Oprindelse vi, efter det vi i det
							foregaaende have erindret, ikke behöve vidtlöftigen at documentere.Det - at saadanne Reductioner hverken lade sig erklære af den
							blotte Empine, heller ikke af tydelig og bestemt tænkte höjere
							Grundsætninger, udgiör det Genialiske og Overraskende ved dem, hvilket
							giör et desto sikrere og dybere Indtryk, jo nöjere man er bekiendt med
							de Gienstænder, over hvilke man erholder saa uventede og lærerige
							Oplysninger. Heraf lader sig ogsaa erklære, at saadanne Mænd (som
							Kielmayer og Werner) ikke bekiendtgiöre deres fortreffeligste Ideer,
							eller i det mindste yttre dem med en vis Ængstelighed, medens andre med
							den störste  Tilforladelighed
							producere deres Meeninger og Forestillinger; thi hine Mænd see
							Problemer, hvor disse finde alting saare begribeligt. Det empinske
							Standpunkt, paa hvilket den genialiske Naturforsker oprindeligen har
							stillet sig, formaaer nemlig ingenlunde at oplöse de Problemer, som hans
							Opdagelser have giort ham bekiendt med; om den höjeste Idee, i hvilken
							alle disse Problemer maae finde deres Lösning, har han blot en dunkel
							Ahnelse; han maae altsaa nödvendigviis finde en Mangel af höjere
							Sammenhæng i sine Forestillinger, som maae blive desto ubehageligere og
							mere trykkende, jo dybere hans Opdagelser have grebet ind i Naturens
							inderste Væsen, og jo mere han, ved fortsatte Undersögelser, overbevises
							om deres Rigtighed.Saa vigtige Bidrag til en tilkommende, maaskee muelig Theone, som den
							reducerende Iagttager end giver, saa formaaer han dog aldrig at löse
							sine egne Problemer, eller at finde Grunden til den Lovmæssighed,
							Naturen aabner under hans Hænder. Dette vil blive tydeligere ved den
							fortsatte Undersögelse.Fierde ForelæsningDet er min Hensigt, at vise Dem, mine Herrer! hvorlunde en ordnende og
							bestemmende Aand synes at skiule sig bag den, som det synes, regellöse
							Vilkaarlighed i Naturens Productioner, aabenbarer sig for os ved den
							reducerende Iagttagers Combinationer, og vækker Ahnelser om en uendelig
							Sammenhæng.Denne Betragtning kan ikke udtömme sin Gienstand, det er mig nok, naar
							det lykkes mig i Dyrenes Rige, i Planternes og Dyrenes underlige
							Sammenhæng med Biergmasserne, at vise dem en Forbindelse mellem
							Gienstænder, som ved förste Blik synes evig adskilte. Den skal heller
							ikke forklare, hvad paa vort nærværende Standpunkt ikke lader sig
							forklare. Jeg fortæller kun, og beraaber mig blot paa Facta, som ere
							fuldkommen afgiorte. Den betydningsfulde Continuitet i Naturens
							Evolutioner, paa hvilken jeg vil giöre Dem opmærksomme, har jeg vel
							funden, vejledt af en höjere Idee om Naturen, hvilken et herligt Genie i
							vore Dage har skiænket sin Tidsalder; men De ville selv kunne indsee, at
							den dybe Regel, uagtet den unægteligen og uimodsigeligen findes, dog fra vort nærværende, empiriske
							Standpunkt, er fuldkommen ubegribelig.Det dynske Liv bestaaer, i sin hele Omfang, ved
							den continuerlige Virksomhed af tre Functioner.
							Disse Functioner, for saavidt som de ved deres Virksomhed constituere
							det dynske Liv, kaldes Kræfter. Hvor begribelige
							eller ubegribelige disse Kræfter ere, kan her
							være os ligegyldigt. De betegne upaatvivlelige Phænomener, og det er os
							nok.Den Kraft, ved hvilken den legemlige Organisation dannes og
							vedligeholdes, kaldes Reproductionskraften. Den
							yttrer sig ved Productionen af nye Individuer - Generation; ved den Energie, med hvilken den
							tvinger udvortes Masser, som ved Næringen optages i det organiske
							Legeme, til at fölge Organisationens Love, og derved continuerlig
							vedligeholde den - Assimilation;
							endelig ved den Energie, med hvilken den erstatter de Organisationens
							Dele, som ved et eller andet Tilfælde tabes - den egentlig
							saakaldte Reproduction. Det er let at indsee, at
							intet dyrisk Legeme kan bestaae uden denne
							Kraft; imidlertid er dens Intensitet hos de forskiellige Dyr meget
							forskiellig. Nu kan den bestemte Grad af denne Krafts Intensitet, som
							man lettelig indseer, ikke maales ved Generationen, som vedligeholder
							Arten, heller ikke ved Assimilationen, som vedligeholder Individuerne;
							der gives altsaa intet andet Maal for den, end den Energie, med hvilken
							den erstatter feilende Dele, hvilken hos forskiellige Dyr kan være
							forskiellig. Denne Energie yttrer sig stærkest hos de nederste Dyr, hos
							Ormene, tager af hos Insecterne, taber sig endnu mere hos Amphibierne og
							Fiskene, og er svagest hos Fuglene og Pattedyrene. Ganske forsvinder den
							aldrig hos noget Dyr, og hele Chirurgien grunder sig paa dens Virksomhed
							hos Mennesket.Den Function ved hvilken Organisationen, ved et indvortes Princip, virker
							fra inden af ud, kaldes Irritabilitet. Denne
							Virksomhed yttrer sig ved Musklernes Bevægelse, og fölger enten umiddelbar af Organisationens Love, i
							hvilket Tilfælde den ogsaa blot gaaer ud paa at vedligeholde
							Organisationen, som saadan, hvorved Irritabiliteten foreenes med
							Reproductionskraften, og Bevægelserne vise sig som uvilkaarlive - eller den fölger middelbar af en
							höiere  Kraft, i hvilket
							Musklernes Bevægelser ere vilkaarlige. Intet
							dyrisk Legeme kan bestaae uden denne Kraft; imidlertid er dens
							Intensitet forskiellig hos forskiellige Dyr. Udtrykket for Maalet af
							denne Krafts Intensitet kan nu ikke være den indvortes Magt, med hvilken
							Dyret virker mod Massen; thi denne er aabenbar et Product af et höjere
							Princip; men blot den Magt, med hvilken Musklerne modstaae en udvortes
							Tvang, og denne kan hos forskiellige Dyr være större eller mindre.
							Irritabilitetens Intensitet er ringe hos Ormene, stiger jo mere Ormene
							nærme sig Insecterne, og er, i Forhold til Reproductionskraften paa den
							eene, og Sensibiliteten, som vi strax skulle tale om, paa den anden
							Side, stærkest hos Insecterne.Den Function, ved hvilken Organisationen ved en Virksomhed fra uden af
							ind ad, giver udvortes Gienstænder som saadanne, en bestemt Relation til
							sit indvortes Livsprincip, og, ved Hielp af Musklerne, atter virker, med
							större eller mindre Kraft tilbage paa dem, kaldes Sensibiliteten. Den yttrer sig fra et Centrum (Hiernen)
							giennem Nerverne, ved Sandseredskaberne, fra uden af ind ad, og ved at
							vække Musklernes Irritabilitet til en Virksomhed, fra inden af ud ad. I
							samme Grad, som denne Kraft træder frem (dens Intensitet er hos
							forskiellige Dyr meget forskiellig), faaer den hele Organisation den
							höjere og dybere Betydning. Sensibilitetens Intensitet erkiendes, deels
							ved den Klarhed og Fuldkommenhed, med hvilken Sandseredskaberne vise
							sig, deels ved den Energie med hvilken de forskiellige Dyreclasser
							paatvinge de udvortes Masser Præget af deres indvortes individuelle
							Kraft.Kielmajer har giort den saare vigtige Opdagelse, at alle Dyr, fra Ormene
							af og op til Mennesket, danne en continuerlig Række, i hvilken
							Irritabiliteten stiger, i samme 
							Forhold som Reproductionskraften tager af, og Sensibiliteten ligeledes
							stiger i samme Forhold, som Irritabiliteten tager af.
							Reproductionskraften er stærkest hos Ormene, og synker hele Dyreclassen
							igiennem til den bliver svagest hos Pattedyrene, tager altsaa i hele
							Rækken, fra neden af op ad, lidt efter lidt af. Irritabiliteten er
							svagere hos Ormene, stærkest hos Insekterne, Amphibierne og Fiskene,
							svagere hos Fuglene og Pattedyrene, tager altsaa i hele Rækken först til
							fra neden af op ad, til et Maximum, derpaa igien lidt efter lidt af.
							Sensibiliteten er svagest hos Ormene, stærkere hos Insekterne, og voxer
							giennem Amphibiernes, Fiskenes, Fuglenes og Pattedyrenes Classe, til den
							bliver stærkest hos Menneskene, den tager altsaa i den hele Række, fra
							neden af opad, lidt efter lidt til.Tildeels for at giöre Dem denne vigtige Opdagelse anskueligere, tildeels
							ogsaa for at vise Dem, hvorlunde selv den udvortes Form og Dyrenes Liv
							aabenbarer en Continuitet i den hele Række, og henviser til en Urtypus,
							som synes at ligge til Grund for alle dynske Former, vil jeg anstille
							nogle Betragtninger over Dyrerækken.*)Man har, som oftest, paastaaet eller nægtet, at Dyreriget lidt efter lidt
							taber sig i Planteriget. Hovedvildfarelsen har i denne Strid været den:
							at man har anseet Planteriget, som det nederste Trin af Dyreriget, da
							dog begge aabenbart ere hinanden modsatte. Dannede de een Række, saa maatte de meest uddannede og fuldkomne Planter
							foreene Planteriget med Dyreriget; men det Punkt begge Riger have
							tilfælles er det nederste, det fra hvilket
							Naturen i begge, i modsat Retning, gaaer til det höjeste Maal den
							formaaer at naae. Vegetationen er den Region, i hvilken *) Den vidtloftigere Fremstillelse af disse Betragtninger finder man i
							mine Beitrage zur innern Naturgeschichte der Erde Ister Th p 278. o vReproductionen ganske er herskende. Derfor udmærke Planterne sig
							fomemmeligen derved fra Dyrene, at alle de Organer, som vedligeholde den
							hele Organisation umiddelbar aabenbare sig. Alle Indvoldene ere hos
							Planterne, ligesom veltede ud ad, det Indifferente ind ad. Planternes
							Mave er deres Rod (allerede Boorhave bemærkede, at Dyrene bare deres Rod
							i sig) deres Blade er Lunger og en Anastomose af
							lymphatiske Kar tillige, deres Blomster ere Generationsdeelene. Man har
							i nyere Tider frembragt betydelige Indvendinger mod den complicerede
							indvortes Struktur, som næsten alle Naturforskere tilskrev Planterne.Animalisationen begynder, i det Irritabiliteten træder frem. De nederste
							Dyreclasser bestaae af en blot Gelee, som næsten synes at være formlös.
							Lidt efter lidt bliver disse förste Dyrs Struktur mere og mere
							sammensat. Den geleeagtige Masse skilles ad, dog uden at have nogen
							fuldkommen bestemt Form. Under Mikroskopet vise sig nogle Infusions-Dyr
							med en besynderlig foranderlig og bestandig variabel Form -
							(som Möllers Proteus polymorpha, Volvox Globator, og Vorticella
							rotatoria). Hos Polyperne er denne Form allerede mere bestemt;
							- det er en Ramification.Corallerne ere intet andet end Polyper, hvilke udmærke sig derved, at de
							efterlade et kalkagtigt Residuum. Den alt nævnte greenede Form hersker
							hos disse, og flere Dyr udgiöre, ved Sammenvoxning, et Individuum.
							Ligesom Individuerne saaledes ere foreenede, gaae ogsaa Arterne, ved
							næsten umærkelige Overgange, over i hinanden, og her, mere end ellers i
							hele Dyreriget, danne Arterne imellem sig en sand netdannet
							Ramification. I det Corallerne nærme sig Conchylierne tager
							Ramificationen af, Tubipora giör Overgangen til Serpula; thi her
							forsvinde de stjernedannede Aabninger, som udgiöre det  Characteristiske ved Zoophyterne, og
							Tubipora adskille sig just derved fra de övrige Coraller, at hule,
							kalkede Rör ere, uden Ramification, blot stillede ved Siden af hinanden.
							Ved Serpula ere disse Rör allerede faldne fra hinanden.Det som adskiller Infusionsdyrene og Polyperne fra Molluscerne og
							Conchylierne er: det simplere i deres indvortes Struktur, den mindre
							tydelige Individualitet hos det enkelte Dyr, saavel som hos Arterne. En
							blot Giæring er tilstrækkelig til at generere de underste
							(Infusionsdyr). Polypens blotte Existenz lægger Grunden til en i det
							Uendelige gaaende Mangfoldiggjörelse. En Polyp spirer ud af den anden,
							af en sönderskaaren Polyp bliver tvende hele Polyper. Naturen, som her
							begyndte at animalisere, uden stærkt og skarpt at have isoleret det
							Individuelle kiender ingen Grændser for sine Productioner, efterat den
							först har begyndt at producere; - men den fine geleeagtige
							Masse forsvinder ligesaalet som den opstod, og uhyre Kalkbierge, der som
							et Residuum, blive tilbage, vise os de efterladte Spor af Naturens
							förste animaliserende Forsög.Molluscerne og Conchilierne adskille sig fornemmeligen derved fra de
							omtalte Dyr, at de have en bestemtere Form, og flere, skiöndt hidtil
							næsten ukiendte Organer. Endnu er hele Substanzen geleeagtig; men
							ethvert Dyr existerer for sig. De kalkagtige, rördannede Vaaninger, som
							ved Tubipora ere stillede parallelt ved Siden af hinanden, ere ved
							Serpula faldne fra hinanden. Fra dette Punkt af taber Naturen sig i de
							meest vexlende Former. Som Individuerne ere ogsaa Arter bestemtere
							skilte fra hinanden. Imidlertid er Reproductionskraften (som hos
							Actinierne, Holothunerne, Meduserne) endnu meget stærk og virksom. Flere
							forplante sig ogsaa uden Parring. Presciani's, Mangili's og Ratie's
							Opdagelser vise os allerede de 
							förste Spor af det fremtrædende Nervesystem, som Udtryk for
							Sensibiliteten.Ormenes hele Classe udgiör tvende Familier. Begge begynde med blot
							geleeagtige Masser - som hos Polyperne ere planteagtig
							foreenede, hos Molluscerne adskilte, hos hine ere saare simple, hos
							disse mere sammensatte - begge fortsætte deres Formationer,
							indtil et kalkagtigt Residuum viser sig, og det er mere end sandsynligt,
							at, (endskiönt med nogen Forandring) enhver Polypart ogsaa forekommer
							som Corall, ethvert Molluscum ogsaa som Conchylie eller Musling.Det Udmærkede ved denne Classe er den stærke og bestemte Adskillelse af det Flydende fra det Faste. Paa
							den ene Side see vi en halvflydende geleeagtig Masse, paa den anden et
							fuldkommen dödt, anorgisk, kalkagtigt Residuum. Det er et Scelet ud ad til; men som tillige er skilt fra
							Dyret. Det er den samme Adskillelse, som vi finde i den anorgiske Natur
							(hvor det Flydende altid bestemt er adskilt fra det Faste), hvilken
							endnu vedvarer i Organisationens nederste Sphære - kuns at det
							Faste her er mindre cohærent, det Flydende mere geleeagtig.Derfor kan man ansee det kalkede Residuum, som en Vaaning for Dyret,
							endskiont det uvilkaarlig afsættes ved den organiske Proces. Virkelig
							have ogsaa mange Naturbeskrivere anseet det kalkede Residuum, som
							Polypernes og Ormenes Bygninger, endskiöndt disse Dyr, strengt taget,
							ligesaa lidt bygge deres Kalkhuse, som
							Pattedyrene deres Been. Imidlertid er Overeensstemmelsen af Scelettet
							med Producteme af de höyere Dyrs Kunstdrifter i Sandhed paafaldende, og
							fortiener nöje at overvejes. Man finder her, ligesom ved de höjere Dyr,
							en tydelig Modsætning mellem Dyret og dets Product - men ved
							de höjere Dyr  er det vilkaarbg
							frembragt (et sandt Kunstproduct); ved de nederste Dyr er det derimod
							uvilkaarlig frembragt, saa at det tilsyneladende Kunstproduct falder
							sammen med det blotte Scelet og er eet med det.Ved Conchylieme bliver, ligesom ved Corallerne, et kalkagtigt Residuum,
							næsten uforandret, tilbage efter Dyrets Död. Dog er den ringe
							Forandring, som foregaaer med Conchylierne og Muslingerne ved
							Forvittring, d. e. i det de imprægnerede dyriske Dele forsvinde, i det
							Hele taget, betydeligere end hos Corallerne. Corallerne constituere
							efter Dyrenes Död egne betydelige Bierge. Conchylierne giennemtrænge,
							tillige med hine, hele Biergmasser i de yngre Kalkbierge; thi som Ormene
							og Corallerne ere de ringeste Dyrearter (Animalisationens
							πρωτοτυπον-),
							saa ere de ogsaa i Jordklodens Historie de ældste.Man kan ansee Ormenes hele Classe som det förste Anlæg til Insecternes
							Dannelse, og det vil ved Fortsættelsen af vor Fortælling udvise sig,
							hvorlunde det Trin, som betegnes ved Ormene, lidt efter lidt nærmer sig
							Insekternes. En Fölge af vort Synspunct, fra hvilket Insekterne
							forestille Ormeclassens Spidse, er den gradevise og næsten umærkelige
							Overgang fra den sidste Classes Dyr til Insekterne, hvilken har giort
							det saa vanskeligt for Naturforskerne, at finde bestemte
							Adskillelses-Kiendetegn mellem Insekterne og Ormene.Hos Ormene hersker endnu en Strid mellem
								Irritabiliteten og Reproductionskraften.Vi stige et Trin höjere. Det har altid været mig paafaldende, at
							Naturforskerne ikke have ladet Insekternes egne, fra de höjere Dyretrin
							saa bestemt afskaarne Classe, ligesaavel som Planterne, udgiöre et eget
							Rige. De Insekter, som leve paa andre Dyr og nære sig af dem, ere, i  Sammenligning med de övrige,
							kuns faa, og selv disse ere næsten alle af samme naturlige Slægt, og
							afvige kun lidet fra hinanden i udvortes Form. Disse Undtagelser
							fraregnede, synes alle disse Dyr, som de i en Henseende ere lösladte, i
							en anden endnu fængslede til Planterne. De ere frieladte Blomster, som
							svæve fra en Plante til en anden. Alle Planter ere besatte med Insekter,
							de ere ved deres giensidige Oekonomie, saa nödvendige for hinanden, at
							vi ligesaalidet kunne tænke os Vegetation uden Insekter, som Insekter
							uden Vegetation. Ja kunde de ikke med saa megen desto större Ret ansees
							for flyvende Blomster, da mange Planter ej engang kunde befrugtes uden
							Insecter?Naturen har individualiseret sig stærkere hos Insekterne end hos Ormene.
							Alt det, som adskiller hine Dyr fra disse, lader sig tilstrækkelig
							forklare af denne större Individualiseringens Grad. Den næsten
							eensformige Gelee hos Infusionsdyrene begyndte hos Polyperne at dele sig
							i Korn. Disse Korn udvikle sig hos Molluscerne til tydeligere Organer. I
							det denne Forandring gik for sig, skiltes Individuerne ad, da de forhen
							vare planteartig forenede, Arterne isolerte sig tydeligere. Derfor tog
							Mangfoldighed af Arterne til i lige Forhold med Individualiseringen.Vel finde vi hos Insekterne endnu en geleeagtig Masse; men de indvortes
							Organers bestemtere Form beviser, ved ethvert enkelt Insekt, en meere
							individuel Dannelse. Hos Molluscerne vise sig vel enkelte Organer; men
							disse ere mere forvirrede, Nerverne utydeligere, og Musklerne træde kuns
							lidet udmærkede, ud af den indifferente Masse. Hvor meget bestemtere
							Insekternes indvortes Struktur er, har i Særdeleshed Schwammerdams og
							Lyonnet's Opdagelser lært os. Her begynder först, paa en tydelig Maade,
							Adskillelsen mellem det Sensible og Irritable, d. e. mellem Muskel- og
							Nerve-Systemet.Sandseredskaberne begynde, skiöndt utydelig, at vise sig, og de langt
							mere uddannede Muskler bevise, at det irritable System hos Insekterne
							fornemmeligen træder frem. Overhovedet er Muskelsystemet hos Insekterne
							det herskende, og næsten alle Nerverne tabe sig i Muskler (som blotte
							Bevægelsesnerver), og træde kuns utydeligen frem for
								sig, som Nerver for de höjere Sandser, hos de mere uddannede
							Dyr. Rygmarven deler sig, hos Insekterne, ovenfor i tvende gaffeldannede
							Grene, paa hvilke Öjnene ere ansatte, som Knopper. Disse Öjne ere næsten
							deres hele Hierne. Jo dunklere nu de höjere Sandser ere, desto mægtigere
							er den lavere Sands, nemlig Föleisen, som just er den eeneste, der
							virker middelbar ved Muskelkraften, og derfor ogsaa kuns ved umiddelbar
							Berörelse. - Antennerne udtrykke intet andet end et Maximum af
							Föleisens Individualisering, og Grunden, hvorfor Insekterne allene have
							denne Sands, er den, at ingen Dyreclasse, i hele Rækken, har Föleisen i
							den grad, som Insekterne.Muskelsystemet er det herskende hos Insecterne. Siden Lyonnets, med
							næsten utrolig Nöjagtighed anstillede Forsög, tvivler ingen mere derpaa.
							Flere Insecters overordentlige Muskelkraft - hvilken hos dem
							er forholdsmæssig langt stærkere end hos noget andet Dyr - er
							bekiendt nok. De yttre den enten - som nogle Basser, ved at
							bortslæbe store Byrder, eller og det fortrinlig
							- som de hoppende Crysomeler, Cicader, o. s. v. -
							ved at springe. Det Individuellere og mere sammensatte i Strukturen
							viser sig altsaa, i det begge Animalisationens særegne Kræfter
							(Sensibiliteten og Irritabiliteten) træde utydeligen frem. Deres fælles
							Udtryk er fornemmeligen Muskelsystemet, hvilket her viser sig som et
							irritabelt System, fordi Sensibiliteten næsten ganske taber sig i
							Irritabiliteten. Nerverne yttre næsten allene deres Virkning middelbar
							ved Musklerne.Et mærkværdigt Phænomen ved Insekterne er deres Metamorphose. Ormene
							föde, ligesom Pattedyrene, levende Unger; men af en ganske modsat Grund.
							Al Dyrdannelse - ogsaa hos de fuldkomneste Dyr -
							begynder med en geleeagtig Masse, og Metamorphosen er - i det
							Hele taget - bestandig större, jo höjere Dyrenes
							Uddannelsestrin er; men Ormene blive staaende
							paa det nederste Trin, og derfor giennemlöbe de
							ingen Metamorphose.Schelling har yttret den fortreffelige Idee, at Insekterne, ved deres
							Forvandling fra Æg til Larve, giennem Puppe til fuldkommen Insekt,
							giennemlöber den samme Metamorphose, som Planterne giennem Stengel,
							Blade og Blomst, i det de afvexlende sammentrække og udvide sig, og at
							Naturen ved Insekterne blot kaster Broen tilbage, som den hos Planterne
							lader staae. I Sandhed er intet tydeligere, end at det fuldkommen
							uddannede Insekt forestiller de lösrevne Generationsdele. Derfor er
							Larvens Oekonomie altid den complicerteste. - Det uddannede
							Dyrs Activitet gaaer sielden ud over Generationsactus - og
							selv naar Kunstdrifterne yttre sig, saa blive de, som oftest,
							representerede ved kjonslöse Insekter. Meest
							paafaldende er dette Forhold hos Sommerfuglene. De nære sig, de bygge, de arbeide kuns som Larver. Sommerfuglen
							har ingen anden Forretning end Blomstens. Mange komme uden Mund til
							Verden, naar Generationsactus er forbi, saa visner denne levende Blomst,
							og man kan forlænge deres Liv, naar man forhindrer Parringen.Hos Insekterne finder man först et tydeligere Sexualsystem. Ormene ere
							endnu for det meste cryptogamiske Dyr. Hvor vi blant Insekterne finde
							Anomalier med Hensyn til Generationen, der viser virkelig ogsaa den
							mindre fuldkomne Metamorphose, at Arten staaer Ormene nærmere.Dette er f. Ex. Tilfældet med Bladlusene. Naturen har naaet et höjere
							Individualiserings-Trin; men Dyret falder ligesom fra hinanden i flere
							Dyr. En höjere Individualitet vil foreene alting
							i sig.Den individuellere Dannelse maae aabenbare sig ved en nöjere Conflict
							imellem det Flydende og Faste - og det er ogsaa Tilfældet.
							Residuet af den dyriske Proces er ikke mere en blot Kalk, men en
							specifik hornagtig Masse. Den dyriske Masse selv er ikke mere en blot
							halvflydende Gelee, men har uddannet sig til fastere Organer, som have
							foreenet sig med det Flydende. Residuet er ikke mere adskilt fra Legemet
							- det er meget mere traadt i Organisationens Tjeneste. Först
							her - og hos de Orme, som nærme sig Insecterne -
							finde vi et sandt Scelet, en tydelig
							Articulation. Man seer heraf Rigtigheden af de, af Blumenbach först, angivne Adskillelsestegn mellem Orme og
							Insekter: nemlig at de sidste adskille sig fra de förste ved indledede
							(eingelenkte) Bevægelsesorganer - og hvad er selv Antennerne
							andet end articulerede Tentacler? Som Residuet stiger höjere, skilles
							det ogsaa mere og mere fra den anorgiske Natur. Derfor seer man kuns
							sielden Insekter, mellem Jordprocessens Residuer - i Biergene
							- hvor vi dog finde Corallerne og Conchylierne i uhyre Mængde.
							- Af de fuldkomnere Insekter finder man blot lette og svage
								Aftryk, som de efterladte Spor af den længst
							forsvundne Form.Men Insekternes Scelet, er et udvortes. Organisationen er, i det dens
							hele Activitet gaaer fra inden af ud ad (dens Udtryk er Irritabiliteten)
							ligesom styrknet. Men - den
							individualiserende Activitet gaaer nödvendigen ind
							ad. En höjere Individualitet vil selv trænge Residuet tilbage.Men er den organiske Activitets Residuum et Scelet som vender ud ad, saa
							kan, da dette selv er traadt i 
							Organisarionens Tjeneste, her ikke være Grændsen
							for den productive Activitet. Denne Grændse kan, naar Activiteten
							virkelig blot gaaer ud ad til, blot være et fuldkommen anorgisk Product
							- et Product altsaa, som corresponderer til Corallernes og
							Conchyliernes Kalkmasse; thi Organisationens centrifugale Tendenz ender
							nödvendig, som Masse, da dens centripetale Tendenz derimod, hvor den har
							naaet sit Maximum, aabenbarer sig, som reen
								individuel Activitet, hvis Virksomhed yttrer sig ved Kamp mod
							Massen. Slige anorgiske Producter ere nu, somjegpaastaaer, Insekternes Kunstdrifter.Schelling, som var den förste, der havde den Idee, at Kunstdrifternes
							Producter maatte ansees som anorgiske Anskud ud ad til, har ikke tydelig
							nok bestemt Forskjellen paa Insekternes Kunstdrifter og de höjere Dyrs
							Instinkt. Buffon, Condillac, Reimarus og hvem som ellers har skrevet
							over Kunstdrifterne, har ikke engang ahnet den Forskiel, hvilken Naturen
							selv saa tydelig angiver. Det Fölgende vil lære os hvormegen Oplysning
							den lover os over Dyrenes Natur.Jeg vil, ved Erfaring, bevise min Sats: at Producteme
								af Insekternes Kunstdrifter ere kun anorgiske Anskud af en
								ejendommelig Blanding. Allerede nogle Orme, som nærme sig
							Insekterne, give en sej Saft fra sig, i hvilken utallige Sandkorn klæbe.
							Bindingsmiddelet hærdes, og danner med Sandkornene et meget fint Rör.
							Noget lignende finder man atter hos Phryganeernes Larver, hvilke
							ligeledes danne sig cylindriske Rör, som bestaae af Græs, Sandkorn o. s.
							v. foreenede ved en secerneret geleeagrig Masse. Sommerfuglens Larver,
							Ædderkopperne o. s. v. bruge til deres Væv ingen saadan fremmed Masse;
							de have nok af den afsondrede, seje, hærdede, og til den fineste Traad
								 forlængede Saft. At her
							ikke er andet end et organisk Residuum, maae
							enhver tilstaae.Men ogsaa ved de höjere, saa meget beundrede Kunstdriftens Producter,
							finder det selvsamme Sted. Intet Insekt samler
								Materialier fra flere Steder for - uden nogen afsondret
								Saft - at forbinde dem. Man indseer, at hvor dette er
							Tilfældet, der er en reen Activitet det
							bindende.Blant Insekterne bore en Deel sig ind i forskiellige Legemer, og forbinde
							Materialierne (som de bestandig forefinde paa deres Opholdsted), ved en
							afsondret Saft, hvilket f. Ex. er Tilfældet med forskiellige Vesper. Ja
							selv de, saa ofte beundrede, Myrer, giennemgrave Jorden, og befugte det
							Indvendige af deres Huler med en bestandig udsvedende Saft, hvorved den
							faaer Consistenz. Ogsaa de Smeathon'ske Termiter befugte sikkert den
							fede Jord, i hvilken de anlægge deres Bygninger; thi deraf allene lader
							sig Termithobenes uhyre Haardhed forklare. Andre Insekter, f. Ex.
							Bierne, samle ikke Bygningsmaterial, som man falskelig antager,
							- men Næring, og saavel Voxet som
							Honningen maae ansees som dyriske Excrementer af en egen Art. Og hvad
							ere da de beundrede Kunstdriftens Producter andet, end Anskud af en
							anorgisk, dyrisk Masse, der deels giennemtrænger
							en anden, forefunden, som hos Myrerne og Termiterne, og i dette Tilfælde
							synes at have noget mere vilkaarligt i sin Form, deels anskyder for sig, og da bliver
							mere regelmæsig - om jeg tor bruge
							dette Udtryk - mere crystallinisk, som
							hos Bierne? Det er det samme Tilfælde, som vi fandt hos Sommerfuglenes
							og Phryganeernes Larver; kuns at Biekuberne ere fælles Anskud af fleere
							Dyr. Ere Kunstdrifternes Producter intet andet end anorgiske Anskud, saa
							kunne vi ikke undre os over deres Regelmæssighed. De ere sande
							Crystaller, som regelmæssigen 
							anskyde hvor de kunne; men dette er blot der mueligt, hvor
							Crystallisationen ikke forhindres af en fremmed indgribende Masse, som
							hos Myrerne og Termiterne; men endogsaa her viser Anlæggets
							Regelmæssighed en Tendenz til Crystallisation, som blot tildeels
							forhindres. Ja selv hos Phryganee-Larverne finder man samme
							Regelmæssighed, efter hvilken selv det heterogeneste Stof maae rette
							sig. Rörene danne utydelige sexsidede Cylindre, hvis Udfyldning Larven
							er.Intet taler tydeligere for vor Idee, end den Omstændighed, at
							Kunstdriften hos Insekterne (saavel hos Larverne, som hos de uddannede
							Myrer, Bier o. s. v.) er Ækvivalentet for den
								fejlende Kjons Drift. Det maae være en Produceren, ligesom ved
							Kjönsdriften. "Men Betingelserne for hin producerende Kraft er
							Duplicitet. - Gaaer den over Productet, saa maatte i Productet
							være en Duplicitet, hvis eene Factor faldt uden for Productet, (hvilket
							virkelig er Tilfældet ved Generationen) - var i Productet
							ingen Duplicitet, saa kunde Productionskraften vel gaae videre, men den
							kunde kuns aabenbare sig i Producter, som, med al Regelmæssighed dog
							vare uorganiske Producter."*)Hele Insekt-Classen characteriseres derved, at hverken den sensible Pol
							(som Nerve-) eller den irritable Pol (som Vasculöst-System) træder forsig tydeligen frem. Sensibiliteten har reent
							tabt sig i Irritabiliteten; som hos Planterne i Reproductionskraften.Den hele Classe er den herskende Irritabilitets
							Verden.Den höjere Verden, i hvilken vi nu træde ind, begynder stille, som den vi
							forlod. Aabenbar træder Naturen hos*) Schelling's Entwurf pag 196Fiskene og Amphibierne atter tilbage. Det er en Contraction, som
							nödvendigviis maatte fölge paa den uhyre Expansion. De nederste Trin
							indeholde lutter Vanddyr. Fiskene ere, i den sensible Verden det samme,
							som Ormene i den irritable, og Dyrene leve atter i Vand, - det
							Element, hvilket synes at indeholde Spiren til alle den producerende
							Naturs Udkast. Selv det næste Trin er kuns halv skilt fra Vandet, og
							Fröerne ere först Fiske förend de blive Amphibier.Fiskene og Amphibierne have naaet et höjere Individualiserings-Trin. Det
							er bekiendt, at, saavel det vasculöse som Nerve-Systemet hos dem træder
							stærkere frem; men Respirationen og med denne
							det circulerende Fluidum er ikke saa uddannet. Sandserne ere meget
							tydeligere end hos Insecterne.Individuernes Struktur er mere sammensat, Arterne ere bestemtere skilte
							fra hinanden, ja endog dasserne ere ved en stærk afvigende Form
							adskilte. Naturforskerne, som saa ofte fölte sig næsten uvilkaarligen
							drevne af en dunkel Ahnelse om en indvortes Sammenhæng mellem alle
							Naturens Phænomener til saa mangt et Skridt, som de selv neppe formaaede
							at forklare sig, antoge ogsaa, endskiönt alt synes at tale imod deres
							Paastand, en gradeviis Overgang fra en Form til den anden. Donati, og
							med ham en stor Deel af de nu levende Naturforskere, forestiller sig at
							Dyrearterne gaae over i hinanden, som Traadene i et Net. Bonnet og flere
							troede at alle Dyrene danne, ved gradeviis Overgang, en ligeliniet
							Række. Den som kan troe, at blot den Nytte Naturforskerne kunde vente af
							slige Hypotheser for Naturbeskrivelsens Methodologie, kunde bringe dem
							til at byde selv den udvortes Sandsynlighed trods, giör dem sikkert
							Uret. Det var en Grund, som laae langt dybere. Det  var en Ahnelse om en giennem heele
							Organisationen gaaende progressiv Dannelse, en Forestilling (som aldrig
							lod sig afvise) om et almindeligt Schema, efter hvilket Naturen, selv
							ved det meest tilsyneladende Vilkaar maatte rette sig, som forledte dem
							til saa mange falske Hypotheser.Det er almindelig bekiendt, hvor aldeles alle Forsög paa at ordne Dyrene
							netformig eller efter Linien ere mislykkede og hvor paafaldende de röbe
							det Tvungne og Kunstige; thi hvad kan vel være mere kunstlet og
							unaturligere, end Overgangen fra flyvende Fisk til Fugl, fra Flagermuus
							til de samme Dyr, fra Manis og Dasypus til Lacerter? Om man end ikke kan
							nægte, at disse Dyr hentyde til de Punkter, i hvilke dasserne nærme sig til hinanden. - Men er da
							selv den Tanke, som ligger til Grund for hine
							Forsög, virkelig at forkaste? Gaaer ikke een
							dannende Kraft, forbindende giennem alle Gestalter? - Man
							maatte forsöge paa at forklare Formernes Discontinuitet af en
							Continuitet i Functionerne selv. Den comparative Physiologie var
							allerede for længe siden paa Vejen til at finde en Continuitet af de
							organiske Functioner. Kielmajer beviste dem, og dog synes det, som om
							Physiologerne endnu bestandig betænkte sig paa at benytte sig af en saa
							herlig Opdagelse, som deres Videnskab, næsten imod deres Villie,
							paatrænger dem.Fra vort Synspunkt er Discontinuiteten af de höiere Dyrs Former absolut
							nödvendig. Disse Former danne ikke en lige Række, heller ikke noget Net.
							Den sidste Forestilling, som vel har noget rigtigt ved sig, gielder blot
							for de nederste Dyretrin, - gielder her ikke allene for
							Arterne, men ogsaa for Individuerne; men forestiller Animalisationen paa
							de nederste Trin et Net, saa skilles Traadene i dette Net bestandig mere
							og mere fra hinanden. Jo höiere 
							Dyrene staae, desto större og mere paafaldende er denne Adskillelse, og
							nu opstaae lidt efter lidt ikke allene forskiellige, fra hinanden
							adskilte Slægter; men ogsaa naturlige Classer
							- som forskiellige Verdner, i hvilke Naturen forsöger sig.
							Just fordi det, som betydningsfuldere træder frem, er Naturens centripetale Tendenz, var det nödvendigt, at
							Classernes udvortes Foreeningspunkter traadte tilbage, eftersom
							Animalisationens Former bleve individuellere.Slægterne ere stærkere skilte fra hinanden, Individuernes Struktur er
							complicertere; men Metamorphosen er ogsaa anderledes. Her finde vi ikke
							mere hiin Adskillelse af Forretningerne, som hos Insecterne -
							hvor Dyret nærer sig, er virksom blot i Forvandlingens förste Epoke; men
							blot parrer sig i den sidste. Her er derimod Metamorphosen langt mere
							tilbagetrængt, og det fuldkommen uddannede Dyr er tillige det
							virksomste. Amphibierne staae höjere end Fiskene; thi nogle -
							Fröerne f. Ex. ere först Fiske.At Fiskene og Amphibierne ere individuellere Dannelser see vi allerede
							deraf: at Dannelsesprocessens Residuum er trængt tilbage til det
							inderste af Organisationen. Her see vi först et sandt indvortes Scelet,
							men kuns et ufuldkomment. Fiskenes Scelet bestaaer af Brusk,
							Amphibiernes af meget skiöre Been. At det er Naturens förste Forsög paa
							at tilbagetrænge Residuet, er klart; thi den döde Masses Ansættelse ud
							ad til har endnu ikke ophört. Fiskene have, foruden deres Brusk i
							Legemets Inderste, endnu Skiel, og mange (som Chondropterygie) en haard
							skiolddannet Bedækning. Amphibierne have ligeledes, næsten alle, Skiel
							eller en skiolddannet Bedækning.Man har hidtil ikke kunnet begribe hvorfor Amphibierne og Fiskene, som
							dog aabenbart indtage et höjere Uddannelsestnn end Insekterne, slet ikke
							vise nogen Spoer  af
							Kunstdrifter. Fra vort Synspunkt er det begribeligt; thi naar selv det
							afsatte Residuum trænges tilbage til Organisationens Midte, hvorledes
							kunde da hine Produkter, som vise en aldeles ud ad til gaaende Tendenz,
							vise sig her? Over Organisationen kan fra nu af dens Producter selv ikke
							gaae; thi Organisationens Tendenz gaaer aabenbar ind ad til, og hvad der
							gaaer ud over Organisationen kan blot være reen
							Activitet, som ikke umiddelbar doer ud i sit Object; meget mere söger
								et Substrat udenfor sig. Fra nu af vaagner
							först ret tydelig Organisationens Magt, som paatvinger den udvortes
							Verden et Aftryk af sit indvortes Liv. Denne Magt begyndte vel alt at
							vise sig hos Insekterne; men saasnart den gaaer ud over Organisationen,
							taber den sig ganske i et uvilkaarligt Product. Her forst viser sig en
								reen Activitet som saadan. Det er Naturens
							forste Opvaagnen efter en lang Slummer.De förste den sensible Verdens Dyr vise det Trin, fra hvilket Naturen
							vender sin hele Tendenz ind ad til; derfor træde Organisationens enkelte
							Functioner tydeligere frem, derfor bliver det vanskeligere ved udvortes Kiendetegn at opdage de forskiellige
							Veje, som Naturen forfölger i de forskiellige Classer. Selv den
							uundgaaelige Tilbagegang til den anorgiske Natur finder den fra nu af i
							Legemets inderste Midte. Nu forst træder Naturens Productivitet frem,
							som en reen Activitet, og yttrer sin Magt
							stærkere og stærkere jo mægtigere den træder frem.Dette er den sande Forskiel paa de nederste Dyrs Kunstdrift og de höjeres
							Instinkt. Instinktet viser det förste ufuldkomne Anlæg til Naturens
							fuldkomne Opvaagnen, det forste Anlæg til Fornuft. Den mærkværdige Dorskhed og Aponie hos Fiskene og
							Amphibierne er fra nu af begribelig. Den betegner den förste,
							ufuldkomneste Yttrelse af det vaagnende Instinkt.Man maae, for at fatte min Meening tilfulde, og for ikke at misforstaae
							mig, giöre Forskiel paa den organiserende
							Activitet og paa Organisationen. Den forste, ved
							hvilken Organisationen först opstaaer, gaaer
							nodvendigviis indad; thi den individuelle Existenz ved et indvortes
							Princip og Organisation er fuldkommen det samme; men derfor ikke den
							sidste.Naturens hele Tendenz gaaer ud paa Organisation, og det förste Anlæg til
							Organismus finde vi alt, som den fortsatte Undersögelse vil vise os, i
							den anorgiske Natur. Ved denne organiserende Tendenz opstod Animalisationens Trin fuldkommen blind og uvilkaarlig.
							Disse Animalisationens höyere eller nedrere Trin opstod, d. e. der blev
							lagt Grund til, en Activitet, som inden for sine bestemte Grændser
							vender tilbage til sig selv, bestandig reproducerer sig selv. Denne Activitet gaaer bestandig ind ad
							- for at producere et Individuum; men
							den gaaer ogsaa ud ad over Productet, finder sin
							modsatte (og iselve Modsætningen homogene) Activitet uden for
							sig - Den gaaer ud ad for at producere Slægten. At denne over Productet udgaaende Activitet er hoyere
							viser Naturen selv; thi - Slægtedriften er endnu bestandig
							uvis hos de nederste Dyr, feiler sandsynligviis aldeles hos de nederste,
							træder först ret tydelig frem hos Insekterne, forædler og forhöjer de
							fuldkomnere Dyr, river sig næsten gandske lös fra Massen, og hæver sig
							- klædet i det physiske, som i et ætherisk Klædemon
							- svævende, som Kierlighed over hele
							Naturen. Thi Livet er en Plante, og alt det skiönneste og herligste i
							Verden er dets Stilk og Blade og Bæger - men Kierlighed er
							alle Blomsters guddommeligste Blomst, Amors og Psyche's evige Kys, den
							productive Activitets sande Apotheose.Overhovedet kan enhver Activitet, som har Slægten til  Maal, forædles, fordi den ikke, snevert lænket,
							klæber ved Productet. Slægtedriften er altsaa Organisationens Activitet,
							som nödvendigviis gaaer u d ad.Efterat Animalisationens forskiellige Trin ere opstaaede, er enhver
							Activitet Organisationens. En saadan er Emærelsen. Ernærelsens Organer opstaae tillige med Organisationen;
							thi det er den organiserende Naturs nederste og ringeste Forretning. Den
							sande egoistiske Drift, som nödvendigviis klæber
							ved Productet, og som, naar den kunde blive herskende, vilde forstyrre
							al Continuitet i Naturen. Naar man hos Polyperne ingen Mave opdager, saa
							er det fordi de ere lutter Mave. Ernærelsen
							viser os Productets alt forstyrrende Egoismus, hvilken, eftersom Naturen
							mere og mere forædler sig, tilbagetrænges og underordnes Naturens guddommelige Egoismus. Höyere er den
							Activitet, som gaaer ud paa at vedligeholde
							Arten, og - ligesom Slægtedriften, i det den producerer Arten maae ud over Productet, saa
							maae Organisationens Activitet, for saa vidt den gaaer ud paa at vedligeholde Arten, selv gaae ud over Slægten.Men selv Artens Vedligeholdelse - da
							den, med Hensyn til det Hele, er et Individuelt - strider mod Naturens Egoismus. Den maae fortsættes
							saalænge, indtil denne Tendenz til at reproducere Arten bliver eet med en Tendenz til at reproducere heele
							Naturen; först da har den fundet sin
							Fuldendelse, den Harmonie, som den sögte. Den finder den med Fornuften.Anlæget til denne Tendenz, som umiskiendelig og bestandig tydeligere
							reiser sig giennem heele Dyrerækken, er det, som aabenbarer sig som Kunstdrift og Instinkt.Men al Organisationens Activitet, naar den gaaer ud over Productet og
							Slægten - virker middelbar ved
							Sandserne. Efter en fortreffelig Bemærkning af Eschenmayer,  virker Synets Sands giennem det
							störste Rum i kortest Tid - Rummets Störrelse tager (giennem
							Hörelse, Lugt, Smag) af og Tidens Længde til, indtil Föleisen i ethver
							Tidsmoment blot giennemlöber et uendeligt lille Rum d. e. virker ved
							umiddelbar Berörelse. Fölelsen er altsaa den
							Sands, ved hvilken vi endnu bestandig meest hænge sammen med Massen
							- (og virkelig aabenbarer Massen sig, so m
								saadan ogsaa blot for denne Sands). Men det er ogsaa den Sands,
							som först ret tydelig træder frem. Den virker middelbar ved
							Irritabiliteten, og har derfor hos Insecterne meest individualiseret
							sig. Middelbar ved denne Sands viser sig altsaa Insekternes Activitet,
							for saa vidt, som den gaaer over Individuet og Slægten (for at
							vedligeholde Arten). Men da maae denne Activitet nödvendig umiddelbar tabe sig i Massen. Dette skeer ved
							Kunstdrifterne, og beviser Tendenzen ud ad til. Skulde denne Activitet
							fremtræde som en saadan, saa maatte Individuet
								reent lösrives fra Massen, og dette skeede i
							det Organisationens Residuum (ved hvilken den organiske Proces taber sig
							i det anorgiske, altsaa i Massen) trængtes tilbage til Organisationens
								Inderste; thi nu lader sig ikke nogen
							Foreening med den udvortes Verden tænke, uden
							ved reen Activitet. Dette viser sig, i det de
							höjere Sandser, bestandig tydeligere, træde frem. Herved adskiller
							Naturen sine individuellere Former bestandig stærkere fra Massen, og
							kiemper med det Individuelles indvortes Magt bestandig stærkere imod
							den, jo intensivere Adskillelsen er.Vi have fundet det Punkt, hvor Anlægget til Fornuften - selv i
							Naturen - ved Instinktets Opvaagnen, begynder. Ogsaa her
							forfölger Naturen, i det den nærmer sig Spidsen af sine Productioner,
							modsatte Veje.Paa den ene Side söger den, endnu bestandig mere at  uddanne det irritable System (ved Fuglene), og
							paa den anden det sensible System (ved Pattedyrene). Heri ligger
							Forskiellen mellem begge, og man kan ansee denne Sætning, som Principet
							for Fuglenes og Pattedyrenes Physiologie. Men blot i det Sensibiliteten
							træder frem, frembringer Naturen den individuelleste Dannelse, og derfor
							staae Pattedyrene paa det höjeste Trin.Paa Irritabilitetens Intensitet hos Fuglene beroer Respirationsorganernes
							fuldkomne Uddannelse. Det er bekiendt, at Luften trænger lige indtil
							Benenes Inderste, og derfra det Hule af Fierene. Derfor kan Fuglene
							ogsaa - ligesom Insekterne, de irritableste Dyr -
							flyve.At Irritabiliteten hos Fuglene er mere uddannet, lader sig, (naar vi end
							ikke vil tale om at Fuglenes hele Physiologie beviser det) ogsaa vise
								derved: at den qvindelige Slægt hos Fuglene,
							næsten almindelig er den stærkere. Nu lader det sig virkelig paastaae,
							at hos Pattedyrene - in specie hos Menneskene - den
							qvindelige Slægt er den irritablere, den mandlige den sensiblere. En
							Modsætning af hvilken vel alt det, som physiologisk characteriserer
							Qvindeslægten, tilsidst maae afledes. Antage vi nu, at Forholdet af
							Irritabiliteten hos Pattedyrene og Fuglene er omvendt, saa lader sig
							deraf forklare hvorfor den sensiblere Slægt hos Fuglene er den svagere,
							hos Pattedyrene den stærkere, derimod den irritablere hos Fuglene
							stærkere, hos Pattedyrene den svagere.At den indvortes Struktur hos disse tvende Dyreclasser bliver
							componertere, og (jo mere vi nærme os Mennesket) desto mere sammensat og
							intensiv uendeligere - det er saa bekiendt, at jeg blot
							behover at erindre Dem derom.Men den ringere udvortes Metamorphose viser ogsaa tydeligen en
							individuellere Dannelse. Insekternes heele Liv  er kuns Metamorphose. Deres sidste Forvandling
							er Overgangen til Döden. Hos Amphibierne og Fiskene ere Forvandlingerne
							tilbagetrængte til Barndommen. Deres fuldkomne Liv begynder först naar
							det er ganske udvoxet. Hos Fuglene giennemlöber Dyret Forvandlingen i
							Æget, hos Pattedyrene i Moderens Liv.Forbindelsen mellem det döde Residuum og den levende Stof (man tillade
							mig at bruge dette uegentlige Udtryk her) er ligeledes nöyere. Ormen
							sætter en Kalkmasse af, hvilken den, som en fuldkommen anorgisk Byrde
							maae slæbe med sig - Hos Insekter er Scelettet alt en
							ejendommelig articuleret hornagtig Masse - men dog ud ad til,
							hos Amphibierne og Fiskene halvtilbagetrængt. Fuglenes Been ere huule;
							men deres Bedækning er bleven en sand Vegetation. Pattedyrene have
							marvfulde Been, deres Bedækning er simplere. Mennesket har det fuldkomneste Scelet, den ringeste og
							simpleste Bedækning. Mennesket kommer nogen og hielpelös til Verden
							- saaledes löd den almindelige Klage over Naturen -
							og just dette er hans störste Ziir. Mennesket har en heel Verden mod
							sig; men derfor aabenbarer sig ogsaa en heel Verden i hans Inderste.
							Alting er hos Mennesket tilbagetrængt. Det er Naturens centripetale
							Tendenz, som vil aabenbare sig ved ham. Fra nu af er han henviist til
							sig selv, og enhver, som staaer for sig selv, grunder sin heele Værd i
							sig selv, er den individuelleste Dannelse og det sandeste Menneske.Jeg vil ikke opholde mig længer ved Fuglenes og Pattedyrenes Instinkt.
							- Det er vist at de paatvinge en udvortes Masse Præget af
							deres indvortes individuelle Liv ved reen
							Activitet og det desto stærkere, jo mægtigere Instinktet er.Saaledes træder Naturen, ved bestandig stærkere Individualisering
							Intelligenzernes Rige nærmere, og alt, som  viser sig der, det
							ligger alt, som dunkelt Anlæg i den bevidstlöse Natur. - Ogsaa
							i den intelligente Verden danner den skabende Natur Skranker, som anvise
							enhver sine Grændser. - Det som i Naturen er Slægtsdrift
							forherliges her som Kierlighed, det som i Naturen er Emærelse (Productets Egoismus) bliver her Lyksalighedsdrift, det som i Naturen er Instinkt (for saavidt
							som det virker til Artens Vedligeholdelse) forædler sig i den
							intelligente Verden til Moralitet, som omfatter
							den heele Art og tillige den heele Natur.Femte ForelæsningVi opdagede, i foregaaende Time, en betydningsfuld Sammenhæng mellem alle
							Animalisationens Former. Hele Dyrerækken forvandlede sig for os til en
							lidt efter lidt vaagnende Intelligenz, hvis Spidse og Centrum, hvis
							Höjeste og Dybeste Mennesket var.Men selv Dyre- - (og Plante-) Rækken lader sig paa en overraskende Maade
							forbinde med den anorgiske Naturs uhyre og döde Masser. Det er os
							mueligt at vise Spiren til det glödende og vexlende Liv, som, bestandig
							herligere, aabenbarer sig giennem alle levende Gestalter, selv i
							Naturens, som det synes, betydningslöse Residuum. Dette er Hensigten af
							vor nærværende Betragtning.Jordarterne, saaledes som Chemien har giort os bekiendt med dem, danne
							tvende Rækker, der aabenbar ere hinanden modsatte. Det Modsatte söger
							sig i hele Naturen og derfor er Affmitetsgraden Maalet for Modsætningens
							Intensitet. Jo större den förste, desto stærkere nödvendigviis den
							sidste. De Jordarter, som saaledes danne hinanden modsatte Rækker, ere:
							paa den eene Side: Kalk, Baryth, Strontian - vi ville kalde
							denne Række Kalkrækken - den gaaer
							over i Ludsaltene -; paa den anden Side Kiesel, Leer, Cirkon,
							Glucine o. s. v. - vi ville kalde denne Række Kieselrækken - den gaaer, som den
							theoretiske Combination har beviist, ved nogle Mellemled over i Olierne.
							Begge Rækkerne adskilles fra hinanden ved bestemte Kiendetegn. Talken
							synes at staae imellem begge.Disse Rækker, som Chemien har giort os bekiendte med, finde vi atter
							tydeligen adskilte fra hinanden i Biergenes uhyre Masser. For at
							forstaae dette tilfulde, er det nödvendigt, at vi giöre os bekiendte med
							Biergenes Struktur i Almindelighed, saaledes som Werners herlige Genie
							har opdaget den. Det Efterfölgende indeholder intet andet end fuldkommen
							afgiorte og upaatvivlelige Sætninger af Werners Geognosie.*)Vor Jordklodes oprindeligen flydende Masse traadte roelig og lidt efter
							lidt tilbage. Den efterlod, ved denne gradvise Synkning, et fast
							Residuum (de efterladte Spær af den flydende Masses förste Contraction). At dette Residuum virkelig er
							afsat ved en roelig Synkning af den flydende Masse, beviser dets
							indvortes Struktur klart og tydeligt. Det ældste Præcipitat -
								Kiernen til alle Bierge, som höjest stiger og tillige gaaer dybest, er en heelt igiennem crystallinisk
							Masse. Paa denne Masse ere andre Biergarter, af
							skiveragtig Textur, saaledes henlagte, at ved store Biergmasser alle Skiverbladene gaae paralelle, og have et og
							det samme Strög og Fald. Disse Biergarter ligge rundt omkring det ældste
							Bundfald, men de begynde alle at vise sig lavere
							end hiint. De yngre skiveragtige Biergarter begynde atter lavere end de
							ældre. Endskiönt nu Extremerne af disse Biergarter ere forskiellige nok,
							saa gaae de dog, ved næsten umærkelige Nuancer, over i hinanden. Det
							Hele danner altsaa en, lidt efter lidt forandret
							Masse med bestandig aftagende Niveau, og tiener som Grundlag for alle
							sildigere Bundfald.Over dette förste,
							ældste Residuum have nu uhyre Masser hengydt sig, som bedække dem.
							Det afvigende i deres Lejeforhold, saavelsom det
							Faktum, at disse Masser paa engang*) Den vidtloftigere Fremstillelse og alle chemiske og physiske
							Beviser for de Sætninger, jeg her foredrager, maae soges i mine
							ovennævnte Beitrage &cbedække flere af hine roeligen afsatte, beviser,
							at de ere præcipiterede ved en, paa hiin rolige Synkning fölgende Stigen af den flydende Masse. (De förste Spoer
							af en paa den förste gradvise Contraction fölgende Expansion af den flydende Masse.) Hiin Stigen bragte det
							förste Spoer af mekaniske Bundfald ind i den, ellers fuldkommen
							chemiske, Urtid, i det de allerede bundfældte Masser smuldredes og atter
							afsattes som Conglomerat. Hvor voldsomme hine Epoker have været, see vi
							allerede deraf, at betydelige Masser af de allerede afsatte Bierge
							- formodentlig i det den flydende Masse pludselig traadte
							tilbage - atter bleve forstyrrede og bortrevne. Kuns enkelte
							Kupper, af större eller mindre Omfang, bleve tilbage, hvilke lade os
							erkiende det rolige ældste Præcipitat under dem og Forholdet af de, over
							de ældre, hengydte Masser til disse.Efter denne Epoke sank Massen atter, og det efterladte Residuum nærmer
							sig - i det det Mekaniske tager Overhaand og ved de efterladte
							Forsteninger af organiske Skabninger (som her viser de isoleerte
							Organisationers förste Lösriven fra den almindelige Organismus) de yngre
							Epoker paa den eene Side - og ved det aftagende Niveau Urtiden
							paa den anden Side.Disse Biergmasser tabe sig i Sandhed ogsaa, paa den eene Side i Urtiden,
							paa den anden Side i Flötztiden. Det er Werners saakaldte Overgangsbierge.Efter denne Tid finde vi kuns Lag, som for det meste horizontal dække
							hinanden. Det Mechaniske ved Præcipitaterne tager bestandig mere og mere
							Overhaand. Flere Phænomener, frem for alle Bedækningen af Skovene,
							bevise os at den flydende Masse oftere er steget, hvorved den kiæmper
							mod den overhaandtagende Synkning; thi at Vandet dog bestandig
							- i det Heele taget - synker, er  upaatvivleligt. Mod Enden af den Epoke, som
							fölger efter Overgangsbiergene, finde vi et Residuum af en voldsom
							Expansion af den flydende Masse, som bedækker alting, endskiönt her,
							ligesom i Urtiden, betydelige Deele af den alt præcipiterede Masse ere
							forstyrrede og bortrevne, i det det Flydende traadte pludselig tilbage.
							Denne heele Periode er Flöztiden.Hvad vi finde sildigere er kuns Resultatet af partielle Oversvömmelser;
							endskiont selv disse ofte have bedækket vidtlöftige Strækninger. De
							danne de opsvömmede (aufgeschwemmte) Bierge.Den oprindelige - roelig afsatte - Hovedmasse deeler
							sig lidt efter lidt ligesom i fleere forskiellige Masser, hvilke antydes
							ved de i Hovedmassen forekommende Lag, og bestandig mere og mere tage
							Overhaand jo mere Urtiden nærmer sig til Overgangstiden. Efterat denne
							Adskillelse engang er gaaet for sig, danne derved oprundne Biergarter
								egne Rækker, hvis Leed undertiden blot hore
							til Urtiden, og ikke komme ud over den, men ogsaa ofte gaae giennem alle efterfölgende Epoker, og strække sig,
							endskiönt Leedene bestandig ere noget forandrede, lige fra den ældste
							Urtid og til den yngste Flöztid. En saadan Række kalder Werner en Formation. Vi ville her fornemmeligen
							beskiæftige os med de tvende mægtigste og meest udbredte Formationer,
							med den Wernerske Skiver- og Kalk-Formation.Skiverformationen er den oprindeligste. Den
							Biergmasse, hvilken saavel danner de hoyeste,
							som de dybeste Puncter, er Gramten, denne Formations förste og ældste Leed, som er
							crystallinisk heelt igiennem. Det næste Leed er Gneus, som allerede er mere skiveragtig; dernæst kommer, ved en
							gradeviis Overgang, Glimmerskiveren og  Urleerskiveren.*) At disse Biergarter ere af en
							Formation er evident, naar man betragter deres paafaldende Overgang i
							hinanden. De forekomme alle ligeformigen henleyede med aftagende Niveau,
							og udgiöre Hovedmassen af det roeligen afsatte ældste chemiske
							Præcipitat. De yngre Leed i denne Række i Urtiden (Glimmeren og
							Urleerskiveren) antage hyppigen en talkagtig Natur og det synes
							overhovedet, fra det geognostiske Standpunct, som om Talken nærmede sig
							mere den kieselagtige end den kalkagtige Række.Et mærkværdigt Phænomen ved Leedene af denne Række i Urtiden er den Kulstof, som træder tydeligen frem hos tvende
							Fossilier, hvilke forekomme i heele Lag og mægtige Nyrer -
							nemlig hos Graphiten (Blyanten) og Kulblenden. Endnu mægtigere træder
							den frie Kulstof frem hos de yngste Leed, nemlig hos Urleerskiveren.I Overgangstiden finde vi Overgangen fra Urleerskiver til
							Overgangsleerskiveren, som i sin Blanding allerede viser noget mere
							mechanisk. Dette er endnu mere Tilfældet med Graaewackeskiveren, der
							atter taber sig i den egentlige Graaewacke, som det forste i Sandhed
							mechaniske Præcipitat eller den ældste Sandsteen. Her træder Kulstoffen
							endnu stærkere frem.I Flöztiden viser sig denne i den forste Periode saa mægtige Formation
							næsten blot mechanisk, og danner her den ældste
							rode Sandsteen, et Conglomerat af afrundet Kiesel med Skiverleer, og
							Steenkullag. Herved træder nu Kulstoffen endnu mægtigere, og mere
							adskilt fra Biergarten, frem, og danner endogsaa egne, betydelige Lag.
							De efterfölgende Lag bestaae ligeledes af Sandsteen af forskiellige Lag.
							I de opsvömmede Bierge forekommer endelig det*) Det vil være Læseren let at giöre sig bekiendt med disse faa
							Biergartersidste og yngste Leed af denne Række, som en Blanding af Gruus, Sand og
							fittet Leer med mægtige Lag af Bruunkul (som adskille sig fra
							Steenkullene ved mindre Bitumen og mere træet Struktur), altsaa atter
							med en betydelig Mængde Kulstof. Næsten alt det, som af denne Formation
							forekommer i Flöztiden, er altsaa regenereert, atter afsatte smaa
							knusede Korn af Urbiergenes Masse, ofte bundne ved en leeret, i
							Fluidumet flint fordeelt og af denne præcipiteret Masse.Kalkformationen træder i Urtiden sildigere frem, og forekommer her kun
							som underordnet Lag i Gneusen, Glimmerskiveren og Urleerskiveren. Kalken
							i Urbiergene har en kornet Struktur. Allerede i Urleerskiveren taber
							Kalklagene denne Struktur og blive tættere.I Overgangsbiergene viser Kalken sig langt mægtigere og danner ikke
							sielden egne Bierge. Denne Kalk har tabt den crystallinske Textur og har
							et tæt Brud. I Flöztiden udbreder denne Formation sig langt stærkere i
							det Cohærenzen bestandig tager af. Det ældste Leed i Europa er uden
							Tvivl den Kalkformation, som danner de mægtige Bierge i Ungarn, Krain,
							Kærnthen og Schweiz. Til de yngste Leed hörer vor Kride-Formation.
							Kalkformationen er sieldnest i Urtiden og tager
							bestandig mere Overhaand jo yngre Biergene blive.Altsaa - Kieselrækken (thi dens
							lordarter, Kiesel og Leer, ere det, som characteriserer
							Skiverformationen) træder i Biergene först frem, udgiör deres ældste
							Hovedmasse og præcipiteredes i Urtiden blot chemisk, i Overgangstiden
							deels chemisk deels mechanisk, i Flöztiden næsten blot mechanisk
							- Kalkrækken derimod viser sig i Urtiden kun lidet, træder
							stærkere frem i Overgangstiden, og bliver i Flöztiden den fuldkommen
							herskende.De Forsteeninger, som forekomme i Skiverformationen  ere næsten alle af Planter, de som forekomme i Kalkformationen af de nedre Classers
								Söedyr. Saavidt Resultatet af den Wemerske
							Geognosie.Men man kan forfölge disse Rækker længere. Kulstoffen er det, som
							fornemmeligen træder frem i Skiverformationen. I dens yngre Leed viser
							den sig som Steenkul, i de yngste som Bruunkul. Begge ere Residuer af en
							bedækket og forstyrret Vegetation. Intet er vissere, og alle
							Omstændigheder ved Maaden de forekomme paa, de tydelige Spoer af
							vegetabilsk Struktur, som findes saa hyppig hos Steenkullene og næsten
							bestandig hos Bruunkullene, bevise det tilstrækkelig. Men hvad
							forhindrer fra at ansee Törvemoserne, som bestandig ere henlagte paa
							Leer- og Sand-Lag, bestandig ere giennemtrukne af Kiesel- og Leerjord,
							for at være et levende virksomt, endnu sig dannende Leed af hiin store
							Række? Her opstaaer endnu bestandig den Olie,
							som i de ældre Bierge ved Bedækning og Alder saa betydelig har forandret
							sig. Naar vi kaste et Blik paa den nordlige Deel af Europa, saa finde
							vi, at Harzen, de Thyringske og Erz Biergene danne en Halvcirkel af
							Urbierge. I disse Biergstrækningers nedre Regioner, eller ved deres Fod
							finde vi Flözbierge med Steenkul, hvor Flözbiergene ophöre begynde de
							endnu yngre opsvömmede Bierge med Bruunkul, hvor disse ophöre begynder
							Törvelandet, som udgiör betydelige Strækninger i Meklenborg og Pommern,
							som paa den ene Side (mod Östen) udbreder sig ind ad til Preussen, paa
							den anden (mod Vesten) udgiör en betydelig Deel af Holsteen og heele
							Dannemark. Altsaa en sand Fortsættelse af Skiverformationen ved Planter.Ogsaa Kalkformationen har, ligesom Skiverformationen, et sig dannende
							Leed. Allerede de yngre Kalkbierge synes blot at være et Conglomerat af
							Söedyr. Saaledes vor 
							Siellandske Kalk (ved Faxöe og paa Saltholm) hvis överste Bedækning
							(Kridbiergene ved Stevensklint og Möen) blot synes at være et reenere
							chemisk Præcipitat med sieldnere Forsteeninger. Men hvad ere
							Coralbankerne, som ere saa vidtlöftigen udbredte i Sydsöen, voxe til den
							betydeligste Höyde, bedække heele Öer, og ofte blive den Söefarende saa
							farlige, andet end en Fortsættelse af Kalkformationen ved Dyr, ligesom
							Törvemoserne en Fortsættelse af Skiverformationen ved Planter? De Reisende fortælle os Exempler nok paa hiine
							geleeagtige Dyrs uafbrudte Virksomhed, ved hvilken vor lordklodes
							kalkede Residuum saa betydelig formeeres. Blumenbach fortæller os,
							hvorlunde han af Öyenvidner har erfaret, at man ikke sielden opfiskede
							Skibsvrag, som i en Tid af tre Fierdingaar vare gandske bedækkede med
							Madreporer og andre Coraller; og den samme Naturforsker anförer efter en
							engelsk Forfatters Beretning, at Havnen i Ban tam, som ellers var
							fortreffelig, nu gandske er opfyldt med Coraller.Vor Paastand, at Törvemoserne ere en Fortsættelse af Skiverformationen,
							Corallerne af Kalkformationen, og at herved Planterne paa en mærkværdig
							Maade falde sammen med den eene, Dyrene med den anden Formation, faaer
							en betydelig og höyst paafaldende Bekræftelse ved chemiske Forsög; thi
							disse have beviist, at det dyriske Residuum enten (som ved de nederste
							Dyr der just derved nærme sig den anorgiske Natur) er en fuldkommen
							Kalk, eller et Horn, hvis Bestanddeele stemme overeens med Kalkens,
							eller Been, som i det mindste ved Analyse viser Kalk, at ligeledes
							Planternes Residuum enten (som hos ringere Planter, Græssene) er en reen
							Kiesel, eller Træe, hvis Bestanddeele stemme overeens med Kieselens; thi
							det er, ved theoretiske Combinationer afgiordt,
							at Stikstoffen  characteriserer
								Kalken og den dyriske Organisation, at
							Kulstoffen characteriserer Kieselen og den
							vegetative Organisation. Resultaterne af denne Combination ere fölgende.Den heele ved Kieselen characteriserede Række, som udgiör Hovedmassen af
							vor lordklodes ældste og mægtigste Bierge, gaaer igiennem alle Perioder,
							ved de oliede Substanser viser os Overresten af en forsvunden Vegetation, endnu slutter sig til den levende Vegetation, som et levende og virksomt
							Leed (ved Törvemoserne), udmærker sig fornemmelig ved Kulstof og Vandstof, som det
							characteriserende i dens Blanding.Den heele ved Kalken characteriserede Række, som begynder i vor
							lordklodes ældste Bierge, gaaer igiennem alle Perioder, saaledes at den
							i de yngre træder mægtigere frem, ved Forsteeningerne viser os Ruinerne
							af en forsvunden Animalisation, endnu bestandig
							slutter sig til den levende Animalisation, som et levende sig
							producerende Leed (ved Coralbankerne), udmærker sig fornemmeligen ved
								Stikstoff og Vandstoff, som det characteriserende i dens Blanding.Det er beviist, at i den egentlige Livsproces sletintet sandt chemisk
							Product forekommer. Hvad vi erkiende, som et saadant Product, er enten
								afsondret fra Organisationen i flydende
							Tilstand, eller afsat i Organisationen, som et
							fast Residuum. Saaledes opstaae de - efter deres egentlige
							Blanding os chemisk ubekiendte Been hos de
							höyere Dyr - og Kalken hos de ringere, saaledes opstaaer det,
							ligeledes os chemisk ubekiendte, Træe hos de
							fuldkomnere, og Kieselen hos de ringere Planter.
							Ved disse kalkede og kieselagtige Residuer hos de ringere Planter og Dyr
							blive disse Leed, som forbinde Animalisation med Kaikog Vegetationen med
							Skiverformationen. - Men hvad  beberettiger os til at antage Kalkens og
							Kieselens Præexistenz i den flydende Masse, af hvilken Biergene skulde
							være præcipiterede, da vi her see disse lordarter opstaae uden nogen Præexistenz?Den mærkværdige Maade, paa hvilken Animalisationen og Vegetationen falder
							sammen med begge Hovedformationerne, tvinger os meget mere til at ansee
							de sidste som Naturens förste organiserende Tendenz. Den heele Skiverformation er kuns Residuet af en Proces,
							hvis characteriserende Bestanddeel - chemisk - er
								Kulstqffen. Den heele Kalkformation er kuns
							Residuet af en Proces, hvis characteriserende Bestanddeel -
							chemisk - er Stikstoffen. Hvad vi i
							Biergene blot erkiende i Residuerne, det finde
							vi i en endnu bestandig virksom Proces, som afsætter disse Residuer. Fra nu af see vi, i de ældste Bierge,
							ikke blot Præcipitatet af hine, i et hypothetisk Fluidum præexisterende
							Materier, vi see blot den förste Yttring af Naturens animaliserende og
							vegetative Tendenz.Fra nu af erholde ogsaa Forsteeningerne en höyere Betydning -
							de vise os det Punkt, fra hvilket den blotte Tendenz gaaer over til
							virkelig Animalisation paa den eene, til virkelig Vegetation paa den
							anden Side. la selv Naturen viser denne Tendenz til ligesom at adsplitte
							sig i individuelle Actioner allerede tidligere, endog förend
							Forsteeningerne henvise til et Residuum af en virkelig, skiöndt
							forsvunden, Organismus.I Graniten finde vi kuns meget sielden fremmede, i den selv henleyede,
							Biergmasser, i Gneusen allerede hyppigere, i Glimmerskiveren tager deres
							Frequenz til, hyppigst ere de i Leerskiverbiergene - Men vise
							ikke disse Biergmasser, hvorledes det oprindeligen simple Residuum
							ligesom  falder fra hinanden i
							flere forskiellige? Viser dette ikke en bestandig tiltagende
							Individualisering af de Processer, ved hvilke hiine Residuer afsættes?
							- Leerskiverbiergene nærme sig til Overgangsbiergene, og i disse finde vi de förste Spoer af Forsteeninger. Förend jeg viser Dem det Herlige
							og Betydningsfulde i den Maade Forsteeningerne forekomme paa, vil jeg
							endnu giöre Dem opmærksomme paa et andet meget mærkværdigt Phænomen, som
							ogsaa beviiser, at Biergenes Fölge i Urtiden og deres Forandring er en
							Tendenz til Organisation. Blandt alle hine Urbierge er i Særdeleshed
							Graniten nögen, og tillader blot enkelte Mosarter kummerligen at voxe
							frem i dens Ridser: meget sieldnere end nogen anden Biergart er denne
							overtrukken med et vegeterende Dække. Vegetationen lykkes bedre paa
							Gneusbierge, endnu bedre paa Glimmerskiverbiergene; disse og
							Leerskiverbiergene ere næsten altid bedækkede med frugtbare Agre, Marker
							og Skove.Hvad nu Forsteeningerne angaae, saa har jeg alt bemærket, at de sande
							Forsteeninger eller Aftryk af Dyr höre Kalkformationen, de af Planterne
							Skiverformationen til - Men endnu mere. De Dyreforsteeninger,
							som findes i de ældste Bierge, ere Coraller, Snekker, Muslinger o. s. v.
							Fiskeforsteeninger findes i meget yngre Bierge; Fugleforsteeningerne
							- saa yderst sieldne som de ere - i endnu yngre, og
							Pattedyrenes fossile Been findes enten i de
							nyeste Flöz eller i de alleryngste opsvömmede
							Bierge - Altsaa i de ældste Bierge finde vi Forsteeninger af
							de nederste Dyretrin; lidt efter lidt træde i de yngre Bierge Resterne
							af de höyere frem, og blot i de yngste finde vi
							Forsteeningerne af Pattedyr - Altsaa: de samme Animalisations
							Trin, som nu ere paa eengang, see vi Naturen
							virkelig lidt efter lidt giennemlöbe fra det förste Punkt, der betegner
							Animalisationens Oprindelse, indtil Mennesket
							kroner og fuldender Værket.Naar vi overtænke alt, hvem kan da længere tvivle paa, at vi ere
							berettigede til i heele Kalkformationen, at skue
							en Tendenz til Animalisation, i heele
							Skiverformationen en Tendenz til Vegetarion? Da Organismens förste Punkt
							var fundet, da den förste Spire til bestaaende Individualitet var kastet
							i den, endnu ingensteds fixerede animaliserende Tendenz paa den eene, og
							vegetative Tendenz paa den anden Side, steeg den, nu bestandig mere og
							mere individualiserende Natur til et bestandig höyere og höyere
							Organisationstrin, indtil den ved Mennesket naaede Spidsen for al
							Individualitet. Min Meening er ikke den for lang Tid siden forkastede
							Buffonske, at alle Kalkbiergene skulde være Producter af Dyr. Den er
							meget meer den modsatte. Kalkbiergene vise os Residuerne af den
							Activitet, ved hvis fuldkomne Individualisering forst Animalisationen
								opstod. Det uhyre Dyr, hvis Skelet heele
							Kalkrækken er, var just derfor intet Dyr, den
							uhyre Plante, hvis Residuum heele Kieselrækken er, just derfor ingen Plante, fordi Individualiteten endnu ikke
							havde spiret i den.De indsee, mine Herrer! at hvad jeg foredrager i Dag, paa det Nöiagtigste
							hænger sammen med hvad jeg i forrige Forelæsning efterviste i Naturen. I
							Iordklodens döde Residuum begynder den Individualisering, som siden fra
							det nederste til det höyeste Dyretrin potenzerer sig selv.Hvad var det altsaa, som lidt efter lidt reiste sig i vor Undersögelse,
							först ordnede Residuerne, siden Stofferne i tvende modsatte Rækker, og
							atter satte disse to i en mærkværdig Relation til hinanden? -
							det var Naturens oprindeligen organiserende Aand, som tiltalte os; men
							Nöglen til dens Productioners Hemmeligheder maae vi söge i vor egen
							Aands Inderste.Thi - saasnart vi ville tage vor Tilflugt til  Naturvidenskaben, saaledes som den er,
							saaledes som den maae blive saalænge alle dens
							Theorier ere af empirisk Oprindelse, bliver den Forbindelse, som vi
							opdagede, Naturens individualiserende Tendenz selv, den forunderligste
							og ubegribeligste Gaade, saa forsvinder paa engang den Aand, som
							sammenknytter alt, og giver det eene Betydning ved det andet, saa bliver
							intet andet tilbage end en Hob af Fakta, som man elendigen söger at
							sammenlime ved Fictioner, der modsige sig selv. Dette haaber jeg i næste
							Forelæsning klarligen at kunne bevise Dem.Siette ForelæsningJeg vil bevise, at Naturforskerne, saalænge de haardnakket ansee Empirien
							for den eeneste Grundvold for deres Videnskab, saalænge de ikke trænge
							frem til den höyeste Idee, i hvilken Totaliteten og ikke det Enkelte
							sættes först, i hvilken det Enkelte faaer sin Betydning blot ved sin
							Forbindelse med det Heele, og ved sin umiddelbare Existenz i
							Totaliteten, aldrig kunde andet end i det Höyeste opstille Problemet med
							en större Bestemthed, ingensinde löse det, aldrig kunde skue den
							inderste, hellige Kilde til den Lovmæssighed, som Naturen aabenbarer
							under deres Hænder, ere allerede ved deres Synspunkt, for evig udelukte
							fra Hemmeligheden i Naturens Productivitet.For den empiriske Naturforsker aabenbarer sig altid og nödvendig det
							Enkelte, som Enkelt; Forbindelsen er ikke det Reelle, men et blot
							Tilfældigt; ja det Enkelte, som saadant, existerer virkelig uden for
							Forbindelsen. Skal han nu, uden at forlade sit Synspunkt forklare sig
							den höye og betydningsfulde Forbindelse, som aabenbarer sig for ham ved
							et genialisk Blik over det Heele, saa nödsages han til at tage sin
							Tilflugt til enkelte Stoffer, at fingere en Aarsag til deres
							Forbindelse, siden han adskiller Stofferne og Forbindelsen fra hinanden.
							Han har altsaa Stoffer, enkelte Legemer, uden Forbindelse, en
							Forbindelse, der, som saadan bestandig er fremmed for Stofferne og en
							Aarsag som er uden for begge. Til den Penetration af Stof, Forbindelse
							og Aarsag, til det identiske af Alt, hvilket
							aldrig viiser os et  blot Stof,
							til den intellectuelle Anskuelse af Naturens evige Liv kommer han
							aldrig. Under hans Hænder forsvinder Livet for ham - Forbindelsen er ham en Gaade, Aarsagen fingeret,
							og Massen allene bliver tilbage, som et betydningslöst Stof -
							Kan det evige Liv oprinde af dette döde Caput mortuum? Kan man undre sig
							over, at den heele Natur bliver en elendig Blanding af en uendelig
							Mængde Ingredienzer, uden Assimilation, uden Penetration, livlös og kold
							- og Maalestokken for al Erklæring Producterne af en plump
							analyserende Kunst?Vi ville undersöge dette nöyere.Hvor vigtige og betydningsfulde ere ikke Werners Opdagelser; de Blik de
							aabne os i Biergenes Structur, den Regel, som gaaer uforanderlig giennem
							det Heele, den gradviis producerende Contraction (Naturens Lystspil), og
							den alt forstyrrende Expansion (Naturens Sörgespil), Forholdet af
							Formationerne til hinanden, den tydelige, klare, uimodsigelige Anskuelse
							af Vandets Aftagelse; og de, ligeformig med
							Vandets Synkning, som af en almindelig Indifferenz fremtrædende,
							uendelige Diffrenzer? Hvor uendelig vigtige de Opdagelser, som Werners
							Geognosie gave os Anledning til? Denne mærkværdige Sammenhæng af
							Skiverformation med Planterne, af Kalkformationen med Dyrene?
							- Hvad Vey maae den empiriske Naturforsker gaae, naar han vil
							nöyere lære at kiende denne Forbindelse? - For ham forsvinder
							det Mangfoldige aldrig - I det Fluidum, af hvilket vor Jords
							faste Masse præcipiteredes, præexistere, efter hans Forestillingsmaade,
							alle de Stoffer og enkelte Legemer af hvilke Biergene bestaae; deres
							Forbindelse imellem hinanden kan han ikke forklare, uden i det han tager
							sin Tilflugt til Experimentet, som tvinger Naturen til at handle under
							hans Hænder. Altsaa bliver den 
							experimentale Physik (i Særdeleshed den chemiske Deel) Centrum for al
							hans Forklaring: men sæt ogsaa, at Chemien formaaede at forklare os
							Forbindelsen, hvilken Forudsætning - i enhver Videnskab lige
							utilladelig - er da ikke den om et Chaos, som indeholder en
							Mængde enkelte Legemer, som betydningslöse Ingredienser - et
							Chaos, som er ubegribeligere end den Natur selv, hvis Productioner den
							skal forklare? Altsaa forsvinder den store Forestilling om en productiv
							Aand, der selv uforanderlig yttrer sit evige Liv i tusend vexlende
							Former - den maae forsvinde - og Empirien opdager
							intet andet end en chaotisk Blanding, som - den nöyere
							Undersögelse vil lære os det - aldrig ophörer at være det, der
							hvor vi finde Gud.Ligesom Geognosien blot erholder sin empiriske Gaadeoplösning ved
							Experimentet, saa er det samme ogsaa Tilfældet med den comparative
							Physiologie, naar den forbliver paa sit empiriske Standpunkt; thi hvad
							Sensibilitet og Reproduction egentligen er, afgiöres ikke ved den blotte
							Jagttagelse. Disse Kræfter vise sig som bestemte Activitetsyttringer;
							men som saadanne ere de forbundne med bestemte materielle Masser for
							Anskuelsen, ja denne bestemte Activitet viser sig blot som saadan i og
							med de bestemte Masser - Sensibilitet uden Nerver,
							Irritabilitet uden Muskler, Reproductionkraft uden Assimilations-
							Organer ere fuldkommen ubegribelige. Nu er det vel vist, at alle disse
							bestemte Activitets- Yttringer foreene sig til en, nemlig til det organiske, levende Individuums. Antager man nu
							denne bestemte, enkelte Activitet (Livkraften) for at være det
							oprindelig Bestemmende, der forholder sig til
							alle Livyttringer, som Aarsag til Virkning, saa afskiærer man paa engang
							al Vey til en Erklæring; thi deels bliver det identiske af Aarsag og
							Virkning, som just ligger i Begrebet  om en Organisation derved ligefrem ophævet;
							naar Adskillelsen af Kraft og Masse först er giordt, saa gives der for
							begge ingen Forbindelsespunkt mere og den Idee ved bestandig at gjöre
							Materien finere og finere at nærme sig umærkelig det aandige, har noget
							saa latterligt ved sig, at man ikke behöver at giendrive den -
							deels bliver denne Livskraft det absolut Sidste
							altsaa uforklarlige for Empirikeren og han beholder intet andet end en
							dunkel Livsqualitet, hvilken, man veed ikke hvorved, formaaer at
							forandre og levendegiöre Massen. Men en saadan Antagelse er desuden imod
							al conseqvent Empirie; thi Empiriens höyeste Grundsætning er, tydeligen
							fremsat, föolgende: ved Sammenligningen af de enkelte Phænomener, at
							lade Begrebet om det Heele lidt efter lidt opstaae. Det Enkelte, sig
							Fremviisende er aabenbar de Materier af hvilke det menneskelige Legeme
							- som en Empiriker udtrykker sig - er sammensat. Han
							maae altsaa - dersom han overhovedet vover sig til at forklare
							den organiske Natur med sine Principier, nödvendig forklare
							Livsphænomenerne af de givne Materiers Conflict altsaa söge sin Gaades
							Lösning i de chemiske Læboratorier, eller tilstaae, at det organiske Liv
							er fuldkommen uforklarligt. En saadan Tilstaaelse er Antagelsen af en
							Livskraft - og intet andet.Resultatet af den foregaaende Undersögelse er fölgende: at ligesom
							Classificationen, for at finde Formernes Identitet maatte hæve sig til
							Reduction, saaledes maatte den reducerende Iagttager, for at begribe den
							Reduction, som opstod for ham, tage sin Tilflugt til Experimentet. Man
							indseer let, at Producternes Identitet, dersom den ogsaa blot skal
							vedligeholdes saaledes, som den reducerende Iagttagelse leverer os dem,
							forudsætter en Identitet - hos den producerende Activitet
							selv, i hvilken alle Differenzer maae  tabe sig; men da nu, som den
							fortsatte Undersögelse vil lære os, Experimentet aldrig kan stige op til
							Identitet, saa bliver Ahnelsen om en oprindelig Enhed, til hvilken den
							geognostiske Reduction leder os (i det den viser os hvorlunde alle
							Masser ere oprundne af Vandet, og alle Former stige frem af dette ene
							Fluidum, som af en almindelig Indifferenz) ligefrem tilintetgiort og
							Reductionen af alle Stoffer til et fælles Primordialfluidum, er kuns
							illusorisk; thi i det Empirikeren - tvungen dertil ved sit
							Standpunkt - tager sin Tilflugt til Experimentet, saa falder
							hiint Fluidum allerede oprindelig fra hinanden i en Mængde Stoffer, og
							det egentlige Problem er atter kuns rykket længere tilbage isteden for
							at löses. At det samme er Tilfældet med den empiriske Forklaring af
							Livsphænomenerne er let at indsee; thi Livet er altiid et enkelt, og Organisation blot da forklaret,
							naar alle Functionerne blive et, tabe sig
							gandske i Eenheden selv, men Experimentet hæfter, som vi ville erfare,
								nödvendig ved Differenzer.I den experimentale Naturforskning maae vi altsaa söge Kiernen til al
							Naturtheorie, for saa vidt som den har sin Oprindelse fra Empirien, og
							naar hidtil de Modsigelser, i hvilke den theoritiserende Empiriker
							nodvendig indvikler sig, ikke traadte saa stærkt frem, saa var det kuns,
							fordi den classificerende og reducerende Jagttager egentlig, som saadan
							ikke besvarer noget theoretisk Sporgsmaal, og, naar han vil besvare det,
							maae söge Momenterne til sit Svar i den experimentale Naturforskning.Til denne, den empiriske Theories centrale Punkt maa altsaa vor
							Undersogelse fornemmeligen henvende sig, for af Experimentets Natur at
							bevise, at den ingensinde formaaer at giöre os bekiendt med Tingenes og
							Naturens sande Væsen, at hvad de end finder, det som i Naturen er  egentlig Natur, dens
							Organisation, dens Liv, dens dybeste Kilde aldrig aabner sig for det.Experimentet gaaer ud paa at sætte Naturen under Betingelser, der tvinge
							den til, for os at aabenbare ikke blot sin Activitets bestemte
							Producter, men ogsaa dens Handlemaade ved Productionen. Enten viser nu
							Naturen sin Virksomhed ved blot Kraftyttring,
							uden udvortes anskuet materielt Substrat - og da er den Object
							for den saakaldte experimentale Physik, eller
							dens Handlemaade viser sig som bestemte Activitetsyttringer af
							forskjellige Materier imod hinanden; og da bliver den Objectet for den
								experimentale Chemie.Physik og Chemie bleve tvende forskjellige Videnskaber, i det man
							adskilte de differente Materiers Virksomhed imod hinanden, fra den alle
							Materier iboende (immaterielle) Kraft. Physiken var den nyere
							Naturvidenskabs oprindelige Dynamik. Da man i lang Tid blev hængende ved
							Kepplers og Nevtons faa dynamiske Satser, da man, ved dem, saae sig
							indviklede i Astronomiens complicerede System, saa dreiede Physiken sig
							længe blot om Bevægelsernes Mekanik, og man sögte at udfylde den
							herskende Tomhed for Ideer med mathematiske Formler; man forbandt med
							disse Undersögelser de over Phænomener af tvetydig Materialitet, som
							over Lysets, Varmens, Elektricitetens og Magnetismens Phænomener.
							Sildigere, da man begyndte mere at beskjæftige sig med de heterogene
							Materiers mangehaande Forhold mod hinanden, end med de blotte
							Masseforhold, da ogsaa her de beundringsværdigste Opdagelser lykkedes,
							traadte Chemien frem med den ikke længere skjulte Fordring, at kunne forklare theoretisk i det mindste den anorgiske
							Naturs Phænomener, og har i den nyere Tid endog forsögt at oplöse
							Organisationens Gaade.De fleste Phænomener, som hidtil havde været en Gjenstand for Physiken,
							bleve i Chemien, paa det bestemteste, materialiserede, og saaledes
							dannede sig det nu herskende empiriske Synspunkt for Naturen, som, naar
							den skal være conseqvent, nödvendigviis maa være chemisk og forklare
							alting af et Vexelspil af heterogene Materier.Da nu paa den anden Side den dynamiske Naturphilosophie ligeledes traadte
							frem med den Fordring, at kunne construere ikke allene Masseforholdene,
							men endogsaa alle Phænomenernes indvortes Væsen, saa blev den egentlig
							saakaldte Physik, som hidtil havde været en ureen Blanding af halv
							Speculation og Experiment, aldeles speculativ, og man veed nu neppe hvor
							hiin Videnskab, der endnu for kort Tid siden spillede en saa stor Rolle,
							er bleven af, hvorfor ogsaa, i det mindste i Tydskland, en Lærer i
							Physiken befinder sig i en ikke ringe Forlegenhed, naar han bestemt skal
							angive sin Videnskabs Grændser. Man udtrykker sig altid rigtigst, naar
							man, som i de ældste Tider, bruger Benævnelsen for hele
							Naturvidenskaben, og blot adskiller den empiriske Physik fra den
							speculative. En Adskillelse som angiver den eeneste ægte Modsætning,
							hvilken, engang erkjendt som en saadan, aldrig tilintetgjöres.Vel maa den empiriske (som vi veed) chemiske Theorie, naar den virkelig
							har Mod nok til at hæve sig til en Art af Speculation, nödvendigviis
							ende med Atomistik; man skulde altsaa troe, at en grundig Gjendrivelse
							af Atomistiken vilde være den rigtige Vej til fra Grunden af at
							gjendrive den empiriske Theorie; men deels tilintetgjör Empirien sig
							derved som Empirie - i det den forlader Erfaringen -
							deels er den speculative Atomistik, i det mindste i Tydskland, saa
							aldeles gjendrevet, at vel ikke lettelig nogen vil vove at forsvare den,
							deels staaer det virkelig skarpsindige le Sage's  System blot som en fornem Bygning i Baggrunden,
							for hvilken man vel har al muelig Respect, men hvor man, for ikke at
							genere sig, höjst ugjerne boer. En Gjendrivelse af Atomistiken, som
							desuden vilde före os for langt bort fra vor egentlige Vej, er derfor
							ingenlunde saa nödvendig. En Chemiker vilde desuden gjerne tilstaae os
							at have gjendrevet den speculative Atomistik; men tillige paastaae, at
							det System, som ved hans Empirie lidt efter lidt skal opstaae, er
							fuldkommen forskjelligt fra hiint; hvorom, förend det er fremstillet i
							sin fuldendte Gestalt, intet videre lader sig sige. Den eeneste
							Gjendrivelse, hvilken de, naar de overhovedet vil tilstaae Fornuften
							nogen Ret til at bedömme deres Ræsonnement, ikke kunde undgaae at
							reflectere paa, er den, ved hvilken bevises, at de ikke have forklaret
							et eeneste, end ikke det alleralmindeligste, nöjagtigst undersögte og
							fra alle Sider prövede Phænomen, ja fra deres Synspunkt aldrig kunde
							forklare det. Naturligviis gaaer denne Gjendrivelse blot paa
							Hovedpunkterne af deres Forklaring.Naar det nu lader sig bevise, at enhver Forklaring, ikke allene
							mislykkedes, men endog nodvendigviis maatte mislykkes, saa lader sig dog
							haabe, at de vil opgive den Forventning at træde Naturens inderste Væsen
							nærmere - og - hvad Videnskabens Interesse fremfor
							alting fordrer - indskrænke sig til den blotte Fortælling, i
							det de engang for alle resignere paa al theoretisk Forklaring. Da en
							Lærebygning, som er modsigende i sig selv, tidligere eller sildigere,
							nodvendigviis maa tilintetgjöres, saa er vel ingen Tvivl underkastet, at
							dette ogsaa vil blive Tilfældet med al empirisk Theorie, men den som
							kjender den Haardnakkenhed, med hvilken man forsvarer indgroede
							Vildfarelser, vil indsee Nödvendigheden af, at bringe den Periode
							nærmere. Et af de meest i Öjne faldende Exempler, som det  desuden for Analogiens Skyld er det
							rette Sted her at bringe i Erindring, viser Astronomiens Historie os.
							Det er bekiendt, at Astronomerne, uagtet enhver nye Opdagelse, ved deres
							haardnakkede Vedholdenhed ved den ptolomæiske Hypothese, indviklede dem
							i bestandig större og uoplöseligere Modsigelser, hellere hobede en
							Hypothese paa den anden, for, om ikke at hæve, dog som de best kunde, at
							skjule Modsigelserne, end at de skulde tage deres Tilflugt til et nyere
							Synspunkt, som med Lethed hævede de fleste Modsigelser, men rigtig nok
							var det herskende fuldkommen modsat.Jeg har allerede forhen gjort Dem opmærksomme paa, mine Herrer! at den
							empiriske Naturforsker, uden at forlade sit Standpunkt, eller, som
							virkelig er Tilfældet ved Tyngden og Centrifugalkraften, at tilstaae, at
							han har fundet Empiriens absolute, uoverstigelige Grændse, ikke kan
							antage nogen blot Activitet, nogen reen Kraft. Den tydelige
							Overbeviisning herom bragte dem til at materialisere saamange
							Phænomener; saaledes bleve Lysets, Varmens, Elektricitetens,
							Magnetismens Phænomener forklarede af ligesaa mange differente Materier,
							og endskjöndt de maatte tilstaae ingen Beviser at have for disse
							Phænomeners Materialitet, saa syntes dog denne blotte Hypothese
							synderligen at tröste dem og at gjöre dem alting begribeligere.Det lader sig neppe tænke, til hvor mange Absurditeter Naturforskerne
							herved bleve forledte. De construerede Lyset af Straaler, som enten
							bestandig maatte ligge uendelig nær ved hinanden, altsaa realiter ingen
							Straaler vare, eller ved den ringeste Divergenz maatte give en Afvexling
							af Lys og absolut Mörke, som tilintetgjör Phænomenets tydelige
							Continuitet. De blandede Lys og Varme med hinanden som  Syrer og Alcali. De skjulte for sig
							selv den Absurditet, som Lysets antagne Materialitet indviklede dem i,
							naar de sammenholdt denne Hypothese med Lysets Virkningsmaade paa
							gjennemsigtige Legemer. Thi et gjennemsigtigt Legeme er det i ethvert
							Punct indtil det uendelige, og bestaaer ikke af en Mængde Porer og
							uigjennemsigtige Atomer en Hypothese, som afdisputerer os den tydeligste
							Anskuelse af Gjennemsigtighedens Continuitet, altsaa hvad vi klarligen
							skue, for at sætte de grundlöseste Fictioner i Steden; men er da Lyset
							en Materie, som gjennemtrænger de gjennemsigtige Legemer, saa maa, som
							Schelling saa rigtig bemærker, Legemet i ethvert Punct være poröst,
							altsaa en blot Porus, altsaa slet intet Legeme. For at forklare
							hvorledes Varmen kunde opstaae ved Friction af tvende Legemer, hvor den
							altsaa ikke var forhen, antoge de med den störste Naivitet, foruden de
							mange chemiske Egenskaber de havde tillagt Varmematerien, endnu dens
							blot mekaniske Forbindelse med Legemerne, og at den kunde ved Frictionen
							presses ud af disse, som Vandet af en Svamp. De bekymrede sig herved
							ikke om den tydelige Erfaring, som viste dem, at Legemet for det förste
							syntes at have en uudtömmelig Kilde af Varmestof, og nok saa ofte revet,
							ved enhver nye Friction gav ligesaa megen Varmestof som forhen
							- for det andet, at Legemet, efterat Varmen var udpresset,
							ikke modtog mere Varmestof end forhen, d. e. ikke forandrede sin
							Varmecapacitet. De have seet Ventiler i Magneterne, som aabnede og
							sluttede sig, og udlod den opdigtede magnetiske Materie i modsatte
							Directioner. De saae, hvad ingen fordomsfri Iagttager nogensinde kan
							see, modsatte elektriske Materier strömme ud af de differente Legemer,
							som kom i Conflict med hinanden, og ved deres Udströmning aabenbare sig
							som positiv og negativ Funke. Da dog Funken, som enhver  ved den simpleste Iagttagelse kan
							lære, opstaaer og forsvinder i Luften imellem de
							differente Legemer, forandrer sin hele Skikkelse, naar Luften fortyndes,
							ja endog forvandles til blot Phosphorecenz. Saaledes blendede af den
							töjlelöseste Phantasie, der blot derved skiller sig fra de vildeste
							Sværmeres, at dens Fundament er den evige Död, og dens skabende,
							productive Principier ere uinteressante, formlöse Materier, lagde den
							Grunden til den urimeligste Overtro; thi hvilken större Superstition kan
							vel, som Schelling med Rette siger, gives, end at troe, at disse Ting, som i Physiken eller Chemien udgives for
							Aarsager, virkelig frembringe disse Virkninger, hvilket er en sand
							Fetischismus. Og hvad er i Sandhed mere dræbende for den sande Physik,
							end det Synspunkt, fra hvilket man, naar man seer Legemer trækkes til
							hinanden, og stöder dem fra hinanden, ikke formaaer at hæve sig til et
							oprindeligt bevægende Princip, som organiserer det Hele, men tvinger os
							til at antage Materier, som udrette dette - Gud veed hvorfor
							eller til hvad Ende.Ligesaa i Öjne faldende Modsigelser, som de der vise sig ved Anvendelsen
							af hine opdigtede Materier, ved hvis Hjelp man vil forklare
							Phænomenerne, finde vi atter, naar vi undersöge de antagne Hypotheser
							for sig selv. At adskille Tyngden fra Materien, er noget som Erfaringen
							paa ingen Maade berettiger os til. Alt hvad vi virkelig skue som
							Materie, har en bestemt Tyngde, som kan være större eller mindre, ja kan
							tage af til et Minimum; men aldrig ganske forsvinde. Alle hine fingerede
							Materier ere imponderable. Antager man nu, at de have et Minimum af
							Tyngde, saa er dette en ny Hypothese, som de aldeles intet Beviis have
							for. Ved alle endog de letteste Legemer, er dog en Sammenligning mulig,
							men imellem de letteste Legemer og hine Materier, er et svælgende Dyb
							befæstet, som intet  formaaer
							at opfylde. Eller skulde Naturforskerne virkelig troe, at en uhyre
							Mængde Lys, Varme, elektrisk, magnetisk Materie, dog tilsidst vel kunde
							aabenbare sin Tyngde? Antager man dem som absolut imponderable, saa
							spörger jeg, om de som Materier ikke opfylde Rummet? - men det
							som opfylder Rummet, maa dog vel opfylde det med en vis Grad af Energie,
							hvis Udtryk just er Tyngden. Denne Grad kan antages saa stor eller liden
							som man vil; men kan aldrig blive = o. Man har almindelig forkastet den
							Grenske Hypothese om Varmemateriens negative Tyngde og gjort den
							latterlig; men at antage, ikke som man skulde troe en, men flere specifisk forskjellige
							Materier, som alle opfylde Rummet uden nogen Grad - altsaa egentlig slet
							ikke opfylde Rummet, indeholder i Sandhed et lige saa plumpt Anstöd mod
							alle, selv den blot reflecterende Forstand, nödvendige Begreber om
							Materien overhovedet. Ved Hypothesen om en Varmematerie potenzerer denne
							Urimelighed sig; thi Varmematerien er ikke blot imponderabel, men ogsaa
							negativ cohærent. Kan man end ikke deducere Begrebet om Cohæsionen paa
							det empiriske Standpunkt, saa kan man dog reflectere over det givne
							Begreb og analysere det. En saadan Analyse lærer os, at Cohæsionen
							udtrykker den Energie, med hvilken et Legeme (med Hensyn til sig selv)
							söger at vedligeholde sig i sit bestemte Forhold til Rummet. Cohæsionen
							kan nu vel forsvinde (som absolut), eller (som relativ) tage af til et
							Minimum af Intensitet - som hos Gasarterne; men at antage en
								bestemt Materie, altsaa en bestemt
							Opfyldning af Rummet, hvis bestemte formelle Tilværelse i Rummet,
							bestaar i at tilintetgjöre al bestemt Form; som ikke allene opfylder
							Rummet uden al Grad, men endogsaa med den Tendenz til at ophæve al
							bestemt Rumopfyldning; ja, som endog just derfor er  denne bestemte permanente Materie,
							fordi den modstræber al Permanenz i Rummet, er dog vel det meest
							Modsigende man kan tænke sig. Man indvende ikke, at den almindelige
							Conflict forhindrer dette Fluidums totale Adspredelse, thi den empiriske
							Naturforsker, for hvem Materien er det eeneste Reele, maa dog uden
							Modsigelse kunde tænke sig de specifisk forskjellige Materier.Og hvortil have alle disse fine Materier hjulpen Physiken? Man paastaaer
							i Almindelighed, at Hypotheser kunde lede en Experimentator, kunde give
							Anledning til nyttige Forsög. Ja denne Hypothese om Hypotheserne, som i
							Sandhed næsten endnu mindre lader sig bevise, end Hypotheserne selv, er
							saa ofte eftertalt, indtil den endelig har faaet almindelig Gyldighed;
							men hvortil Forestillinger, som ved det förste Blik vise sig som sig
							selv modsigende og sandseslöse, skal hjelpe Naturforskeren, er i Sandhed
							vanskeligt at indsee. At disse grundlöse Opdigtelser næsten reent have
							udelukket alle Ideer af Naturvidenskaben, det er vist. Havde man, uden
							at indblande nogen Hypothese, blot fortalt hvad man har seet, saa vilde
							vi i mange Henseender have været videre. Havde man f. Ex. sagt: vore
							Forsög have lært os, at en Kuldeproces (som foröger Cohærenzen) gaaer i
							lige Forhold paralel med en Varmeproces (som formindsker Cohærenzen), at
							disse Processer, naar een af dem har overhaand, ere saa længe virksomme,
							indtil en fuldkommen Ligevægt er frembragt, at, naar et cohærent Legeme
							gaaer over til en draabbar flydende Tilstand, Kuldeprocessen, indtil en
							bestemt Grad, er allene virksom, förend Varmeprocessen bliver synlig, at
							naar heterogene Legemer ere udsatte for samme Varmegrad, da ved samme
							Intensitet af Kuldeprocessen, de specifisk forskjellige Legemer
							forskjelligen varmes, saaledes at Kulden  for ethvert Legeme maa naae en anden Grad, naar
							Varmegraden hos alle skal være den samme, at den Tid, forskjellige
							Legemer bruge for at kjöles, d. e. contrahere sig, er meget forskjellig
							o. s. v., havde man opstillet de Phænomener, som de virkelig vigtige og
							fortreffelige Forsög have gjort os bekjendte med, med den Bestemthed,
							som den experimentale Methodes beundringsværdige Fremskridt tillader,
							uden noget Ræsonnement over Aarsager, uden Hypotheser o. s. v., saa
							vilde vi uden al Tvivl have været et betydeligt Skridt videre. En saadan
							Experimentator vilde, sig selv ubevidst, have opstillet den rette
							Theorie, og den sande Theoretiker vilde lettere og snarere kunne
							orientere sig. Nu maa vi arbejde os gjennem lange, ugrundede
							Undersögelser over Varmemateriens Egenskaber, Væsen o. s. v., som
							indeholde ligesaa mange rene Modsigelser, förend det tillades os af
							disse at udfinde det rene Phænomen. Saaledes opstode Forestillingerne om
							Varmemateriens Opslugning, om de forskjellige Capaciteter for denne
							Materie o. s. v., hvilke alle ere opdigtede. Men disse prövede
							Hypotheser skulde just træde i Stedet for almindelige Principier; thi de
							tjene til at forklare saadanne Phænomener, som, hvilket Empirien selv
							tydeligen nok lærer os, have en dybtindgribende Indflydelse paa alle
							Naturens Processer. Lyset er det oplivende Princip for hele Jorden,
							Magnetismen gjennemtrænger, som en permanent Polaritet hele Jordmassen,
							med Elektricitet og Varme slutter og begynder enhver chemisk Proces. Nu
							tage man alle disse Fictioner bort af de physiske Lærebygninger og
							spörge sig selv, hvad der bliver tilovers af den tilegnede systematiske
							Form?I det den empiriske Experimentator paa denne Maade materialiserer al
							Kraft og Activitet i Naturen, skeer det - som man kunde
							forudsee - at han i Stedet for at komme  den videnskabelige og organiske Eenhed nærmere,
							for bestandig tilintetgjör al videnskabelig Form, adskiller, hvad
							Naturen for bestandig har foreenet, og statuerer Differenzer, som
							Naturen ikke kjender. Thi virkelig hæfter Experimentet nödvendig ved
							Differenzerne, og det formaaer ligesaa lidet som Iagttagelsen, at naae
							den sande Identitet.Naturen erkjender ingen Lysets, Varmens, Magnetismens, Elektricitetens
							Theorie. Man kan uden videre Pröve med Sikkerhed paastaae, at enhver
							Theorie, som betragter og vil erklære disse Phænomener isolerede, er
							falsk. I Naturen opstaaer med et Slag, hvad Experimentet voldsom
							adskiller. Man betragte hvilket Legeme man vil - et Metal,
							Jern f. Ex. Denne bestemte Cohærenz, denne bestemte Tyngde, denne
							bestemte Uigjennemsigtighed, denne bestemte Magnetismus, Varmecapacitet,
							Evne til at lede Elektriciteten, Affinitet til Suurstoffen fuldkommen
							anskuede som eet - er
							Jernet, og enhver Adskillelse er unaturlig. Enhver Experimentator maa hæfte ved Differenzerne, thi disse gjöre de
							respective Modsætninger og med disse Experimentet selv mulige; men
							Naturens Væsen er Organisation, d. e. Identitet
							af alle Differenzer.Sætter man i Naturen Differenzerne, som det oprindelige, saa bliver deres
							Tendens til, i det de söge hinanden, vexelsidig at tilintetgjöre sig,
							fuldkommen ubegribelig - og det urimelige Foretagende, at
							forklare denne Tendens ved nye Differenzer - ved opdigtede
							Materier - gjör Problemet permanent i Steden for at löse det.
							Nu er Differenzerne det eneste som kan gjöre Experimentet muligt, det
								kan altsaa ikke forlade dem, kan altsaa ikke
							erklære det Liv, som blot er ved deres Tendens til at söge hinanden, kan altsaa aldrig naae
							det Middelpunkt, i hvilket alting er foreenet,
							uden for hvilken alting er adskilt. Ved  Magnetismens og Elektricitetens Duplicitet
							aabner den evige Identitet sig for Experimentatoren; men da blot denne
							gjör Experimentet mueligt, saa er Identiteten
							for ham forsvunden. For ham er Verden faldet fra hinanden i Materier og
							Stoffer, han seer vel deres relative Forbindelse, han kan opdage deres
							lovmæssige Forhold ved hine Forbindelser; men det absolute Bindende i
							hele Naturen, undflyer ham nodvendig.Ligesom ved Magnetismen og Elektriciteten Differenzerne træde ud af
							Identiteten, saa tabe de sig atter ved den chemiske Proces i Identitet,
							og hvor evig fremmed den er for den empiriske Naturforsker, viser sig
							fornemmelig her, hvor den dog selv aabenbarer sig for ham, som oprunden
							af Differenzerne, saa at Naturen, ligesom den ved Elektricitetens og
							Magnetismens Duplicitet aabnede sig for ham, ved den Identitet, der
							opstaaer i det de forskjellige Stoffer chemisk gjennemtrænge hinanden,
							atter lukker sig lige for hans Öjne.Thi naar Saltsyre forbinder sig med Mineralalcali til Kogsalt, naar
							Svovlsyre neutraliserer sig med Jern til Vitriol, ved enhver chemisk
							Forbindelse, opstaaer et indtil det uendelige Identisk. Det er det
							almindeligste, meest kjendte af alle Phænomener; men hvilken Physiker
							forstaaer hvorledes to Materier kunde gjennemtrænge hinanden, vexelsidig
							tilintetgjöre sig, danne et tredie i sig fuldkommen identisk? Ogsaa her
							hefter den empiriske Physiker nödvendig ved Differenzerne. Selv den
							nyere chemiske Nomenclatur udtrykker blot disse
							og for den blotte Chemiker er i Sandhed Kogsaltet intet andet end
							saltsuur Mineralalcali, Vitriolen intet andet end svovlsuurt Jern, d. e.
							ikke det, som det i Naturen i Sandhed er.Jeg kan her ikke indlade mig i en Undersögelse om de  mange falske Slutninger, som
							Chemikerne bestandig uddrage af deres Analyser; men De indsee letteligen
							at de maa være falske, da de grunde sig paa
							Forudsætningen om en Sammensættelse af Differenzerne, i hvilken disse
							blive ved. Vi vilde, i Naturphilosophien selv, faae Lejlighed til
							nöjagtigere at undersöge denne Gjenstand.Ideen, som allene formaaer at fatte
							Differenzerne i Identiteten og Identiteten i Differenzerne, indeholder
							Nöglen til al Naturtheorie og er aldrig oprunden paa nogen empirisk
							Grund. Den absolute Identitet af alle Differenzer er, som Friheden i den
							intelligible Verden, det evig Forudsatte, som aldrig forstaaes, naar den
							ikke oprindeligen anskues, og uden hvilken den i den udvortes Anskuelse
							givne, afledte de enkelte (selv anorgiske) Legemers Identitet, i hvilken
							de udvortes Differenzer tabe sig, som i en Afgrund, aldrig begribes.
							Derfor formaaer Empirien blot ved en Approximation i det Uendelige
							tilsyneladende at nærme sig den sande Theorie, men kan aldrig naae
							Middelpunctet selv, Urkilden til alt videnskabeligt Lys. Ja den
							empiriske Naturforsker kan aldrig vide hvorvidt han har nærmet sig det
							sande Middelpunct og er nödvendigviis i et evigt Mörke indtil han
							virkelig har naaet det, d. e. har tilintetgjort sig som Empirie. Vel er
							det sandt, at ethvert Phænomen indeholder Naturens Uendelighed, som
							ogsaa kan erkjendes i det; men denne det Endeliges Uendelighed er det
							sande identiske Centrum selv, i alt det Enkelte det samme -
								overalt for den som oprindelig har stillet
							sig i Middelpunctet, ingensteds for den som er
							uden for det.Jeg behöver vel neppe at sige Dem, at en Theorie, som er falsk, sig selv
							modsigende i sine Principier, vildfarende, skjev i Anvendelsen, selv paa
							de almindeligste Phænomener, aldrig kan bruges til at forklare Naturens
							Liv i det  Store -
							at den maa virke dræbende paa enhver stor Ahnelse, som den reducerende
							Iagttager kan vække - Og hvad Chemiens Anvendelse til at
							forklare det organiske Liv angaaer - behöver jeg vel at
							erindre mere, end at den Conflict i hvilken enhver organisk Deel sættes
							ved det chemiske Experiment, er total forskjellig fra den som
							underholdes ved det organiske Liv? Hvorledes kan man fra Virkningen af
							en organisk Materie ud ad til, mod chemiske Reagentier, uden det
							voldsomste Spring, erklære dens Virkning ind ad til mod det organiske
							Centrum?Og endelig - man sammenligne vore physiske og chemiske Theorier
							med den evige Natur selv - man forlade de chemiske
							Laboratorier for at overskue Kloden og dens Liv. Solen glöder i
							Planeternes Middelpunct, Lyset omfatter med evig Glands alt Levende, den
							hele Klode synes et Blomst, som aabner sine mangefarvede Blade, udaander
							sit Liv om Dagen og lukker sig om Natten, Varmen er en evig Vexel af
							Expansion og Contraction imellem hvilken alting oscillerer, Magnetismen
							har gjennemtrængt hele Kloden og viser stiltiende til en hemmelig Regel,
							Electriciteten aabner og slutter det chemiske Vexelspils momentane Liv,
							Luften, bestandig foranderlig, og i al Forandring bestandig den samme,
							Klodens forunderlige Aande, indaandes, bindes, löses igjen og omslutter
							alt. Vandet - det Indifferente, Formlöse, af hvilket al Form
							synes oprunden, circulerer, bestandig bölgende, mellem det Faste.
							Imidlertid gjærer den alt bundfældte, anorgiske Masse (Jordklodens
							afsatte Scelet) med den sidste Gnist af Liv, endnu flammende under
							Æqvator. Et evigt vexlende Liv, eensformigere under Polerne, mere
							broget, mere glödende under Æqvator, udvælder med stigende Energie
							- og midt i denne brogede Vrimmel hæver sig lidt efter lidt
							gjennem  alle Gestalterne et
							mystisk Centrum, bestandig dybere og dybere skjult i Gestalternes
							inderste Væsen, i det det tydeligere aabenbarer sig, skilles det Enkelte
							fra det Hele og bliver et Heelt i sig selv, den isoleerte Organisation
							bliver mere fuldendt; den Energie, med hvilken den kjæmper mod Massen,
							bliver vældigere, de Aftryk den paatvinger den betydningsfuldere.
							Endelig vogner, med den individuelleste Skabning, Naturens usynligste,
							helligste Middelpunct - Fornuften. Selv Massen forædles ved
							den og Kunsten og Poesien formaaer at producere Gestalter, höjere,
							ædlere, uendeligere, betydningsfuldere, end selv Naturen.Formaae vi at erkjende den Soel, som oplyser alt? Kunne vi erkjende den
							evige Grundvold ved hvilken alt er fast og vist og evident, uden hvilken alting vakler, opstaaer
							ubegribeligt, forsvinder uden at forstaaes?Syvende ForelæsningJeg maa endnu engang erindre Dem, mine Herrer! om, hvad jeg alt forhen
							har sagt, at hvad jeg nu foredrager ikke er Philosophie, men Indledning.
							Jeg vil forsöge at give Dem et höjere betydningsfuldere Begreb om Livet
							og Tilværelsen. Af et saadant höjere Begreb udspringer Philosophien, som
							af sin egentlige Kilde. Jeg haaber, at De, naar jeg slutter
							Indledningen, vilde kunne indsee, hvorledes den hele Betragtning
							concentrerer sig til et stort Problem
							- dets Lösning - er det ellers nogen Dödelig
							given at löse et sligt Problem - er Philosophiens Bestræbelse.Jeg begynder i Dag at betragte Historien, som jeg i de forrige Timer
							betragtede Naturen. Der saae vi een Aand, som
							syntes at have gjennemtrængt hele Naturen, dens Ideer talede forunderlig
							til os gjennem Gestalter. Skulde vi nogensinde kunne forstaae dens
							hemmelige Sprog? Alt det Enkelte bærer der det Eviges Præg. Levende,
							bevægelig, foranderlig, og i de mangehaande Forandringer bestandig den
							samme, rejser sig en oprindelig frie Aand, arbejder sig gjennem Naturens
							mæandriske Krumninger - Massen selv, det Materielle synes
							denne Aands halvgjennemsigtige Dække, eller rettere, dens evige Organ
							- og Historien er dens evige Aabenbaring. Som oprindelig
							aldrig kuet Frihed synes spirende at vogne midt i Naturens uforanderlige
							Nodvendighed, saaledes synes omvendt en evig Nödvendighed at dække, ja
							at overskygge Historiens Frihed. At gjenkjende Fornuftens Frihed i
							Naturens Nödvendighed;  at
							gjenkjende Naturens Nödvendighed i Historien, er den philosophiske
							Opgave.Intet fornuftigt Væsens Tilværelse kan tænkes isoleert. Det forudsætter,
							som saadant, en Vexelvirkning med utallige andre. Fornuftige
							Individualiteter forstaaes kun i deres vexelsidige Conflict. En hqjere
							Individualitet kan omfatte dem alle og det saaledes at Begrebet om de enkelte Individuer
							taber sig ganske i hiint höjere Individualitets-Begreb. Et sligt
							individuelt Samfund er Borgersamfundet, som nödvendigviis indeholder et
							bestemt individualiserende Princip i sig. Udtrykket for et saadant
							större Individ er en Nation. Men en Nation, for
							saavidt som den har sin specifike Caracteer, kan ikke tænkes uden en
							Conflict med flere. Udtrykket for denne höjere Conflict er Historien.
							Som det enkelte Menneskes Tilværelse er en Række af Tildragelser, hvis
							indvortes foreenende Princip hans inderste Væsen selv er, saaledes
							bestaaer Nationernes Historie af en Række afvexlende Begivenheder, i hvilke det enkelte Individs falder med
							- og den hele Menneskeslægt, Nationerne selv i deres Conflict,
							drives gjennem tusendfold Forandringer til et Maal, som ingen kjender. I
							denne uendelige Vexelvirkning, hvis indvortes skabende Princip er os
							ubekjendt, virker hele Menneskeslægten tvingende
							paa enkelte Nationer og Nationerne tvingende paa ethvert enkelt Individ.
							Men det enkelte Menneske selv, med en Frihed i sin Barm, som vel kan
							kues, nedtrykkes - selv til et ukjendeligt Minimum -
							men aldrig ganske udryddes, virker, med större eller mindre Kraft
							tilbage paa sin Nation - fra sin Nation paa hele
							Menneskeslægten. Ved denne Vexelvirkning af det Hele paa det Enkelte, af
							det Enkelte paa det Hele, fremstaaer et identisk
							Billede - Historien, som forudsætter den hele Natur, som Grundvolden for al endelig  Tilværelse, og hele Menneskeslægten
							som Udtrykket for hiin Vexelvirkning selv. Udtrykket for Coexistenzen af
							alle disse Individuers Samvirkning i Historien og Naturen er Rummet - Evighedens bestandig hvilende Billede. Men det Hele er blot i en evig
							Kjede af afvexlende Begivenheder. Ja det er
							denne bestandige Vexel, disse uendelig sig aflösende Forvandlinger selv.
							Den bestandige Typus for disse Forvandlinger er Tiden
								- Evighedens bestandig bevægelige, flydende og
							foranderlige Billede.Det mærkværdige talent- og geniefulde Menneske kan ikke tænkes
							som levende paa en bestemt Tid, i en bestemt Nation, uden at vi, ved
							hans ejendommelige Tilværelse, i sin hele Omfang, maa forudsætte at hele
							Historien just har gaaet den Gang den har gaaet. Det er, som om hele
							Historien havde lagt det an paa at producere dette Menneske, uden at man
							derfor kan paastaae, at det var dens Maal; ligesom i et organisk Legeme,
							hvor det Hele maa ansees som virksomt ved enhver enkelt Deels
							Frembringelse. At dette er Tilfældet med de mere betydende Mennesker vil
							vel enhver tilstaae; thi hvad er det betydende Menneskes Bevidsthed
							andet end en större eller mindre, mere eller mindre indbefattende Typus
							af det Forbigangne, individualiseret ved dets særegne Væsen? Var nu den
							Deel af Historien, som ved Opdragelse, ved Kundskab, ved særegent Talent
							og Instinkt blev dets Deel og som i det det paa en individuel Maade
							reflecteres just udgjor dets - det bestemte Menneskes
							- Tilværelse, ikke saaledes bleven bestemt, som skeet er, saa
							vilde dette Menneske aldrig kunde have existeret paa denne bestemte
							Maade. Men man behöver i Sandhed blot nöje at eftertænke den Idee, vi
							nödvendigviis maa have om Historien, for at overbevises om, at det meest
							indskrænkede, ringeste Menneske, hvis Syns- og  Virkekreds er saa ringe, som man vil
							tænke sig den, ikke kan forestilles som levende til denne bestemte Tid,
							som dette bestemte Individ, uden at den hele Historie just har gaaet den
							Gang, den har gaaet; endskjönt han selv maaskee aldrig har hört
							Historien nævne, eller har nogen Forestilling om den, endskjönt hans
							historiske Kundskaber maaskee ikke naae ud over nogle enkelte Familiers
							ubetydelige Tildragelser i faa Generationer, er han dog selv -
							og just jo mere indskrænket han er, desto vissere, et Product af den
							Grad af Cultur, af den Tænkemaade, som paa den
							Tid caracteriserer Massen af den Nation og den Stand han lever i
							- og at denne med hvilken han ganske falder sammen -
							er et nödvendigt Product af den hele Historie behöver jeg blot at sige
							Dem. Saaledes virker det Hele med tvingende, uimodstaaelig Nödvendighed
							paa enhver og enhver satte Skjæbnen, den usynlige Haand, som leder det
							Hele, paa en bestemt Punct, i en bestemt Tid og beredte ham Indtryk og
							Ideer, hvilke, uböjelige, uforanderlige, som Naturlovene selv, fölge ham
							sit hele Liv igjennem. Ingen formaaer at træde ud af den Ring, som
							Födsel og Opdragelse, bestemte af en uböjelig Skjæbne har snoet om ham.At den store, geniefulde Mand, der, som Cæsar eller Luther, rager ud over
							sin Tid, kraftfuld griber ind i sin Tidsalder, vækker en sovende
							Generation, hvis indvortes, guddommelige, flammende Ild tænder den hele
							Masse, hvis Aand, udrustet med Gudernes Kraft, som et usynligt
							Contagion, anstikker Millioner, som, hvor han træder frem, bydende
							leder, vækker, opflammer dem som omgive ham - virker paa den
							hele Historie, derom er ingen Tvivl; men man behöver blot at tænke nöje
							efter det Begreb vi nödvendigviis maa have om Historien, for at
							overbevises orn, at endog det meest indskrænkede Menneske maa have  en Indflydelse paa den, om
							den end, naar vi see paa det Hele, fordi vi ikke formaae at fatte det
							uendelig Enkelte i det Hele, bliver aldeles umærkelig; thi enhver
							Handling, hvis Grund er Frihed, er den absolute Begyndelse til en
							fuldkommen nye Række af Handlinger; men enhver Handling har sine Fölger,
							disse atter deres Fölger o. s. v. i det Uendelige. Saaledes virker det
							Enkelte atter paa det Hele.I Naturen synes en oprindelig frie Aand at aabenbare sig, endskjont det
								Enkelte er nödvendigt, omvendt derimod gaaer
							en nödvendig bestemmende Skjebne, som en usynlig Haand igjennem hele
							Historien, endskjönt det Enkelte er frit.Eller er der ingen Nödvendighed i Historien? ingen evig urokkelig, ingen
							stadig Plan? er den hele Historie en planlös Sammenhobning af
							Begivenheder? Et evigt Virvar af Forbrydelser og Blodsudgydelse? Kan det
							enkelte Menneskes Tilværelse og Bestemmelse være stor og betydningsfuld,
							naar den hele Menneskeslægts evige Evolution er uden Sands?Aabenbarer sig ingen Gud i den evige Vexel?Denne Forbindelse af Nodvendigheden i det Hele, skjönt det enkeltes
							Frihed maa sikres, med Friheden hos ethvert enkelt Individuum, skjönt
							Nödvendigheden hos det Hele maa sikres - er Historiens
							egentlige Problem. Da hele Historien just maa vise Spoer til hiin Plan,
							som gaaer igjennem det Hele; Friheden derimod blot gaaer paa det enkelte
							Individuums inderste Gemyt, og dog tillige indeholder Centralpunkten for
							al philosophisk Grandskning, vil jeg her blot söge at gjöre Dem
							opmærksom paa det planfulde i hele Historiens Gang.Ligesom de nederste Dyr ingen Barndom have, saaledes have selv de ædelste
							ingen Historie. Deres Historie falder  sammen med Jordklodens. Deres Vandringer,
							Levningerne af store Dyr i de nordiske Egne, af svundne Dyr, betegne
							Naturens egne Epoker. Mennesket har ene Historie. Alt det forbigangne
							ligger færdigt for os. Den Aand, de Handlinger, som udmærkede de svundne
							Tider, bæres udödelig, værnet af en Guddom, fra en Generation til den
							anden, og Tidsalderens særegne Aftryk paa Massen ligge som Bjerglag over
							hinanden i de Egne, hvor Historien spillede; thi hele Menneskeslægten
							har aldrig taget Deel i Historien, ligesom blandt Dyrene kun faa tage
							Deel i den höjeste Udvikling; det er, som om fra enkelte Steder
							Menneskeslægtens evige Soel brændte, medens de övrige levede i bestandig
							Mörke.Med Guderne begynder al Historie. Bag al Historie ligger Mythologie; det
							er et Faktum, som ingen kan nægte. Man kalde denne mythologiske Tid, som
							man vil, den fabelagtige, den raae, Menneskeslægtens Barndom, Udtryk som
							altid bevise, at man gjör en Tid til Maalestok for den anden, vor Tid i
							Særdeleshed til Maalestok for alle de andre - dette Faktum staaer urokkeligt. Det er som om al
							Historie begyndte med det Eviges umiddelbar fremtrædende Glands, som om
							alt hvad som ligger hiin herlige Periode nærmest, deeltog i det Eviges
							Herlighed. At nedsætte de ædelste, fortreffeligste Nationers Ideer om
							Guddommen, til de allerelendigste og fladeste Absurditeter, at borttage
							al höjere Sands af deres Religiösitet, for derefter at kunne forklare
							deres ejendommelige Væsen, kan tillades enhver, kuns ingen Philosoph.
							Ham er, blandt alle muelige Modsigelser den den haardeste, at den
							glandsfuldeste Tilværelse kunde bygges paa et Fundament af Ufornuft
							- og ingen Philosoph har nogensinde tvivlet paa, at Kilden til
							al  Tilværelse er
							Religiösitet. Desuden er ikke her min Hensigt at forklare, blot at
							fortælle. Fortællingens Reenhed tillader ikke Indblandingen af nogen
							- hvilkensomhelst - Forudsætning. Vi maa tage den
							ældste Tid, som den selv viser sig, ikke som vi troe at maatte forstaae den.Den mythologiske Tidsalder, jeg her korteligen vil gjöre Dem opmærksom
							paa, er den ældgamle orientalske, Moderen til den græske Mythologie; thi
							ikke at tale om, at den orientalske Mythologie turde indeholde Spiren
							til den nordiske, som först i en sildigere Periode viser sig i
							Historien, saa synes den selv - som Menneskeslægtens höjere
							Sands, dens med Bevidsthed skuende Öje, at see fra et fra Egn til Egn bevægeligt Punkt. Her, i den betydende Linie, i
							hvilken dette glindsende Punkt bevæger sig, maa vi finde det dybe Spoer
							til Historiens Sands.Udtrykket for Gudernes Periode er den reneste, klareste Poesie, dens
							Sprog - os altid kun halv forstaaelig - Allegorie. For dog nogenlunde at give Dem en
							Anskuelse af hvad vi forstaae ved Allegorie, spörger jeg: Hvad er det
							som forherliger Gudernes Gestalter i den gamle Kunst? Hvad er det, som
							gjör at vi, saasnart vi see en Apollo, en Venus, maa tilstaae at de ere
							Guder, ikke Mennesker, maa tilstaae naar vi skue en Hercules, at det er
							sejrende Heros, naar vi skue Laokoons Gruppe, eller Niobe, at de er
							Gudernes Beslægtede, som en uböjelig Skjebne nedkuer. Naar vi
							- med den Sands for Kunsten, ved hvilken den allene er, uden hvilken en Gipsfigur i vore Haver og de
							gamle Kunstproducter have lige megen Betydning - see Gudernes
							roelige og höje Gestalter, saa er det, som om alt det Herlige, der som
							en enkelt Klang lyder i Menneskeslægtens Historie, adsplittet hos alle,
							næsten forsvunden hos de fleste, som  om det Helligste, der blot i enkelte salige,
							men forbiilende, Momenter stykkeviis yttrer sig i vort Liv, som en dyb
							og guddommelig Erindring om en herligere Existenz -
							fremtraadte for sig - den lösladte Gud - og
							straalede og tonede os harmonisk imöde ved den evige Gestalt.Naar vi see den lidende Laokoon, den ulyksalige Niobe, saa farer en Gysen
							igjennem vort Inderste, en Gysen, heel forskjellig fra den Medlidenhed
							og Deeltagelse, som vi yttre ved andre Menneskers Ulykke. Det er ikke
							Laokoons Smerte, der med sin hele Slægt gaaer under, stræbende med sine
							Sönner mod det dræbende Slangebid, det er ikke Niobes Taarer og
							Forstening ved hendes Börns Jammer - det er den Slange, som
							har snoet sig om den hele Menneskeslægt, det er Anskuelsen af den uhyre
							Masse, som synes, forstenende at true den hele Slægt, det er Anskuelsen
							af den endelige Tilværelses dybe Ulykke, der som en Ahnelse, som en Orm
							nager enhver, i enkelte Momenter rejser sig - og som vor Tids
							Mennesker, lige fremmed for Salighed og uhyre Smerte saa sjelden föle
							- det er Slægtens gyselige Tragoedie, som den herligere
							Generation - deelagtige i Gudernes Fryd - havde Mod
							nok til at skue.Alt hvad som saaledes adsplittet, som Fryd eller Smerte, utydelig og
							enkelt rejser sig hos alle, hos enhver, i enkelte snart forsvindende
							Momenter, det synes i Kunsten, og ogsaa i den gamle Poesie, concentreret
							til hellige Billeder - og disse Billeder, som i deres störste
							Individualitet viser os alt - disse
							Gestalter, som synes at indeholde et uendeligt Sprog, disse Ord, som
							vise os evige Gestalter - udgjöre hvad vi kalde Allegorie. En
							saadan allegorisk Betydning synes al fornuftig Existenz i Historiens
							Begyndelse at have havt. Men denne Periode synes meer eller mindre at
							have skjult sig bag en Efterfölgende, som vi vilde kalde den heroiske.Det som i Særdeleshed udmærkede hiin Tidsalder, var den mærkværdige
							Identitet af det, vi siden maa adskille som Ord og Handling. I levende
							Handling udprægedes alt hvad vi nu söge ved Ord, alle Naturens
							Revolutioner og Udviklinger, alle Religionens Mysterier. Livet selv,
							frisk som det udsprang fra Guddommen, havde umiddelbar den Betydning,
							som vi nu kuns ahne. Derfor var alle deres Forestillinger levende. Intet
							Spoer til den adsplittende Död, som i nyere Tider har gjort Videnskaber
							og Poesie og, ved dem, selv Religionen saa monströse. Det er bekjendt,
							at de ældste Folk forestillede sig det hele levende Universum, som et
							eeneste besjelet Væsen, der med uendelig forskjellig Ledemod paa det
							mangfoldigste rörte og bevægede sig, at hellige Sager gjernme
							mærkværdige Fragmenter af Jordens Dannelseshistorie, at mange Myther af
							de orientalske og nordiske Urfolk, i de dybsindigste Billeder, bevare
							Naturens Metamorphoser, at mange underlige Kundskaber (som f. Ex. i
							Astronomien, i Metallurgien), hvilke vi ikke kunde forklare uden dybe
							Indsigter, ja ofte ikke uden Bekjendtskab med de kunstigste först i vore
							Tider opfundne Instrumenter, overbevise os om, at ogsaa der, hvor
							Allegorierne og Billederne ere uforstaaelige, ligger noget langt dybere
							til Grund for disse, end vilkaarlig opspundne Drömmerier. Det er vist,
							at den tidligste Menneskeslægts hele Liv var Religion, at alle deres
							Forestillinger og Handlinger havde et umiddelbart Hensyn til det Evige,
							kort: at de, som ogsaa en af de herligste og dybsindigste Græker sige om
							dem, vare Guderne, blant alle Mennesker nærmest. Derfor synes Naturen,
							endskjönt paa en den nærværende Physik ubegribelig Maade, at have aabnet
							sit Helligste for dem, og mange af hiin Tids Allegorier og Myther synes
							at indeholde Naturens egne höjeste  Orakelsprog over dens inderste Væsen. Derfor
							var deres Liv selv betydningsfuldere, alle Lidenskaber höjere, alle
							Gestalter ædlere. Ja ædlere, endskjönt de manglede vor Tids
							overflademessige Glimmer og intetsigende Tant; vore Ord, som med Gestalt
							har tabt deres egentligste Betydning og forklare alt, uden det, som eene
							er Umagen værd at forstaae, vore Videnskaber, som have lukket Naturen
							for os, og gjör vor Tilværelse selv sandseslös. Udtrykket for den
							heroiske Tid var endnu poetisk, deres Sprog metrisk, harmonisk,
							gestaltfuld - Epos. Skal Wolfs
							Opdagelse om den Samling af Digte vi have under Homers Navn, faae en
							historisk Betydning, saa maa den Idee, den vækker, udvides. Ikke allene
							Toget til Troia og dets Fölger, ikke allene Odysseen, ogsaa det
							Argonautiske Tog, hvis hele Historie jo desuden blev besunget i det
							undergaaede Orphiske Epos, ogsaa de argiviske Kongers, Pelopidernes, de
							thebanske Kongers tragiske Historie, af hvilke Æscylus og Sophocles have
							efterladt os Fragmenter, dramatisk behandlede, maa vi ansee, som Led af
							det store græske Epos. Et saadant Fragment er da ogsaa Homer; men saa
							herlig var denne Tidsalder, at dens Fragmenter selv synes kunstrigere og
							mere sluttet i sig, end den sildigere Tids fuldstændigste Historie. At
							skrive et Epos er derfor en sand Misforstand og bliver det i al Evighed.
							Historien selv formaaer blot at producere det ved en poetisk, episk
							Tidsalder, og dets efterladte Klang er det eneste sande Epos selv.I den sildigere græske Periode skiltes Ord og Handling, som i de
							tidligere vare uadskillleligen forenede. Handlingen, som hele Slægtens
							legemlige Udvortes paa den ene Side, fixerede sig som prosaisk Historie.
							Ordet, hele Slægtens aandige Indvortes paa den anden Side, fixerede sig
							som prosaisk Videnskab og Reflexion. Men man behover  kuns at kaste et flygtigt Blik paa
							denne endnu herlige Tidsalder, for at finde, at Videnskaben, saavelsom
							Historien havde deres Kjerne og endnu erkjendte Udspring i den svundne
							Tids Religiösitet. Denne sikrede den höjere Betydning i deres
							Handlinger, det Mod, den ædle Nationalismus, den Dristighed og höje Aand
							for deres Helte, den skjönne Form og ædle Gestalt i deres Kunst, den
							dybe Sands i deres Speculation. Endnu vedligeholdtes den Tid, da det
							egentlige Liv var som Spil for en overvættes Kraft, i levende Erindring
							blant dem ved de istmiske, pythiske, nemæiske, olympiske Lege. Deres
							Aarstider beregnedes efter disse, deres Lande inddeltes, Frastanden
							maaltes efter de olympiske Stadier. Herodoth nævner ingen Helt uden at
							sige os hvor ofte han vandt i hine Lege. Hvor ubegribelig er os den
							kloge, betænksomme, vise Grækers Enthusiasmus for deres Athleter? De
							satte dem Stötter, de forgudede dem; thi de vare dem de herlige Symboler
							paa den Tid, da den endelige Existenz var et Spil og ingen Byrde, da
							enhver Kraft ubehindret yttrede sig, og Legemet selv var det
							gjennemsigtige Billede for en höjere Aand. Naar man, med en Overskuelse
							over det Hele, læser Herodoth - alle Historieskriveres Fader
							og Mester - saa finder man at den uforlignelige Composition,
							som foreener saamange forskjellige Gjenstænder, ja den hele da levende
							Verden, til et Heelt, blot var muelig ved den mærkværdige Relation til
							en religiös Middelpunkt, ved denne kommer det fortryllende Lys og den
							herlige Klarhed over hans Historie, som henriver enhver. Alting
							bestemmes ved Religiösitet, ved Oraklernes betydende Udsagn, næsten alle
							Heltene stode i Forbindelse med den episke Tid, og Herodoth glemmer ikke
							at fortælle os den Omstændighedernes Forvikling i hiin Tid, som
							frembragte Nationernes og 
							Heltenes nærværende Strid eller Foreening. Som Hesiodi Mythologie ligger
							i Baggrunden af det homeriske Epos, saaledes ligger den hele episke
							Tidsalder i Baggrunden af Herodoths Historie. Den platoniske Philosophie
							- Grækenlands ædelste speculative Product - og dens
							dybeste - henviser fra Videnskabens Side ligeledes til denne
							religiöse Kilde, den udgjorde den egentlige Kjerne af den pythagoræiske
							Skole. Nöglen til Naturens Productioner skjultes i de eleusinske
							Mysterier og i Kabirernes hemmelige Religion paa Samothrace. Alle græske
							Philosopher vare overbeviste om, at Fundamentet til al deres Viisdom
							maatte söges i Orient, hvor denne Viisdom endnu var som en Rest af en
							herligere Tid, derfor rejste deres Philosopher, som Pythagoras og
							Democritus til Egypten og Orienten; og det er bekjendt, at det var
							Plato's varmeste Önske, at kunne besöge Braminerne i Benares.Saalænge den religiöse Middelpunkt forener Mennesker og Nationer, giver
							deres Liv Glands, deres Tænkning Dybde og deres Handlinger Betydning,
							kan vel Omstændighedernes Forvikling opvække Strid og Uenighed, ja
							Krigen, den nödvendige Fölge af al endelig Tilværelse, vil aldrig hvile;
							men ingensinde vil den blotte Erobringssyge naae
							den Höjde, som hvor Historiens centripetale Tendenz er forsvunden. Hvor
							derimod hiin er forsvunden, vil Nationerne, eftersom de vaagne, yttre
							deres Kraft, som Massens legemlige, ud ad, centrifugal. En saadan Kamp
							mellem et religiöst Folks intensive og et betydningslöst Folks extensive
							Kraft har Herodoth skildret os ved Krigen mellem Perserne og Grækerne.Hvad formaaer den adsplittede, udvortes Kraft mod en indvortes? Legemet
							mod Aanden? Men hos Grækerne selv skulde denne uddöe. Vi have seet
							hvorlunde det  Guddom
							-Guddommelige synes fra den tidligste Tid af at være traadt tilbage -og
							i Sandhed, den uböjeligste Skjæbne, der syntes at have anlagt det paa,
							at beröve det endelige Liv al Glands, for at henvise til et höjere,
							lagde Præget af sin Plan tydelig nok i den gamle Historie. Hos Grækerne
							sank Religiösiteten; Philosophien - allerede tildeels hos
							Aristoteles - blev endelig Reflexion, hvis Fundament var
							tilbagetrængt; Tidens hele Characteer tog en mere endelig Retning
							- og Grækenland blev et Offer for en vaagnende Nations
							centrifugale Kraft. Macedonien, i Grækenlands herlige Tid kuns lidet
							agtet, var som et Forbud for den större og mægtigere Nation, hvis
							erobrende Kraft skulde antyde os Religionens dybeste Sövn, det Endeliges
							höjeste Triumph og Historiens sörgeligste Tragædie.Hos Romerne var Forstanden i alle Henseender det fremtrædende. Religionen
							havde aldrig den höje Betydning, som hos
							Grækerne og tabte den bestandig mere og mere; man havde neppe en Ahnelse
							om det dybe i den græske Philosophie; den dybe Sands i den gamle græske
							Mythologie blev tilintetgjort ved Ovidius, den episke Tidsalders
							historiske Betydning var tabt, og Virgil troede at kunne skrive et Epos.
							Blot deres udvortes Historie, Digte som opmuntre til Livets glade
							Nydelse, Sandsen for den gamle Kunst - bare endnu Præget af
							den ellers næsten svundne Herlighed og var classisk. - Men
							just fordi Forstanden var det herskende fremtraadte Historiens
							construerende Nödvendighed med en Bestemthed, som man gyser ved. Ved
							Conflicten af Curierne, Centurierne og Tribus udvikler den romerske
							Historie sig med en Nödvendighed, som næsten ikke lader noget Spoer af
							Frihed. Historien selv synes aldrig mindre fri end i Roms republikanske
								 Periode; det Bestemmende
							viser sig med den græsseligste Tydelighed, og just derfor blev det for
							Montesqvieu og Ferguson saa let, at udvikle, og det i Sandhed
							fuldstændig, Grundene til det romerske Pages Ruin, som spirede selv i
							dets glandsfuldeste Epoke. Med Gracchemes Stridigheder om de agrariske
							Love rejste sig, ved Sylla, Marius, Clodius, Catillina, Cæsar, en eneste
							Gestalt, Verdens og hele Historiens Tyran og Afgud. Eftersom de rejste
							sig tog Forbrydelser og Laster, Irreligiösitet og alt det som blot
							sætter det Endeliges Realitet, bestandig mere til. Det var som om
							Sandsen for det Evige var forsvunden af den hele Historie.- Derfor blev Menneskets Centrum, dets Afgud og Djevel, et endeligt Væsen - i Begyndelsen (i
							Særdeleshed Cæsar) en af Historiens kraftfuldeste og meest glindsende
							Gestalter - men som, i det fölgende bestandig mere og mere
							viste sin dybe Fordærvelse.Under Cæsarerne i Særdeleshed var Lasternes meest glimrende Periode. Alt
							det, som med Glands traadte frem, hyldede den almindelige Fordærvelse;
							al Energie og Conseqvenz synes, at være traadt i Forbund med
							Forbrydelsen; Cicero og Seneca bleve foragtelige ved deres Vankelmod og
							Ubestemthed. Romerne kaldte vel Cato den sidste Romer; men naar man seer
							hvorledes den hele romerske Historie synes at have stödt sammen for at
							hæve Cæsarerne, hvorledes disse kuns udtrykte den höjeste Spidse af den
							herskende Forbrydelse, saa kan man med Föje kalde Nero den sidste Romer - dette mærkværdige Uhyre,
							hvis græsselige Existenz betegner en Vendepunkt i den hele Historie.Det er mærkværdigt, at det, som i Grækernes herligste Tid geraadede selv
							de störste Helte til Hæder, de gymnastiske Spil, i Neros Tid vare blevne
							til en intet betydende  Farce,
							som man overlod til Slaverne, og som nedsatte Kejseren ligesaa meget i
							Folkets Öjne, som den störste Forbrydelse. Saa aldeles var Erindringen
							om den gamle Tid og dens Herlighed forsvunden.Men hvilken Frastand fra den ældste Tid, hvilken total Modsætning mod
							den? Historien begynder med Guderne - da havde det Endelige
							aldeles ingen Realitet - blot hvad som bar det Eviges Præg
							- nu var det Endelige det eeneste
							Reelle, og et endeligt Væsen blev ryggeslöst og med forvoven Foragt mod
							Guderne, hævet ud af den hele Masse og tilbedet
							som en Afgud. Kejsernes Statuer bleve satte ved Siden af Romernes
							Penater; man ofrede til dem; man satte dem blant Guderne efter deres
							Død.De romerske Kejseres Stilling er den eeneste i
							sin Art. De vare ikke allene hævede ud over en Nation - den
								hele dengang bekjendte Verden laae for deres
							Födder. Men Mennesket er skabt til at kjæmpe med en modstridende Magt
							- i denne Kamp, som udgjör Livet, ligger Spiren til al Dyd og
							al indvortes Herlighed. En sædvanlig Tyran - en orientalsk f.
							Ex. indskrænkedes dog ved andre, ved Naboe-Nationer; men de sidste
							Cæsarer fandt ingen Nationer, som kunde trodse dem. Saaledes allene, ganske allene, hævede ud af den hele
							Menneskeslægt, i Modsætning, ikke som enkelt Menneske mod det enkelte,
							men som enkelt mod den hele Slægt, maatte det uhyre Dyr, fordærvende
							vaagne. Nero var i sine förste Aar en fortreffelig Regent. Det var, som
							bekjendt, endog Traians störste Önske at kunne regjere som Nero i de
							fire förste Aar; men da hans Trone blev sikret, da hele Verden, selv
							foragtelig, kröb for hans Födder, rejste han sig, som et glubende Uhyre
							- flagellum generis humani - da vendte den lösladte
							Furie, som Modstand og Indskrænkning fængsler hos enhver, sig  först, mod dem som omgav ham;
							han myrdede Moder, Broder og Lærer; kjæmpede mod hele Naturen, saa intet
							tilfredsstillede ham uden at det bar Præget af den monströseste Unatur.
							Endelig rasede han mod den hele Slægt, udpressede alle Provindsernes
							Skatte, for med en aldrig seet Luxus at bygge sit gyldne Pallads; tændte
							Verdens Hovedstad i Brand, og sang, da den brændte, med en frygtelig
							Ironie, en Sang over Troia's Undergang, eggede, dreven af Furierne, hele
							Menneskeslægten mod sig - indtil han, forladt af alle, med den
							græsseligste Angst, styrtede fortvivlet i den Afgrund, han selv havde
							aabnet sig.Med ham slutter Roms classiske Periode. Tacitus ender sine Annaler med
							ham, Livius kort Tid efter. Ammianus Marcellinus, Zosimus, Dio Cassius
							o. s. v. ere de urene Kilder af hvilke vi maae öse vore Kundskaber om
							Trajans og Antomnernes Regjering. Med den höjeste Afskye nævner man
							Nero's Navn; at foragte ham vover man neppe; thi med en forfærdelig og
							dyb Skræk er denne Epoke foreviget i Historien.Vespasians, Titi, Trajans, Hadrians og Antoninernes Regjering betegner
							Historiens Hviletid ovenpaa den heftige voldsomme Gjæring -
							selv uden kraftfuld Betydning, saa fortræffelige Kejserne end vare.
							Trajans triumphatoriske Epoke tjente til at egge Dacer, Allemanner og
							vække de nordiske Nationer, som skulde underkue den sunkne Generation.Saaledes svandt den gamle, gyldne Tid; det Helligste blev et Middel for
							töjlelös Forbrydelse; Gudernes brogede Vrimmel forlode den ryggeslöse
							Jord. Ingen Haand formaaede at fremtrylle en guddommelig Gestalt; ingen
							hellig begejstret Sanger lod sig höre - Oraklerne taug
							- Historiens straalende Soel syntes slukt. Hvor var Redning
							for den sunkne Slægt? -Ottende ForelæsningAt det Poetiske og Religiöse i den gamle Tid, som jeg kalder den episke,
							faldt sammen og var et, at denne Foreening af
							begge er den eeneste Levning af det hele daværende Liv; at disse
							overblevne Toner - de hvorefter vi eene kunne bedömme hiin
							Tids Aand - vise til en harmonisk Existenz, hvilken selv gav
							det Endelige en umiddelbar Hensyn til det Religiöse og Evige, er et Faktum - og vi maa först tilintetgjöre
							den rene, uforfalskede Anskuelse af Oldtiden, förend vi i vor Tids
							særegne Existenz kunne finde Regler til dens Bedömmelse. Hvorfor
							indeholder den gamle Tid i de höjere Videnskaber, i Poesien, i Kunsten,
							i Philosophien alt, saaledes, at vi, naar vore
							Bestræbelser gaae ud over det daglige Liv,
							næsten intet opdage, hvad ikke, som en hellig Spire ligger i den gamle
							Tid. Er ikke det Skjönneste, Herligste, sorn gjennemtrænger vor Tid, Sandsen for hiin gamle, forsvundne?
							Bestemmer ikke den dybere, klarere Idee om de Gamle en Nations Cultur?Historien har ved de poetiske, philosophiske og egentlig historiske
							Mesterværker foreviget sin herligste Epoke. Men i det en Epoke skulde
							forsvinde, paatvang den selv Massen Præget af sin individuelle Caracter.
							De uhyre colossalske Ruiner af Susa, Palmyra, Ninive, Babylon og
							Pyramiderne i Egypten vise os den ældste Menneskeslægts overvættes
							Kraft. Hvad kan være mere talende for Kunstens Sands, end hine Steder i
							Orient, hvor, som et dybere Bjerglag, de colossalske Masser ligge,
							disse, som mange, for  deres
							næsten ubegribelige Storheds Skyld, troede at maatte holde for Naturens
							egne Producter, over dem Levningerne af den græske og romerske Tid
							blandede med Mahomedanernes Mosceer og Vaaninger - eller Rom
							selv. Her ligge dybest de uhyre Canaler, hvis colossale Störrelse
							saalidet passer til den Tid, i hvilken de romerske Skribenter sætte
							deres Oprindelse, som meget mere (hvad ogsaa nogle nyere Historiker
							formode) synes, at være Levninger af den ældre saturniske Tid, som
							Dionys fra Halicarnas fornemmelig har gjort os bekjendt med. Over disse
							Canaler seer man de herligste Rester af gammel Kunst, og i deres Templer
							den italienske poetiske Periodes fortreffelige Frescomalerier. Hvem kan
							skue disse Tidernes særegne Mærker med et historisk Öje, uden, i dem at
							finde de svundne Tiders individuelle Præg? - Lidt efter lidt,
							som ogsaa Guderne skulde forlade Jorden, vaagnede Historiens Instinkt,
							for ved den forædlede Kunst at forevige deres Gestalter. Kunsten er det
							betydningsfulde Ziffer paa Tidernes Sarcophag, deres, som ved hemmelig
							Tryllekraft, fængslede Gestalt, deres Tilværelses helligste Kjerne, som,
							fordi den bar Præget af det Evige og Fuldendte, har Forjættelsen om sin
							uforvisnelige Udödelighed i sit Væsens Glands. Den nyere Kunstner er den
							gamle Kunsts Tjener og Præst, ved sit Talent ansat af Historiens Guddom
							selv, at vedligeholde den evige Altarild i dens Tempel.De nordiske Nationer vare bestemte til at underkue den ryggeslöse
							Generation, der drev Spot med det Helligste, som var bleven fremmed for
							dem. Allerede i de tidligste Tider yttrede sig de nordiske barbariske
							Folkeslags Tilböjelighed til, at falde ind i de sydligere Lande.
							Herodoth fortæller om et Indfald af Scytherne i Asien. De trængte lige
							ind til Egypten; men bleve snart igjen drevne tilbage.Deres korte Ophold efterlod intet Spoer. Grækenlands intensive Kraft
							hindrede og tilbageholdt dem siden. Sildigere traadte, man veed ikke
							hvorfra, en gallisk Nation frem, og oversvömmede de Egne, i hvilke den
							gamle Historie levede. Roms spirende Kraft var endnu ikke stærk nok til
							at modstaae dem; Grækenlands aldrende Kraft for svag - Brennus
							hemmedes ikke ved Rom, undertvang Epirus, trængte ind i Hjertet af
							Grækenland, lige ind til dens Allerhelligste, til det delphiske Tempel.
							Her fortæller man, forsvarede Guden sig selv - aabenbarede sig
							i sin Glands; store Klippestykker styrtede ned og knusede Gallerne
							- en panisk Skræk, en hemmelig Gysen for Grækenlands endnu
							ikke uddöde Guddom bemestrede sig dem. Al Kraft og alt Mod var
							forsvunden af Gallernes Hær og de overblevne ubetydelige Rester nedsatte
							sig som Gallogræker i lille Asien, hvor de tjente som Lejesvende, snart
							for den ene, snart for den anden af de dengang herskende asiatiske
							Regenter.Siden truede Cimbrerne, et nordiskt Folkeslag, hvis oprindelige Hjem man
							ligesaalidet kjender, Rom selv, og endskjöndt det cimbriske Tog
							forberedede Cæsars Erobringer i Gallien, saa tjente det dog just derved
							til at vække de Nationer, der sildigere skulde indstyrte, for at kue en
							vanslægtet Generation.Dette Tidsrum betegner et Vendepunkt i den hele Historie. Den gamle og
							nye Tid ere hinanden fuldkommen modsatte. Hvad hiin allerede i de
							tidligste Tider havde mistet, hvad igjennem de forskjellige Epoker mere
							og mere undflyede, det stræbe og hige vi efter - det
							harmoniske, gjennemsigtige Liv, uden falske Toner og uden Skygge. Naar
							vi betænke, at det var Adskillelsen af Ord og Handling, ved hvilken det
							udvortes Livs Harmonie blev 
							forstyrret, saa synes derved selv en gammel, ærværdig Mythus, der sætter
							Menneskets Ulykke i deres Törst efter Kundskaber, at faae sin Betydning.En Nation, som man aldeles ikke kjendte, som midt imellem de meest
							glindsende Nationer blev fuldkommen ubemærket, fremtraadte (og det just,
							i den egentlige Historie, for förste Gang i Nero's Tid) bestemt til af
							sit Skjöd, at frembringe den Lære, som skulde frelse Slægten. Det er i
							Sandhed mærkeligt, at Joderne i den gamle Historie bleve aldeles
							ubekjendte - maaskee vare de erytræiske Phonicier, som
							Herodoth blot nævner, Jöderne. Ellers omtaler ingen gammel
							Historieskriver dette Folk. Deres Historie kjende vi blot af deres egne
							Skrifter, efterat de traadte frem. Det samme er Tilfældet med Christus
							selv; ogsaa ham kjende vi blot ved
							Christendommen. For förste Gang nævnes de Christne i Nero's Tid. Stille
							ubemærket synes Historiens Guddom, at have næret den Spire, af hvilken
							de tilkommende Generationer skulde hente deres Liv og deres Betydning,
							ved hvilken de vaagnende Slægter - skjönt gjennem Aartusende
							- skulde regenereres til det Lys, som opklarede den fjerneste
							Oldtid. Det var i Sandhed en forsonet Gud, som aabenbarede sig.Modsætningen af den gamle og nye Tids Religiösitet betegnes ved Skjebne
							og Forsyn. Skjebnen var hos de Gamle alle Gudernes Gud, den eneste,
							sande Gud - og aabenbarede sig for dem, i det den forstyrrede
							det Herligste. Alle deres Orakler gik ud paa det nærværende Moment. I
							Strid med Guddommen gjorde Fædre sig deelagtige i uhyre Forbrydelser,
							som avlede andre og tilintetgjorde de fortreffeligste Slægter. De fölte,
							at endogsaa det  Helligste
							stod under dette bydende Væsens Herredömme; de ahnede, at selv deres
							Guder vare forgjængelige.Ved Forsynet aabenbarer sig den forsonede Gud, som lover tilkommende
							Forlösning. Christendommens Character er Foragt for det Endelige, som
							har tabt sin Betydning, Henviisning til det Evige, hvis Præg var
							forsvunden af Livet. Dens Aand er prophetisk.I alle de efterfölgende forvirrede Perioder var Christendommen den
							inderste Kjerne, det Centrum, som tilsidst skulde foreene alle.
							Folkevandringernes mörke Tid, af hvilken al roelig Dannelse syntes
							forsvunden, hvor nordlige Indvasioner forstyrrede alle Forsög paa sydlig
							Dannelse, hvor sydlige Invasioner atter tilintetgjorde enhver nordlig
							spirende Kime, hvor alting döde i Födselen og forvirredes, betegner den
							dybe Gjæring af hvilken den nyere Tid skulde genereres.Den Tilböjelighed, til at bringe Religionen Livet nærmere, til at skue
							den religiöse Rod til al Tilværelse i det Existerende selv, frembringer
							nödvendig Mythologie. Det förste Forsög af denne Art var Catholicismen.
							Det er ingen Tvivl underkastet, at de catholske Myther oprindeligen
							havde en höj, religiös og poetisk Betydning, derfor gjennemtrængte
							denne, i sig selv fuldendte og levende, religiöse Poesie den hele
							dengang levende Slægt, derfor formaaede den at frembringe den helligste
							Andagt og at opflamme hele Generationer, derfor havde Catholicismen sin
							egen sande Poesie, og endtes, som de ældre, herligste Epoker med sin
							særegne Kunst. Uden Religiösitet existerer hverken Poesie eller Kunst i
							Ordets höjeste og eneste rigtige Betydning, efter hvilken intet kaldes
							Poesie, uden det som bærer det Eviges Præg. En Sandhed, for hvilken den
							hele Historie saa tydelig taler, om hvilken man endelig  engang skulde overbevise sig. Det
							Romantiske betegner den Tids Liv, dens Poesie og dens Kunst, og giver os
							tillige, tydelig nok Modsætningen mod det antike. Vel opdage vi i den
							tidligste og herligste catholske Periode den ungdommelige Kraft, som
							havde regenereret sig efter den almindelig herskende Forvirring; men en
							dyb religiös Længsel, som ingen Existenz formaaede ganske at
							tilfredsstille, characteriserer denne Tids Liv og Poesie, og hvad er
							Poesien andet, end den höjeste Spidse, det ædelste Blomst, af Tiden
							selv?Det som i Særdeleshed udmærker den gamle Tids Herlighed, er, at det, der
							som Önske, som Ahnelse, som blot Attraae yttrer sig hos os, i hin Tid
							ved Existens blev fuldkommen tilfredsstillet. Derfor ere deres poetiske
							og Kunstproducter - der ligesom concentrerede det Guddommelige
							- fuldendte, organiske, med et Livsprincip i sig selv, der
							sikrer dem Udödelighed. Alt hvad Subjectet vilde, det udtrykkede sig
							aldeles i et Object. Det Subjective og Objective faldt aldeles sammen.
							Af denne den gamle Poesies Objectivitet forklares dens Væsen. Vi maa
							ansee den gamle Poesie som et sandt Naturproduct. Idee og Gjenstand,
							Forestilling og Product, gjennemtrænge, identificere sig aldeles. Deres
							Epos, deres Dramer, deres Statuer, deres Templer, give de permanente
							Regler for Aabenbaringen af den evige Skjönhed i det Endelige. At
							kritisere den græske Kunst og Poesies Mesterstykker, er saa urimeligt,
							som at kritisere Naturen selv, de udtrykke, hvad de skal og vil
							udtrykke, ganske og fuldkommen. Denne Infallibilitet er vel tydeligst
							ved Kunstens Producter, men for den sande Kjender ligesaa tydelig i
							deres Digte. Naar vi ikke formaae at skue den nödvendige Sammenhæng, saa
							maa vi, som i naturen, tilskrive det vores Mangel paa Indsigt, ikke  Objectets Fejl. Grækernes
							herligste Periode viser hele Historiens uforvisnelige Blomst, ved
							hvilket den udfoldede sit Inderste og Helligste, og indlod alle Tider
							til andagtsfuld Beskuelse.Den romantiske Poesie, skjönt den bevægede sig i levende Gestalt, og
							sögte at aabenbare Ideerne ved endelig Skjönhed, gav dem dog alle et
							subjectivt Præg, dette subjective, som gaaer ud over Gjenstanden, selv
							tilstaaer at den ikke tilfredsstilles, characteriserer den moderne
							Poesie, giver den mindre Grad af Fuldendelse. Selv de glödende, vexlende
							Farver udtrykke en Længsel efter Grækernes evig uforanderlige,
							guddommelige Lys. Vel var denne Tid - Catholicismens meest
							glindsende Epoke - udmærket poetisk. Saracenernes Invasioner,
							Forbindelsen med Orient vod det orientalske Kejserdom og Comnenerne i
							Trapezunt, Korstogene, som gjorde dem bekjendt med fremmede Nationer,
							oplukkede Verden for dem og alting blev forherliget ved en glödende
							Andagt. Alle deres Krige vare religiöse, det hele Liv havde sin
							Betydning ved Forbindelse med Guddommen, men alle deres Önsker laae paa
							hiin Side Graven, deres Rige var ikke af denne Verden. Den provencalske
							Poesie kan man ansee, som Grundvolden til al moderne Digtekunst. Det var
							det förste Forsög paa, at foreene den gamle og nye Kunst; men den nyere
							Tids overvejende Subjectivitet afprægede sig uvilkaarlig. Fra denne
							udspringer den italienske Poesie, hvis meest glindsende Epoke betegnes
							ved Dante, Guarini, Petrarch og Boccaz, som alle kjendte Provencalerne.
							Dante i Særdeleshed var en sand catholsk Digter, ved hvilken det hele
							Liv fik en religiös Betydning. Fra den provencalske Digtekunst
							udspringer tildeels ogsaa den gamle tydske catholske Digtekunst.Ogsaa Catholicismen gik til Grunde. De gamle Myther tabte deres höjere
							Betydning. Religionen selv blev et Middel for töjlelös Forbrydelse
							- et Redskab i Bedrageres Hænder - og den forevigede
							sig, förend den gik til Grunde, som al religiös Poesie, ved sin særegne
							Kunst. Med Raphael, Michael Angelo, Lenardo da Vinci, Corregio og de
							övrige herlige Malere forsvandt den ædlere Catholicismus og Malerkunsten
							selv har aldrig siden været hvad den den Gang var. Man skulde dog
							indsee, at Malerkunsten ikke er muelig uden Billeddyrkelse, ja at
							Billeddyrkelsen selv er Udtrykket for det sande poetiske Malene.Den italienske Kunst giver os ved sin særegne Characteer den udvortes
							Anskuelse af den catholske Poesie. I Sandhed forholder denne sig til den
							antike Poesie, som den græske Billedhuggerkunst til det italienske
							Malene. De Guder Grækerne vise os, roelige, salige, al deres Herlighed
							aabenbaret ved deres Skjönhed, de Helte de forevigede, kraftfulde i sig
							selv, lykkelige ved deres Existenz. Den catholske Guddom, lidende for
							den sunkne Slægt, en guddommelig, smerterig Qvinde - mater
							dolorosa - og deres Helte forfulgte Martyrer.De levende Toner, de göglende Farver vare forsvundne, den hellige Andagt
							næsten udslukket. Hvad Historien engang tilintetgjör, det rejser sig
							aldrig. Den væbner sig selv mod de enkelte Forsög, der forgjeves söge at
							frembringe den evige Skjönhed og bære Fordervelsens Spire i sig. Og, i
							Sandhed, hvem som med et almindeligt Blik, har overskuet Historiens
							Gang, hvem som har seet hvorledes Mennesket havde glemt sit herlige
							Slægtskab med det Evige - hvorledes Livets egendige Kjerne var
							undflyet, og Mennesket stod fremmed og eene i sin egen Natur, kunde
							troe, at det förste Forsog var tilstrækkeligt?Mig er det klart, at det, som Historien vil med de nyere Videnskaber, med
							den overvejende Prosa, der mere end nogentid, med sand Irreligiositet
							sætter det Endelige, som det eneste Reelle, er, at den, begyndende fra
							den uendelige Mængde endelige Puncter, vil aabne den tilsluttede Natur
							for en tilkommende Generation. Derfor faaer Naturen under
							Naturforskernes Hænder, en bestandig höjere Betydning, næsten imod deres
							Villie, derfor træder Naturens egentlige Liv bestandig tydeligere frem,
							endogsaa der, hvor man ikke söger det.Naar det Endelige saaledes traadte frem med en Fordring paa Realitet, som
							i det Catholicismen forsvandt, eller blev tilbage som en Samling af
							betydninglöse Former, saa maatte den ægte Religiösitet træde, som en
							uendelig Længsel, som aldrig tilfredsstillet Attraae, reent paa den
							anden Side, afsondre sig ganske fra al endelig Existenz, uden Billede,
							uden Myther, uden Gestalt. Dens Poesie maatte blive en ahnelsesfuld
							Smerte, dens kraftfulde Yttring en Protest mod det endeliges Realitet.
							Dette er Protestantismens sande Aand, der just derved, hvad jeg ikke
							behöver vidtlöftigere at vise, nærmer sig mere den rene oprindelige
							Christendom.Denne for alle endelige Former, og derfor ogsaa for al Kunst blottede
							Religiösitet opflammede en stor og just den ædelste Deel af Europa
							- og den Schmalkaldiske Coalition, og den derpaa fölgende
							tredive Aars Krig var den sidste Kamp for Religiösitet i Europa.Vor Tids særegne Kjendetegn er en Irreligiösitet og en overvejende Prosa,
							som Historien aldrig har seet den - den franske Nation, den
							meest prosaiske blant alle. Prosa kalder jeg, hvad som nedværdiger selv
							det som bærer det Eviges umiskjendelige Præg til et blot Endeligt,
							Poesie det, som  selv i det
							Endelige finder Præget af det Evige. I Prosa har Forstanden sit Sæde,
							den oplyser altid et endeligt med et andet, gaaer fra Leed til Leed i en
							uendelig Kjede og mærker ikke, at da i denne Kjede intet Leed bestaaer
							for sig, men blot ved et andet, Kjeden selv er uendelig, og man altsaa
							aldrig kommer til et Leed, som i det det har Grunden til sin Existenz i
							sig selv, tillige funderer de subordinerede Leed, hverken Kjeden, eller
							nogen af Ledene har den ringeste Realitet.I Frankrig blomstrede Forstanden fornemmelig. Denne Nation havde siden
							den ældste Tid (siden Provencalerne) ingen Poesie, og, naar denne eller
							den ægte Poesie begyndte at rejse sig, saa blev den næsten knuset af
							Forstandens indskrænkende Masse, og havde (som hos Pascal og Rousseau)
							kuns en sygelig og höjst kummerlig Tilværelse. Endskjönt den svundne
							Tids hellige Tilværelse, er og maa blive den almindelige
							Menneskeforstand fuldkommen uforstaaelig, saa maa den dog selv forst
							erhverve sig en vis indvortes Consistenz og Energie, förend den vover
							sig til en bestemt Yttring over den. I Frankrig dannede sig en Synspunkt
							for hiin Tid, som var saa sandseslös og sig selv modsigende, som man
							forud kunde vente den. Da den gamle Verden selv havde en udvortes
							Glands, da selv deres borgerlige Indretninger (de yderste Spidser af
							deres höjere Existenz) vare saa fuldendte i sig selv, da den, skjönt
							yderst tilbagetrængte Ahnelse om vort oprindelige Slægtskab med det
							Evige, aldrig ganske kan fortrænges af Forstanden, fordi den med denne,
							som dens Rod, selv vilde forsvinde, saa kunde man ikke nægte den gamle
							Tid de meest afgjörende Fortrin; men da Alderdommens egendige Væsen
							bestaaer i Livets og Naturens umiddelbare Relation til det Evige, og i
							den bestemte Anskuelse af Historiens og Naturens fælles  Oprindelse af den immanente Guddom,
							da denne Relation maa forekomme den almindelige Menneskeforstand
							fuldkommen ubegribelig, ja, naar den vover en bestemt Dom, sandseslös, saa blev de Gamle, med den störste,
							forstandigste Naivitet, paa engang erklæret for de dybsindigste og
							dummeste, for de viseste og enfoldigste. Forstanden afsondrede meget
							betænksom det Dumme fra det Kloge, den gamle Tids Daarskab fra dens
							Viisdom, al Poesie alle Guder bleve forjagede, eller forvandlede til
							Mennesker. Ikke en Straale af det Eviges Glands formaaede at blende den
							betænksomme Forstand. Den store, betydningsfulde Mythus om Kronos, der
							dræber sin egen Slægt, blev forvandlet til en Hofhistorie, hvor Kronos
							var en umenneskelig Tyran, der forförtes af sin Statssecretair Hermes,
							yngre Skribenter fra en fordervet Tid bleve brugte til at gjöre den
							gamle Tids Historieskrivere, (deres Epokers rene, uforfalskede og klare
							Reflex), forstaaelig, og den gamle Herodoth anseet for et eenfoldigt
							Barn, som maatte lade sig corrigere ved den forstandige Diodorus
							Siculus. Saaledes blev nu, mere end i en ældre, djervere Tid, gjort de
							farligste Anstalter til at tilintetgjöre den gamle Verdens Herlighed,
							dersom ikke en vaagende Guddom havde reddet den for Slægten.Fordi nogle græske Philosopher, i det de vilde skue den evige Idee,
							Identiteten af alle Differenzer, det hvori det Endelige og Uendelige ere
								eet, som en saadan, maatte tilbagetrænge den
							brogede Verden fold af Billeder, saa fattede man denne negative Side af
							deres Philosophie, oversaae reent den positive Position af Ideen og
							gjorde dem (som Socrates og Plato) til de respecterede Repræsentanter
							for Forstandens Fladhed, og da Grækerne havde erklæret disse Mænd for de
							viiseste, saa troede man i denne Erklæring ret  tydelig at finde den stiltiende Tilstaaelse af
							deres egen Enfoldighed og den Agtelse de forud ofrede den moderne
							Forstandens Viisdom.Denne Bestræbelse for at gjöre den gamle Tid deelagtig i vor Tids
							Trivialitet, denne conseqvente Bortfejen af alt, hvad som har en
							umiddelbar Relation til det Evige, og tillige Indskrænkning til den blot
							endelige Existenz, kaldte Forstanden (og med Hensyn til sig selv med
							fuldkommen Ret) Oplysning, og den maatte
							naturligviis erholde det almindeligste Bifald. Oplysningen er ikke et
							Product af Protestantismen; men meget mere af den uddöde, betydningslöse
							Catholicismus, den moderneste Opposition mod al Religion og dens Kilde
							er den franske Prosa.Franskmændenes Vittighed (Voltære's fornemmelig) er Forstandens
							conseqventeste, dens hele Kunststykke bestaaer i at forvandle det Evige
							til et Endeligt, og derpaa at bemærke hvor lidt det forstaaer at leve.
							Det Uendelige har fixeret sig, blottet for al Existenz, i deres
							Mathematik, det endelige blev tilovers for deres Chemie, der gjör
							Naturen ligesaa uforstaaelig, som deres forstandige Reflexioner
							Historien, og er intet andet, end en Fortsættelse af den
							encyclopædistiske Synspunkt for Historien. Enhver Ahnelse om det Evige
							synes forsvunden.Vel tog den franske Prosa en Tidlang overhaand og blev mere eller mindre
							antaget over hele Europa; men, i Tydskland i Særdeleshed, blev det
							Uendelige, ikke som en blot Reflexion, absolut adskilt fra al Existenz
							(den mathematiske Uendelighed), men som en Ahnelse af en tilkommende
							Tilværelse, altsaa med Præget af det Evige, som Spiren til en vaagnende
							Poesie tilbage. Her yttrede sig först, med Winkelmann, den poetiske
							Sands for den gamle Tid. Vi, Massen nærmere, som hiin herligere
							Generation Guderne,  maatte
							ved Gudernes forsteenede Gestalter skue ind i den svundne Tid, som i et
							glindsende Lyshav, og den poetiske Spire var vakt ved Goethe's Genie.
							Den nyere vaagnende Philosophie, lover en herligere Tid.Behover jeg at sige, at vor Tid og dens særegne Tænkemaade ikke kan
							forstaae Historien. Det var som om en Tone i en Concert vilde bedömme
							Concertens Harmonie, som om et Ord i en Afhandling vilde bedömme de
							Efterfölgende og Foregaaende.Det Præg af det Evige, som aabenbarer sig i Historiens rythmiske Gang,
							maa erkjendes ved en Anskuelse, som uafhængig af Tiden, erkjender det
							Evige selv for sit Middelpunkt. At finde dette er Philosophiens Problem.
							Den gamle Philosophie, den platoniske, kjendte det. Midt i de meest
							prosaiske Tider rejste sig Genier, som skuede Naturens og Historiens
							Middelpunkt, misforstaaede af deres Samtidige, og jo mere den herskende
							Prosa tog overhaand, desto mere. Plotin var ikke saa uforstaaelig for
							sin Tidsalder, som Jordanus Brunus og Spinoza.Niende ForelæsningSaasnart et Menneskes Liv hæver sig over den meest indskrænkede
								Nödvendighed, saasnart han ikke behöver, at anvende sin hele Tid, al
								sin Kraft blot til Livets Ophold, ikke behöver at leve blot for at kunde leve, saa
								kaster han et Blik ud over det almindelige Liv - Hvorhen?Vi hænge alle sammen med det Oprindelige, Evige, som med en Rod, af
								hvilken vi ere Potenzer. Ethvert Barn er et hemmeligt Ziffer, en
								Spire for en egen, individuel Aand, som mere eller mindre kraftig,
								med en Anskuelsesevne af mere eller mindre Omfang, oplukker sig for
								vore Öjne, og den hele Opdragelse, naar den er hvad den bor være,
								bestaaer i det dybe Studium: hvorledes vil det Evige aabenbare sig i
								dette Individuum?Stille og rolig underkaste de fleste sig Tidens Aand, det
								individuelles egne Princip, som vel aldrig fuldkommen udryddes,
								yttrer sig næsten umærkelig, ved smaa, ubetydelige Oscillationer,
								hvilke, neppe synlig, bevæge en Mængde meddeelte, sjelden fuldkommen
								assimilerede Begreber, og den, som ængstelig for sit blot physiske
								Ophold, blot anseer dette som Maalet for sin Existenz, naaer neppe
								til en höjere Kamp.Stærkere fremtræder dette eller hiint Talent, som uimodstaaelig
								bringer et Menneske til at gaae denne og ingen anden Vej, vælge sig
								denne og ingen anden Beskjeftigelse. Det er sikkert en
								Uretfærdighed, at ansee Talentet for saa sjeldent, som man i
								Almindelighed anseer det for. Det er  almindeligere end man troer og der er
								næsten ingen Beskjeftigelse i hvilken denne det Eviges Gave, ikke i
								större eller mindre Grad yttrer sig. Sæt endogsaa, at dette eller
								hiint Talent blot har et endeligt Maal, saa har det dog selv altid
								en ubegribeligere Grund. Det er ikke den blotte Forstand, som
								bringer et Menneske til just at vælge denne
								bestemte Beskjeftigelse. Ofte er det, ja hvor Talentet i en höj Grad
								træder frem, næsten altid Tilfældet, at den egentlige Klogskab burde
								fraraade et Menneske ganske at overlade sig til Uddannelsen af sit
								særegne Talent; thi endskjönt det borgerlige Samfund bestaaer ved Forbindelsen af de forskjellige
								Talenter, af hvilke ethvert har sit eget besynderlige Maal, saa, da
								Talentet, sig selv ubevidst, i Fölge sin egen Natur, har et Problem
								at löse, som altid rækker ud over det Maal, det borgerlige Samfund
								har sat for dets Anvendelse, kommer det, i det det vil uddanne sig
								paa sin egen Maade, selvstændig og saaledes, at det ikke erkiender
								nogen anden Norm, end den, som det af det Evige skjenkede Instinkt
								giver, i en nödvendig Collision med det borgerlige Selskab.
								Staternes Viisdom bestaaer vel ikke i at hemme denne selvstændige
								Gang, som, tidligere eller sildigere, geraader til deres egen Gavn,
								og en Stat gjör sig aldrig forsætlig skyldig i denne Bröde; men da
								intet med Talent begavet Menneske kan, med Sikkerhed, kjende dets
								Omfang, eller, ved blot Forstands Reflexion være overbeviist om, at
								det ikke fejler, i det det (endog förend Udviklingen) tiltroer sig
								dette særegne Talent, da denne Tvivl, hos alle dem som omgive ham,
								naturligviis maa herske i en langt höjere Grad, da Staten, endnu
								længere borte fra Kundskaben, om et saadant Menneskes individuelle
								Evner, ingen Opmuntring kan give ham, forend han har aflagt
								upaatvivlelige Pröver paa sine Evners Omfang, saa kan,  som man lettelig indseer, intet
								andet end det ubegribelige Instinkt uvilkaarligen have drevet ham.
								Han overlader sig det med en Sikkerhed, som han selv ikke forstaaer,
								ubekymret om Fölgerne, og saaledes turde de blotte Klogskabsregler,
								langt sjeldnere end man troer, bestemme et Menneskes Beskjeftigelse.
								Da nu intet Menneske kan vælge et Standpunkt i det menneskelige Liv,
								om hvilken han ikke troede, at det kunde, i det mindste sikre hans borgerlige Existenz, saa er det
								en dunkel Vished om, at det Ubegribelige, som yttrer sig hos ham,
								paa en eller anden Maade vil komme til at gribe ind i det Hele,
								endskjönt det Maal, han sætter sig, ikke kan være Resultatet af en
								Reflexion over hans Forhold til det Hele eller til det borgerlige
								Samfund - det er en dyb Ahnelse om den Sammenhæng, som
								hersker i alt, og en indvortes Overbeviisning om, at det som vaagner
								i det enkelte Gemyt, vil, som ved en præstabilleret Harmonie, treffe
								sammen med gunstige Omstændigheder, som han ikke kan beregne. Man
								kalder denne Harmonie, dunkel ahnet, Lykke,
								og naar den, som næsten altid er Tilfældet med det udmærkede Talent,
								virkelig aabenbarer sig - med Rette Forsyn.Geniet adskiller sig fra det blotte Talent,
								som altid er eensidigt, derved, at det er den umiddelbarste
								Aabenbarelse af det Evige selv i det Endelige og derfor, endskjönt
								det individuelleste, dog tillige det universelleste. At Geniet
								spotter de blotte Klogskabsregler, gjennembryder alle de Regler, man
								vil udkaste for det, baner sig og, ved sig, sin hele Tidsalder en
									egen Vej er saa almindelig erkjendt, at
								Uforstand derfra har taget en Bebrejdelse, som blot er grundet, naar
								man taler om de ulykkelige Mennesker, som ved en Art af Raserie,
								tiltroe sig en Gave, som det Evige har nægtet dem. Geniet er
								Guddommens egen Straale, der  nu og da, glandsfuld bryder ud af Massen,
								og i klar Harmonie samler, hvad Talentet eensidig adsplitter. Til at
								bedömme et Genie kan man aldrig bruge Regler, som Tiden give; thi
								den er intet Genie, som ikke rager ud over
								sin Tid, skaber en nye. Det er, som om hele Historiens Aand rejste
								sig midt i Tiden. Den som lever blot i det Endelige, forstaaer
								aldrig det sande Genie, for den sande Tænkende, er han et mystisk
								Hieroglyph, ved hvilket det Evige prophetisk viser hen til en
								tilkommende Tid. Det blotte Talent er vel ubegribeligt i sin
								Oprindelse, men det bliver forstaaeligere, i det det assimilerer sig
								Tiden, jo mere det uddanner sig; det sande Genie bliver bestandig
								ubegribeligere, jo mere det udtaler sig, jo kraftigere det
								aabenbarer sin guddommelige Glands. Naar Geniets Stemme lader sig
								höre, saa lytter enhver. De Ideer, de Gestalter han producerer, ere
								Historiens egne, evige Ejendom, dens uforvisnelige Blomster. Hele
								Generationer komme og forsvinde, hele Nationer gaae til Grunde i den
								evige Conflict, hans Produkter ere uforgjengelige, som det Evige, af
								hvilket de havde deres Udspring.I det borgerlige Samfund maa imidlertid enhver gribe ind paa sin Maade, han skal være en gavnlig Borger i
								Staten, tjene sin Tid. Hvem tör tiltroe sig
								det Genie, som hæver absolut over Tiden? Enhver af os har saaledes
								sine Pligter at opfylde, sine Beskjeftigelser, som han ikke tör
								forsömme. Spörgsmaalet er blot, om Menneskets hele Bestemmelse er
								afcirklet ved hans borgerlige Virkningskreds. Philosophien, skjönt
								den Klarhed med hvilken den, er den ellers sand Philosophie, maa
								anskue selv Tiden og dens særegne Trang, ogsaa maa gjöre den gavnlig
								i det daglige Liv, har dog et Problem, som naaer ud over Tiden. Jeg
								har sögt at vise Dem, mine Herrer! at det er Slægtens  Bestemmelse, at löse dette
								Problem. Men al Granskning synes blot at naae til en ubestemt
								Ahnelse - alle Videnskaber give os deres Problemer
								uoplöste tilbage. Naturens evige Liv har adsplittet sig i
								forskjellige Videnskaber - og dog ligger Bevidstheden om
								alt Livs identiske Kilde tydelig hos enhver og lader sig ikke
								udrydde.Hvad tilfredsstiller os ganske i det menneskelige Liv? Ære, Agtelse,
								Udkomme, formaaer det at opfylde de evige Önsker, som vor Aand
								nærer? Hvorfor forene vi os med den gamle svundne Oldtids herligste
								Mænd, hvorfor fængsles vi til dens hensvundne Glands? hvorfor
								beundre vi den store Mand? hvorfor kunde vi aldrig nægte den vor
								Agtelse, som tabt i stille Eftertanke udforsker det inderste Gemyts
								skjulteste Hemmeligheder? Saa fast hænger Mennesket ved det Evige,
								saa inderlig er hans Forbindelse med det, at et Ord, en dyb Tone,
								formaaer at gribe ind i hans Inderste, selv naar han længe har
								undertrykt enhver Ahnelse om det Höjere ogÆdlere. Jeg kan, efter mit
								foregaaende Foredrag, tale tydeligere, udtale mig bestemtere. Det er
								det Guddommelige i os, det er det som er eet med alt,
								Guddommens Billede, vort egentlige Væsen, som rejser sig i ubestemt
								Ahnelse, som yttrer sig i hver videnskabelig Bestræbelse, som aabner
								sig ved ethvert Talent, som aabenbarer sig i sin fuldeste Glands i
								det herlige Genie.Jeg har talt længe nok om de blot endelige Phænomener, jeg henvender
								min Betragtning til det Hele og haaber saaledes at blive
								begribeligere og komme det egentlige philosophiske Problem nærmere.Der er en Plan i hele Menneskeslægtens Historie, en Plan i hvilken
								Frihedens og Vilkaarlighedens töjlelöse Spil med Nödvendighed taber
								sig, i hvilken en Guddom aabenbarer sig. Man kunde sige, vi formaae
								ikke at fatte den;  men
								antage den maa vi dog, og med den alt hvad som nödvendig fölger af
								den. Er virkelig en saadan Plan, saa er den evig, d. e. den er over
								Tiden. Evigheden begynder ikke hvor Tiden hörer op. Den er over
								Tiden; Tiden taber sig i den, som i en Afgrund. Er det vist, saa er
									i den evige Idee, som i Tiden lidt efter
								lidt i en uendelig Evolution aabenbarer sig, alt hvad som har været, hvad som er, hvad som skal være, paa
									engang virkelig. I denne evige Idee er
								ikke allene alt virkeligt forbunden med sin Muelighed, men ogsaa alt
								mueligt med sin Virkelighed. I Tiden aabenbarer sig denne Idee kun
								stykkeviis, lidt efter lidt; men Tiden er kun en Modification af det
								Evige, i hvilket alt det som skal være,
								allerede er sat tillige med det Forbigangne. Vi kunne jo ikke
								forestille os det Evige, som det der lod sig
									bestemme af det Foregaaende, som dets Ideer vare
								foranderlige efter Omstændighederne, da det meget mere er det
								absolut Bestemmende. Det Tilkommende
								bestemmes altsaa ikke, naar vi see paa det Evige, af det
								Forbigangne. Alt det Tilkommende og alt det Forbigangne har meget
								mere et absolut Udspring af det Evige, i
								hvilket alting er virkeligt.Endvidere. Vi alle, med alle de Bestemmelser,
								Forestillinger o. s. v. som udgjöre vor Individualitet, ere Leed af
								den Kjede, som udvikler sig i en uendelig Progressus i Tiden; men
								for saavidt, som vi selv ere individuelle Udtryk for den evige Plan,
								som yttrer sig i det Hele, maa vi selv tage Deel i det Eviges Væsen,
								uden for hvilket ingen Ting kan falde. Vi ere skabte i Guds Billede,
								som Bibelen udtrykker sig.Alt det Forgjengelige og Foranderlige er, hvad dets Væsen angaaer,
								Uforgjengeligt og Uforanderligt; men uden for os er alting blot
								Object for en anskuende Fornuft. Fornuften er evig sit eget Object,
								formaaer derved, at  træde
								ud af den hele Natur, bestaae i sig selv og ved sig selv og blive
								Kilden til alt det Objective. For den aabner sig Naturen, udgyder
								alle sine Skatte for den og viser sit oprindelige Slægtskab ved en
								Conseqvenz i sine Productioner, som Fornuften tvinges til at
								erkjende for sin egen. Til den taler betydningsfuld den hele
								forbigangne Tid, for den aabner sig, svanger med ahnede
								Begivenheder, den hele tilkommende Tid, for den aabenbarer sig, som
								fra tusende Straaler, gjennem alle Livets Phænomener, i Gemyttets
								inderste, mysteriöse Centrum, en Guddom, i hvis Billede vi ere
								skabte. Ja endog der, hvor ingen Tendenz til höjere Viden yttrer
								sig, er Moraliteten det Phænomen, der dunkelt ahner en
								Overensstemmelse med det Guddommelige. Dens Bestræbelse gaaer,
								skjönt ubevidst ud paa at hæve alle de
								Modsigelser, som blot ere et Produkt af den endelige Tilværelse, som
								allerede ere hævede i det Eviges Væsen, den söger en klar Harmonie,
								en evig Form, som kunde sættes identisk med al fornuftigt Activitet,
								som - naar den var almindelig, vilde skjenke den hele
								Menneskehed Guddommens Fred.Thi i det Evige er ingen Strid; al Strid finder kun Sted for den
								endelige Betragtning. Al Coexistenz i Rummet
								vedligeholdes vel ved en evig Vexelvirkning, som atter underholdes
								ved en evig Strid af modsatte Tendenzer; men Rummet selv er kuns en
								Form for endelig Anskuelse - Evighedens hvilende Billede i
								det Endelige.I det Evige forgaaer intet. Al Forgjengelighed finder kun Sted for en
								endelig Betragtning. Al Kiedegang af Begivenheder, den uendelige
								Vexel af Opkommen og Undergang er i Tiden, som selv ikke er andet
								end Udtrykket for denne Vexel; men Tiden er kun en Form for en
								endelig Anskuelse - Evighedens bevægelige Billede i det
								Endelige.I det Evige er ingen Ufuldkommenhed, al Ufuldkommenhed finder kun
								Sted for en endelig Betragtning, ja for den er alting nödvendig
								ufuldkomment, Livet selv en Vexelvirkning af Ufuldkommenheder, ved
								hvilken et Fuldkomment skal opstaae; men det er virkeligt i det
								Evige.Det Eviges Idee er Ideen om en evig Nærværelse; for det Evige er
								intet Forbigangent og intet Tilkommende. Vi söge at fængsle Tiden i
								det Nærværende; men det Nærværende er et Moment, som Ingen kan
								begribe, det forsvinder under vore Hænder. Den umiddelbare Fölelse
								er Grunden til al Existenz; men denne Grund vakler, ingen fast Grund
								gives for den endelige Betragtning; det faste Punkt har trukket sig
								tilbage til det Evige, og viser os til vort Gemyts indvortes Væsen,
								som er eet med Guddommen.Selv det Uendelige er blot et Billede af det Evige; thi det har altid
								et Endeligt i Modsætning mod sig. Den uendelige Coexistenz opstaaer,
								i det vi bestandig foröge Mængden af det Endelige, for at opfylde et
								uendeligt Rum. Den uendelige Vexel i Tiden opstaaer, i det intet
								Endeligt kan blive det Væsentlige, Substantielle selv, som hverken
								opstaaer eller forgaaer. Det kan ikke opstaae, thi sæt, at det
								opstod, saa maa et Moment være gaaet i Forvejen, i hvilket det endnu
								ikke var; men hiint Moment maa selv fixeres; altsaa maatte i hiint
								foregaaende Moment selv have været noget Permanent, altsaa maatte
								det, som nu opstod, være en Bestemmelse af det Permanente, ikke det
								Permanente, Substantielle selv, som altid bliver det samme. Det
								Substantielle kan ligesaa lidet forgaae; thi sæt at det forgik, saa
								maatte selv noget Permanent blive tilbage, ved hvilket det Moment, i
								hvilket det forgik, blev fixeret. Altsaa var det,  som forgik, blot en Bestemmelse
								af det Permanente, Substantielle, ikke det selv.Det Eviges Væsen bestaaer i den Idee, i hvilken det Endelige og
								Uendelige sammensmeltes i Et, Evigt som i en
								hellig Afgrund, i hvilken alt Endeligt taber sig, og just derved
								evigen bestaaer.At kalde det materielle Universum Guddommen, er en uhyre Vildfarelse;
								thi denne udvortes anskuede Verden har blot Realitet for en endelig
								Anskuelse, og formaae ikke at udtrykke de evige Urbilleder, eller
								Tingenes Herlighed saaledes, som de ere i Gud; thi det er nödvendig,
								at alle Ting i Gud ere langt herligere og fortreffeligere, end i og
								for sig selv, da de i det Evige ere befriede for Tidens Betingelser.
								Jorden f. Ex.., for saavidt, som den er oprunden, er ikke den sande
								Jord, men det, ved den endelige Anskuelse, sönderbrudte og
								ufuldkomne Billede af Jorden, for saavidt, som den hverken
								nogensinde er oprunden, eller nogensinde vil forgaae. Alt hvad som
								er paa Jorden har derfor sit herligere Urbillede i den Eviges Væsen.Og hvad er da hiin Materie, med hvilken I plager eder, som med et
								Gespenst - et Haandgribeligt, som ingen nogensinde har
								grebet, et Synligt, som ingen har seet, et Sandseligt, Legemligt,
								som I ingen Sandser have for. - Hvad er Forskjellen paa et
								Natur- og Kunst-Product? Den, at det sidste
								udtrykker et Begreb, som rækker ud over den anskuede Masse, bærer
								Præget af en endelig Intelligenz, henviser
								som Middel til et Maal, som ligger uden for Massen, da ved det
								förste derimod Begreb og Masse falder absolut sammen, og blot for
								Reflexionen, aldrig for Anskuelsen, skilles ad. Og naar I nu ved den
								reflecterende Analyse har fundet, at denne Cohærenz, Tæthed,
								Ductilitet, disse elektriske, chemiske Egenskaber udgjöre dette  bestemte Produkt, hvad
								bliver da tilovers for eder? En Materie, som ingen er, et drömt
								Substrat, uden ringeste Realitet, endog for den udvortes Anskuelse.Hvori bestaaer eders Haab, at forstaae Naturen, naar en Masse,
								absolut udvortes, slet hen afsondret fra Fornuften, som I ikke kan
								anskue, fordi I intet anskuer uden for Fornuften, ikke kan tænke
								eder, fordi I intet formaae at tænke uden for Fornuften, som et
								absolut Ufornuftigt, er Grunden paa hvilken alt er bygt? Ja den
								Grund, som I, bestandig forvirrede i eders egne Ideer, söger
								- hvormed? - dog atter med Fornuften - hvad I selv sætter
								absolut uden for den!At fatte det Evige i sin fulde Klarhed, er den menneskelige Aand
								absolut umueligt; thi for det Evige er ikke allene den uendelige
								Virkelighed sat med sin Muelighed; men endog den uendelige Muelighed
								med sin Virkelighed. At vi maae sætte et Uendeligt, som blot
								Mueligt, er en Ufuldkommenhed som nödvendigviis hæfter ved den
								endelige Tilværelse; men den Muelighed, i hvilken al endelig Strid,
								som nödvendig opstaaer ved det Endeliges vexelsidige Conflict,
								ophorer, den Fred, som söges ved al Strid er
									virkelig i Guddommens Væsen.Men endskjönt vi ikke ere i Stand til at fatte det Evige i sin fulde
								Klarhed, saa er det derfor dog mueligt, i den Funke, som Guddommen
								skjenkede os, at finde Grunden til al virkelig Tilværelse i alle
								dens uendelige Modificationer. Just fordi det Evige indeholder den
								inderste Kjerne til al endelig Tilværelse, kan den blot endelige
								Betragtning intet finde. Alle endelige
								Former, hvilkesomhelst, vise til andre, disse atter til andre, drive
								os i en evig Kreds, i hvilken Tingenes Væsen bestandig flyer for os.
								Da alt endeligt er intet, saa svinder dets Realitet under vore
								Hænder, og  aabenbarer sig
								ikke den evige Realitet, af hvilken al anden er afledt, saa er en
								dræbende Scepticismus nödvendig.Hvad er det ogsaa, som undflyer Naturforskeren, den blot iagttagende,
								den reducerende, den analyserende? Er det ikke det identiske, det
								enkelte, det usynlige? Hvad forvirrer vor historiske Anskuelse, er
								det ikke at en endelig Tid vil bedömme de övrige? -Jeg talte strax i min förste Forelæsning om den Strid mellem det
								egoistiske Princip, som söger at sikre de Individuelles Tilværelse
								og det identiske, som söger det Hele. For al endelig Betragtning
								kommer denne Modsigelse bestandig igjen.At den almindelige Menneskeforstand ikke er Philosophiens Organ, er
								nu let at indsee, thi den gaaer altid ud fra et Endeligt -
								for den er Philosophiens Problem fremmed.Af Modsætningen mellem Virkelighed og Muelighed udspringer
								Forskjellen paa den theoretiske Philosophie (dens Grund er
								Nödvendighed) som söger det Muelige i alt Virkeligt, og den
								practiske (dens Grund er Friehed) som soger at virkeliggjöre det
								Muelige. I den evige Idee er begge eet,
								deres Udspring den samme, deres Kilde det Absolute og Identiske. Og
								maa ikke Frieheden have een Oprindelse med det Nödvendige? I det
								evige Drama, som Tiden opförer ere vi ikke blot Medspillere, som
								udföre en udlært Rolle; vi bestemme Stykkets Gang selv, og dog
								falder det bestandig sammen med den evige Idee. Hvorledes var det
								muelig, dersom ikke Frieheden selv, var oprindelig identisk med
								Guddommen? Men de Skranker, inden hvilke Frieheden yttrer sig, ere
								bestemte ved Naturlove, hvilke atter falde sammen med Fornuften, den
								Kilde i hvilken Friehed og Nödvendighed taber sig i uadskillelig
								Foreening.Dette er det Inderste i os, det Guddommelige, ved hvilket enhver er foreenet med alt. Det er den höje
								Tendenz, den ædle Spire, som vækker os, den Straale af den evige
								Klarhed, som hæver os, det dybe, bevægende Princip for alle vore
								höjere Önsker. Indslynget i den evige Organisation, i hvilket det
								Hele og alle Delene bestaae i en evig Vexelvirkning, skjenkede en
								Guddom os det organiserende Princip med vor Existenz. At hæve denne
								Spire, at bringe den til at voxe, er det ædlere Menneskes evige
								Önske. En Ahnelse siger ham, at her er det faste Punkt, om hvilket
								alting bevæger sig, det Uforanderlige i al Forandring -
								Kilden til al Evidenz. Om vi kunne erkjende den, hæve den ud af alle
								endelige Former, erkjende alle endelige Former i den, maa den
								Undersögelse vise, til hvilken jeg hermed indbyder Dem.Vi have i det Foregaaende blot samlet endelige Fakta. Disse ledte os
								til det Evige, som til et Centrum, i hvilket vi ahnede deres fælles
								Betydning. Vi paastode, at alt Endeligt blot havde sin Realitet i og
								ved det Evige, og dog udledte vi det Evige af det Endelige, og dog
								skal det Endeliges Realitet atter grundes ved det Evige. Det er en
								aabenbar Cirkel. Endvidere. Det Evige blev en blot Ahnelse. Kan en
								Ahnelse være Grunden til al Evidenz? Alt hvad jeg har foredraget
								falder sammen ved den simpelste Scepticismus. Vor absolute
								Grundsætning maa staae ved sig selv - eller vor hele
								Philosophie har ingen Realitet.Efterskrift Tillæg Noter NavneregisterEFTERSKRIFTIndledningRytmen i det nittende århundredes danske åndsliv markeres af tre
								skelsættende forelæsningsrækker:I de sidste måneder af 1802 holdt naturforskeren og filosoffen
								Henrich Steffens på Elers' kollegium ni filosofiske
								indledningsforelæsninger, der åndeligt set åbnede århundredet. I
								forelæsningerne gav Steffens stødet til det universalromantiske
								gennembrud i Danmark ved at demonstrere den enhed i naturen og
								historien, som han selv havde fået øjnene op for blandt tyske
								filosoffer som Schelling, brødrene Schlegel og Goethe.Fra vinteren 1837 holdt teologen H. L. Martensen, der året efter
								skulle blive ansat som lektor ved Københavns Universitet, en række
								forelæsninger om den spekulative dogmatik og dennes forhold til
								filosofiens historie fra Kant til Hegel. Forelæsningerne udbredte
								lyset fra den hegelske tankebygning som et forklarende skær over
								tilværelsens sammenhænge. Ganske vist var det Martensens hensigt at
								indsætte Kristus-skikkelsen som bygningens manglende toppunkt, men
								det lagde en stor del af hans tilhørere mindre vægt på end på den
								hegelske inspiration.Endelig holdt litteraten Georg Brandes i slutningen af 1871 på
								Københavns Universitet de forelæsninger om "Emigrantlitteraturen",
								som tog afsked med århundredets idealisme, både i dennes
								universalromantiske skikkelse og i dens spekulativt-teologiske.
								Brandes' forelæsninger indsatte den positive naturvidenskab som
								højeste autoritet,  dvs.
								den videnskab, der er frigjort fra enhver filosofisk eller
								metafysisk spekulation, og adskilte for så vidt, hvad især Steffens
								forsøgte at sammenføje.De tre forelæsningsrækker var fælles om at appellere til et større
								publikum end det akademisk-faglige. Tilhørerne var ikke blot
								studerende fra flere fag og fakulteter, men også deres lærere og
								folk ude fra byen, embeds- og forretningsmænd samt digtere.
								Tilsvarende skabte forlæsningsrækkerne hver for sig en livlig
								diskussion i offentligheden og en klar fornemmelse af, at noget nyt
								var i frembrud. De tre forelæsere fandt sig (ikke uønsket) som
								hovedpersoner i hver sit tidehverv.Men hvor Martensen altovervejende var i forståelse med det samfund,
								han talte ind i, og hurtigt blev båret frem til dets højeste poster
								(professor 1840, biskop 1854), måtte både Steffens og Brandes se sig
								konfronteret med en stærk modstand. Begges vej til en stilling ved
								universitetet blev resolut spærret af de magthavende, og begge
								forlod de Danmark nogle år efter deres offentlige fremtræden for at
								søge levebrød andetsteds. Begge drog til Tyskland; Steffens for at
								blive professor i Halle, siden i Breslau og Berlin, Brandes for at
								slå sig igennem som fri forfatter og foredragsholder med Berlin som
								centrum.Brandes vendte dog tilbage igen. Efter seks år i eksil flyttede han
								1883 atter til København, hvor han blev samlingspunkt for den
								radikale intelligens på dens langsomme vej til magten. Efter
								systemskiftet i 1901 blev han omsider udnævnt til professor, dog kun
								titulært, uden pligt til at holde forelæsninger. Steffens forsøgte
								også at komme tilbage. I 1807 opsøgte han den regerende kronprins
								Frederik (VI) og tilbød sin tjeneste. Man kunne dog ikke opnå
								enighed om betingelserne - kronprinsen ville ikke tillade
									 nogen form for
								forelæsninger - så Steffens returnerede til Halle. Resten
								af sit liv var han kun en lejlighedsvis besøgende i sit gamle
								fædreland; bl.a. deltog han i det andet nordiske naturforskermøde i
								København 1840. 1845 døde han i Berlin, knap 72 år gammel.Forelæserens forudsætningerFik Steffens således ikke lov til at lægge nogen langvarig
								arbejdsindsats i Danmark, så blev til gengæld hans korte optræden
								både glansfuld og længe husket. Endnu står han med Grundtvigs ord
								som den "Lynildsmand", der vakte det sovende Norden og lod folket
								mærke åndens kæmpekræfter.1 Oehlenschläger
								beskriver ham som en moderne Ansgar, der bragte romantikkens
								evangelium til Norden - og er beskrivelsen end lidt
								syrlig, efterlader den dog ingen tvivl om, at Steffens også bragte
								digteren Oehlenschläger til sig selv.2Hvilke var hans forudsætninger for at øve denne indsats?Født den 2. maj 1773 i Stavanger som søn af en holstensk fader og en
								dansk moder var han et ægte udtryk for Christian VIIs helstat.
								Faderen Hinrich var kirurg og udstationeret i Norge af regeringen;
								moderen Susanna (født Bang) nåede at bringe seks børn til verden,
								inden hun døde som 37-årig. Henrich var barn nummer to. Via moderen
								var han fætter til Grundtvig, og hans morbroder F. L. Bang var
								plejefader til brødrene Mynster: Ole Hieronymus, den senere læge, og
								Jakob Peter, den senere biskop.1 Jf digtet "Henrik Steffens", Berlingske
									Tidende 14. marts 18452 Jf Levnet fortalt af ham selv (udg Poul
								Linneballe & Povl Ingerslev-Jensen, Oehlenschlager
								Selskabet, Kbh. 1974) bd 1 p 122 ff [l udg. 1830-31]Da Henrich i nittenårsalderen blev optaget i morbroderens hus i
								København, fik han adgang til et af landets mest solide og vågne
								kulturmilieuer.Men foreløbig førte familien en omflakkende tilværelse, dikteret af
								faderens skiftende tjenestesteder. Efter tre år i Stavanger flyttede
								den 1776 til Trondhjem, tre år senere til Helsingør, 1784 til
								Roskilde og 1787 til København, hvor moderen døde året efter. I 1791
								brød faderen op for sidste gang og flyttede til Rendsborg, hvor han
								døde 1797.Henrich havde taget studentereksamen i København (1790) og var
								begyndt at studere ved universitetet, hvor han året efter tog Anden
								eksamen (Philosophicum). Da faderen rejste til Rendsborg, fulgte
								Henrich ikke med, men blev anbragt som huslærer hos en slægtning i
								Odsherred for at tjene til sit eget udkomme. Det havde han dog
								hverken lyst eller evner til, og da han i øvrigt blev syg af
								solstik, trådte morbroderen til, både som læge og økonomisk støtte.
								Han var overlæge ved Frederiks Hospital og medicinsk professor ved
								universitetet. Uden ligefrem at bo hos F. L. Bang færdedes Henrich
								fra 1792 som en søn i hans hus; han spiste dér sin daglige middag og
								tilbragte aftenerne med de to jævnaldrende brødre Mynster, hvis
								moder Bang havde giftet sig med i 1777, da hun var blevet enke efter
								sin første mand. Hun var død allerede 1779, og brødrene boede nu hos
								stedfaderen og dennes tredie hustru.Henrichs egen moder havde været stærkt præget af pietismen og
								overbevist om, at sønnen var prædestineret til at blive præst. På
								sit dødsleje havde hun aftvunget ham et løfte om at opfylde denne
								bestemmelse. Hans tilbøjeligheder gik imidlertid i retning af
								naturvidenskaberne, og da han ved Bangs mellemkomst fik lejlighed
								til at fortsætte  sine
								studier, valgte han at opgive de teologiske planer. At Bang blev
								forbitret herover, skyldtes ikke kun loyalitet over for den afdøde
								søster, hvis teologiske anskuelse han i øvrigt delte, men også det
								dårlige ry, som naturvidenskaberne dengang havde. Deres studium
								gjaldt for brødløst, ja til dels for umuligt, da det fx ikke lod sig
								gøre at tage en naturvidenskabelig eksamen ved Københavns
								Universitet. For at råde bod på de dårlige vilkår havde en kreds af
								fremsynede privatmænd i 1789 stiftet et Naturhistorie-Selskab, og
								her, hos botanikeren Martin Vahl, der var ansat som Selskabets
								lærer, bibliotekar og redaktør, gennemførte Henrich Steffens sine
								studier. 1794 fik han tilladelse til - som den første i
								Danmarkshistorien - at afslutte studierne ved at lade sig
								eksaminere af Selskabet. Han aflagde mundtlig prøve i fagene
								zoologi, botanik og mineralogi.Kort forinden var han debuteret som videnskabelig forfatter med en
								afhandling i det netop af O. H. Mynster startede tidsskrift Physikalsk, oeconomisk og medicochirurgisk
									Bibliothek for Danmark og Norge. Afhandlingen bar tiden "De
								fornemste Hypotheser, ved hvis Hjelp man har søgt at forklare
								Metallernes Forkalkning". Begrebet forkalkning dækker, hvad vi i dag
								kalder oxidation, og netop teorien om, at metallernes omdannelse til
								metalkalke skyldes oxidation, var artiklens hovedemne. Teorien, der
								i 1775 var blevet fremsat af den franske kemiker Lavoisier, anskuede
								metallernes forkalkning som en ægte forbrænding og forklarede denne
								proces som optagelse af ilt. Dermed anfægtedes en tidligere
								herskende hypotese om, at metallerne var kemiske forbindelser af
								metalkalke og et særligt (imaginært) stof, phlogiston, der
								frigjordes ved forbrænding. Hvad der tiltalte den unge Steffens ved
								Lavoisiers teori, var dens evne til at bringe talrige kendsgerninger
								på samme  formel
								- således også den kendsgerning, at metallernes vægt
								øgedes ved forkalkning; noget, som Lavoisiers modstandere ville
								forklare ved at tillægge phlogiston en negativ tyngde. En sådan
								"frappant Lethed til at forklare alle Phænomenerne"3 er ganske vist en kvalitet ved enhver god videnskabelig
								teori, men den imødekommer også trangen til at se en skjult enhed i
								naturens processer. I sine erindringer, skrevet knap 50 år senere,
								betoner Steffens det sidste aspekt og kalder sig med stolthed den
								første antiphlogist i Danmark.4Efter overstået eksamen bevilgede Naturhistorie-Selskabet Steffens et
								stipendium til en mineralogisk og zoologisk Norgesrejse. Han drog
								afsted i maj 1794 og skulle være vendt hjem et halvt år senere. Men
								rejsen gav ikke de forventede resultater; dels var Steffens' viden
								for dårligt funderet til, at han kunne overskue det empiriske
								materiale, han fik adgang til; dels kom han på grund af provokerende
								udtalelser i konflikt med en af de lokale autoriteter,
								stiftsprovsten i Bergen Johan Nordahl Brun. På egen hånd besluttede
								han da at forlænge rejsen med en tur til Tyskland, hvor han bedre
								mente at kunne udmærke sig. Skibet, hvorpå han var passager, sank
								imidlertid i Elbens munding, og de fleste af hans ejendele, herunder
								de indsamlede naturalier fra Norge, gik tabt. Selv blev han bjerget
								og fik ophold hos et par hamborgske købmænd, indtil han i
								begyndelsen af 1795 kunne fortsætte til faderen i Rendsborg, hvor
								han blev boende i et år. Meget tyder på, at han i 3. Op cit p.
									564. Was ich erlebte bd. II (Breslau
									1840) pp. 214 og 219, dansk oversættelse ved Frederik
									Schaldemose: Hvad jeg oplevede bd. II
									(Kbh 1840) pp. 191 og 196 Det værk, der normalt regnes som den
									første klare ytning af anti-phlogismen på dansk, er A. W Hauchs
										Begyndelsesgrunde til Naturlæren,
									også fra 1794 forbindelse med sin
								redning også forlovede sig med søsteren til den ene af købmændene;
								under alle omstændigheder havde hans forhold til en i øvrigt ukendt
								frøken Louise netop varet tre år, da det i efteråret 1797 blev
									opløst.5Penge- og arbejdsløs drog Steffens i februar 1796 til Kiel,
								hvor han med en anbefalingsskrivelse fra Martin Vahl opsøgte
								professoren i naturhistorie, J. C. Fabricius. Han blev godt
								modtaget, og da Fabricius netop ønskede at rejse til Paris, blev
								Steffens efter en privat eksamination ansat som hans assistent med
								pligt til at holde forelæsninger. Universitetet stillede dog den
								betingelse, at han snarest ville tage doktorgraden, hvilket skete i
								april 1797 med afhandlingen Ueber die Mineralogie
									und das mineralogische Studium (udgivet anonymt i Altona s.
								å.).Det lille, nøgterne skrift bærer præg af sit habiliterende formål.
								Det indledes med et overblik over det mineralogiske studiums
								historie fra Georg Agncola i det 16. århundrede til A. G. Werner,
								samtidens store autoritet og Steffens' senere lærer i Freiberg. Her
								demonstrerer forfatteren sit overblik. Dernæst følger en diskussion
								af studiets formål og dets opdeling i discipliner, hvor han far
								lejlighed til at vise sin originalitet. Steffens distancerer sig i
								denne diskussion fra Werner og opstiller sin egen disciplinrække,
								der er frigjort fra det hensyn til den praktiske bjergværksdrift,
								som hidtil har bestemt studiet. For Steffens er mineralogien en ren
								videnskab, hvis formål er kundskab, ikke nytte. Kan dette opfattes
								som et begyndende romantisk indslag i hans tænkning, bør man dog
								også bemærke, at videnskaben endnu ikke er forbundet med
								spekulation. På de punkter, hvor en mulig ansats til naturfilosofi
								viser sig, træder 5 Jf Børge Ørsted J P
										Mynster og Henrich Steffens En studie i dansk
										kirke- og åndshistorie (Kbh 1965) p 176 f Steffens varsomt tilbage,
								ligesom han med kantiansk accent benægter muligheden af en absolut
								erkendelse:Die Frucht unserer Bemühungen, den Lohn unseres Fleißes haben wir
								errungen, wenn wir die Erscheinungen uns einigermaßen subjectiv verståndlich machen können (denn begreifen können wir die Natur doch nie).
								Weiter dürfen wir nicht gehen.6Det var ikke kun for sin dygtighed, Steffens vakte opmærksomhed. Han
								var en urolig natur, højt gearet i alle livsytringer og uden
								tålmodighed med langsommere artsfæller. Når han talte, skete det
								hurtigt, højrøstet og gestikulerende; når han gik på gaden i
								København, fik han en voldsom trane til at puffe folk i ryggen for
								at skynde på dem. Hans optræden havde noget eksalteret og
								udfordrende ved sig. Blandt kammeraterne fik han øgenavnet "Holbergs
								Henrik", og senere, i Bakkehuskredsen, blev han kaldt "gale Keiser
								Frederik" efter en københavnsk gadeoriginal. Mere kritiske
								iagttagere beskrev ham som arrogant, rethaverisk, selvoptaget og
								pralende. Endnu i 1809, da Steffens var 32 år gammel, kunne Wilhelm
								Grimm skrive, at der var noget ødelæggende og heftigt i ham, som
								forhindrede enhver ligevægt:und so ist er denn stets außer sich, und noch niemals håb' ich ihn
								still und friedlich in sich gesehn. Vor Freude weint er gleich, und
								vor der geringsten Nichtfreude möcht' er gern toben. Er hat eine Art
								von bösem Geist 6. Op. cit p 92. in sich, der, wie er nur
								zwei Gläser Wein getrunken, los wird.7Denne åbenbare disharmoni i Steffens' person kaster et særligt lys
								over hans stærke tro på altings enhed, ligesom hans tilbagevendende
								hyldest til Goethe i årene omkring 1800 må forstås som udtryk for en
								utilfredsstillet åndelig længsel snarere end for umiddelbar
								samfølelse.Da Henrich Steffens i 1796 kom til Kiel, kunne det ellers se ud, som
								om han skulle til at slå rødder. Han var som sagt blevet forlovet og
								fik nu ved universitetsansættelsen et levebrød; snart skulle han
								krone sin naturvidenskabelige karriere med en doktorgrad. Men
								udsigterne holdt ikke, og Kielertiden 1796-98 blev nok så meget
								præget af opbrud og omsving. Steffens' forlovede brød med ham i
								1797; året efter mistede han desuden sin fader. Fagligt tog han de
								første skridt på den bane, ad hvilken han skulle forvandles fra
								naturforsker til filosof; hans blikretning begyndte at vende sig fra
								de ydre fænomener mod den indre ånd. "Speculationens Magt greb mig,
								for aldrig mere at forlade mig."8Som en første vejviser på denne bane stod en af datidens berømte
								kvinder, fyrstinde Amalie von Gallitzin. Hun var kendt som den
								platoniske filosof Frans Hemsterhuis' veninde og en nøglefigur i
								datidens gnostisk prægede sublimerings- og visdomslære, koncentreret
								om den 7 Briejwechsel zwischen Jakob und
										Wilhelm Grimm aus der Jugendzeit (udg Herman Grimm
									& Gustav Hinrichs, Weimar 1881) p 958. Was ich erlebte bd III (Breslau
									1841) p. 253, dansk oversættelse (hvorfra citatet er hentet) Hvad jeg oplevede bd III (Kbh 1841) p
									225 himmelske kærligheds
								gudinde Venus Urania.9 Steffens traf fyrstinden
								i Kiel, og hvis man kan tro hans selvbiografi, opfattede han hende
								allerede dengang som en hemmelighedsfuld gestalt, et dunkelt, men
								betydningsfuldt tegn i den retning, han selv skulle gå.10Hvad der mere bestemt vakte Steffens' spekulative tilbøjeligheder,
								var et skrift af en anden af Hemsterhuis' venner, F. H. Jacobis Über die Lehre des Spinoza; in Briefen an Herrn
									Moses Mendelsohn (1785/89). Her fandt han -
								ganske vist med en negativ, advarende tendens, men det afskrækkede
								ikke - en beskrivelse af en ånd, der havde søgt at
								overvinde tilværelsens modsætninger og finde enheden i eller bag
								dem. Samtidig drejede det sig om en filosof, der havde involveret
								hele sin eksistens i sit projekt og stået inde for sin tænkning med
								sin person. Dette subiektive engagement i bestræbelsen for at finde
								den objektive sandhed var nok så afgørende for Steffens.Jacobis skrift sendte ham naturligvis videre til Spinoza selv, men
								varigt kunne han ikke tilfredsstilles af den ædle 1600-talsfilosof.
								Dels havde Spinoza af gode, historiske grunde intet at sige om den
								særlige adskillelse af tingen-i-sig-selv og vor erkendelse af den,
								som var foretaget af Kant, og som udgjorde det store filosofiske
								problem i Steffens' ungdom. Dels havde den unge Steffens af
								personlige grunde ingen dybere forståelse for de krav om at afstå
								fra sine lidenskaber og føre et asketisk liv, som indgik i Spinozas
								filosofi. Endelig - men sammenhængende hermed -
								forekom det Steffens, at fænomenernes brogede 9 Jf Aage
									Henriksen: Den rejsende. Otte kapitler om
										Baggesen og hans tid (Kbh 1961) pp 56-9810 Was ich erlebte bd. III p 260;
									dansk oversættelse Hvad jeg oplevede bd
									III p 231 f verden, naturens levende
								mangfoldighed, mistede for meget af sin farve under Spinozas højt
								disciplinerede, geometriske optik.En tilsvarende utilfredshed rørte sig i Steffens, da han blev stillet
								over for Fichtes filosofi, der ganske vist var samtidig og
								repræsenterede et første, afgørende skridt ud over Kants dualisme,
								men hvis påstand om, at den reale verden var skabt af et universelt
								jeg, forekom ham for solipsistisk og naturløs. Trods en kortvarig
								begejstring for Fichte blev det derfor dennes mere "materialistiske"
								elev Schelling, der hidførte den store åbenbaring i Steffens'
								åndelige liv. Da han i 1798 læste Schellings netop udkomne skrifter
									Ideen zu einer Philosophie der Natur
								(1797) og Von der Weltseele (1798), var det,
								som om der til Spinozas Gamle Testamente blev føjet et nyt. Steffens
								blev grebet af en stærk længsel efter Tyskland, hvor den ny tids
								tanker åbenbart var under udformning, og søgte efter midler til at
								rejse derned for selv at deltage i arbejdet. Gennem en audiens hos
								finansministeren, den æstetisk og filosofisk højt dannede greve
								Ernst Schimmelmann, lykkedes det ham også at opnå understøttelse til
								en studierejse fra fonden ad usus publicos.
								I juni 1798 drog han af sted; hans stipendium lød på to år, men hans
								rejse kom til at vare i fire.Schelling var to år yngre end Steffens og blev netop i 1798, kun 23
								år gammel, kaldet til professor i filosofi i Jena. Både Schiller,
								Goethe og Fichte stod bag hans ansættelse. Steffens ankom til byen
								før Schelling og altså tidsnok til at høre dennes
								tiltrædelsesforelæsning om nødvendigheden af en filosofi, der kunne
								opfatte naturen som en enhed. Dagen efter forelæsningen opsøgte han
								Schelling privat og blev modtaget med åbne arme som den første
								naturforsker  af faget,
								der ubetinget sluttede sig til dennes ideer. Herefter besøgte han
								til stadighed Schellings forelæsninger.Hvad Steffens fandt i Schellings filosofi, var først og fremmest en
								vision af verden som en sammenhængende helhed, en organisme, som det
								tænkende menneske var indføjet i, og hvis væsen det med lige ret
								kunne nærme sig fra naturens og bevidsthedens side. I denne
								organisme eksisterede intet uden sin modsætning, og dog løb alle
								modsætninger sammen som udtryk og midler for helheden. Der var tale
								om et forsøg på at tænke de fjernest liggende fænomener og
								fagområder sammen i ét langt åndedrag: geologi og historie, kemi og
								moral, biologi, filosofi og religion.Filosofisk grundlæggende var den såkaldte identitetslære, dvs teorien
								om, at subjekt og objekt, jeg og ikkejeg, ånd (eller bevidsthed) og
								natur var identiske. Begge var begrundet i den universelle fornuft
								- senere også kaldet det Absolutte - et
								altomfattende begreb, som Schelling satte i stedet for Fichtes
								universelle jeg, og som tillod ham at overvinde det præg af
								subjektivisme, der føltes problematisk hos Fichte. Når naturen var
								den synlige ånd og ånden den usynlige natur, og når begge hvilede i
								det Absolutte, så tilfaldt der naturen en større betydning, end hvis
								den var skabt af et universelt jeg, som kunne forveksles med det
								empiriske eller individuelle jeg.Men når naturens verden er identisk med åndens, er den frihed, som vi
								finder herskende i menneskelivet eller historien, også identisk med
								den nødvendighed, som hersker i naturen. Frihed og nødvendighed,
								historie og natur, fortaber sig tilsammen i det Absolutte.Også i den historiske proces, når den anskues for sig, findes denne
								gensidige gennemtrængning af frihed og  nødvendighed. De frit handlende subjekter
								er for en mere omfattende betragtning led i en gradvis, nødvendig
								udvikling frem mod en moralsk verdensorden. Ikke at friheden er en
								illusion; den er reel og uendelig; men den indgår i en forud
								etableret, "præstabiliseret" harmoni med nødvendigheden. En sådan
								harmoni, der i sidste instans ikke kan konstateres af en endelig
								bevidsthed, men må tros, lader sig kun tænke på baggrund af noget,
								som er højere end både frihed og nødvendighed: det Absolutte, hvori
								de fortaber sig som identiske.I Schellings universelle fornuft er der også indbygget et teleologisk
								perspektiv, en formålstanke. Det ligger i selve fornuftsbegrebets
								natur, at det er indstillet på bevidstgørelse, så den del af
								fornuften, der manifesterer sig synligt men ubevidst, dvs. som
								natur, har til formål at blive bevidst. Naturen stræber efter at
								komme til bevidsthed om sit eget egentlige væsen som absolut fornuft
								- og denne bevidsthed er gradvis fordelt igennem de
								forskellige riger eller sfærer: sovende i stenen, slumrende i
								planten, vågnende i dyret, vågen og klar i mennesket, klarest i det
								kunstneriske geni. I intelligensens rige står kunsten øverst, fordi
								den til forskel fra filosofien, der kun tænker over verden, skaber
								videre på denne i fuld bevidsthed.Skønt naturen i højere grad end hos Fichte kommer til sin ret hos
								Schelling, er dennes verdensbillede altså ikke uden mindelser om
								Paulus, der så den hele skabning sukke af længsel efter forløsning
								(Romerbrevet 8, 22).Det dynamiske element i Schellings naturfilosofi kommer også til
								udtryk i hans polaritetslære, dvs. forestillingen om, at alt i
								naturen og historien bliver til ved en vekselvirkning mellem to
								fundamentale, hinanden modsatte kræfter: tiltrækning og frastødning,
								sammentrækning og 
								udvidelse, centripetal- og centrifiigalkraft. Med denne tanke (som
								Schelling egentlig har hentet hos Kant) forvandles den matematisk
								deducerede verdensenhed, der fandtes hos Spinoza, til en levende,
								skabende enhed.I forholdet mellem Schelling og Steffens, der fra første færd var
								hjerteligt, var Steffens ikke kun den receptive part. Han besad en
								langt større naturhistorisk fagkundskab end Schelling og kunne
								dermed bidrage til at give naturfilosofien et mere konkret indhold,
								et solidere empirisk fundament. Formentlig var det også Steffens'
								naturvidenskabelige forankring, der hindrede ham i at følge
								Schelling ret langt ad dennes gnostiske og panteistiske tankebaner.
								I stedet for den mystiske hvile i altets enhed, som var målet for
								Schellings stræben, søgte Steffens en forståelse af naturens
								sammenhæng, som ikke tabte de enkelte fænomener af syne. Han
								opretholdt bestandig en grænselinie mellem Gud og den natur, der
								blev betragtet som en emanation af det guddommelige væsen.
								- Men også mere omfattende ideer kunne Steffens fostre;
								således skal han som den første have erklæret, at den frie
								personlighed er endepunktet for al tilværelse og dermed den skjulte
								grund til al udvikling i naturen.11Overhovedet blev Steffens godt modtaget af romantikerne i Jena og
								selv et medlem af den kreds, der udformede den nye verdensanskuelse.
								Jena-romantikerne repræsenterede den tidlige, universelle romantik,
								der stadig havde nær forbindelse til Goethe, i modsætning til den
								senere, nationalt og kirkeligt sindede Heidelberg-romantik. Kredsens
								hovedmænd var, foruden Fichte og Schelling, brødrene August Wilhelm
								og Friedrich Schlegel, Ludwig Tieck 11 Was
										ich erlebte bd. IV (Breslau 1841) p. 290 f, dansk
									oversættelse Hvad jeg oplevede bd IV
									(Kbh. 1841) p. 261 f Tanken blev fremsat i Beytrage ,1801 og Friedrich von
								Hardenberg (alias Novalis). Dertil kom Friedrich Schleiermacher, der
								ganske vist boede i Berlin, men stod i levende forbindelse med Jena.
								Inden for kredsen, der også rummede sine fraktioner, knyttede
								Steffens sig dog nærmest til Schelling, der igen stod Goethe nærmere
								end de øvrige. Steffens havde sine forbehold over for de tegn på
								subjektivisme, vilkårlighed, ironi og skepticisme, som han fandt hos
								Fichte, brødrene Schlegel og Novalis. Måske fordi de lå ham så nær,
								at han måtte besværge dem med bekendelser til ligevægten.Mens Steffens befandt sig i Jena, forefaldt en berømt episode, som på
								én gang viser, hvor ængsteligt myndighederne holdt øje med den
								frembrydende romantik, og hvor naturligt Steffens faldt ind i
								romantikernes kreds. Fichte blev på grund af sine udtalelser om, at
								Gud ikke kunne adskilles fra det universelle jeg, beskyldt for
								ateisme. Beskyldningerne nåede hoffet i Weimar, som ikke mente at
								kunne ignorere dem, og Fichtes stilling blev usikker. I denne
								situation forfattede Steffens en bønskrivelse til hertug Karl August
								og foranstaltede en underskriftindsamling blandt de studerende
								- ikke fordi han personligt eller intellektuelt stod
								Fichte særligt nær, men fordi han ville hindre et overgreb mod
								filosofiens frihed. Også Goethe prøvede at bilægge sagen, men
								forgæves, og Fichte måtte forlade sit professorat i 1799. At
								Steffens samme år, da der var tale om at sikre Fichte et kald i
								Danmark, over for Schelling karakteriserede sine landsmænd som
								magelige molboer (abderiter), viser kun, hvor tynde vægge der i hans
								personlighed var mellem tvivlsomme egenskaber og utvivlsomt gode.I selve Jena opholdt Steffens sig et års tid indtil foråret 1799; så
								rejste han til Freiberg i Sachsen for at studere på  byens bjergværksskole under
								mineralogen A. G. Werner. Her blev han i to år, og studierne var
								formelig dikteret af stipendiemyndighederne i København, der gerne
								så et nyttigt udbytte af rejsen. Men samtidig gav opholdet i
								Freiberg Steffens ro til at gennemtænke de impulser, han havde
								modtaget i Jena, og afprøve dem på et empirisk materiale. Resultatet
								blev bogen Beytråge zur innem Naturgeschichte der
									Erde (Freiberg 1801, 317 sider i oktav). Den er ikke blot
								et hovedværk i Steffens' eget forfatterskab, men også et
								betydningsfuldt værk i den tidlige tyske romantik.Bogens erklærede formål er at levere empirisk funderede bidrag til en
								teori om jordens tilblivelse og udvikling. Teorien, som skal
								funderes eller bekræftes, er Schellings system, der - som
								enhver sand teori, hævder Steffens - er opståct a priori,
								dvs. deduktivt. Steffens' imidlertid ikke induktiv, men befinder sig
								midt imellem deduktion og induktion og betegnes med ordet reduktion. Herved forstås en ordning af en
								række empiriske fakta, indsamlet af andre videnskabsmænd uden
								kendskab til Schellings teori og derfor med andre formål eller uden
								formål overhovedet. Ved ordningen træder de bagvedliggende, åndelige
								lovmæssigheder nærmest af sig selv for dagen -und die Gesetze, die sich fast unwillkührlich aus der
								Zusammenstellung der Thatsachen ergaben, haben mich nicht selten
								durch ihre Uebereinstimmung mit den höhern a priori abgeleiteten
								Gesetzen der Natur überhaupt, auf das Angenehmste überrascht.1212. Op cit. p. 99Hvad der udmærker Beyträge, er netop den
								beslutsomme kombination af talrige empiriske fakta og nogle fa, men
								store ordnende greb, hvormed disse fakta indføjes i et billede af
								kosmos. Steffens begynder bestandig forfra i kendsgerningernes
								mylder - i resultater af kemiske analyser, geologiske
								undersøgelser, botaniske, zoologiske og astronomiske iagttagelser
								- men former med dristig og tilsyneladende sikker hånd
								dette mylder til en række trin, ad hvilke verdensånden ses udvikle
								sig mod stadig højere former, og læserens bevidsthed ledes til
								stadig mere omfattende helheder. Hvor de empiriske fakta stedvis
								svigter, træder de ordnende greb frem i ren form, som formodninger,
								som henvisninger til sandsynlighed eller til opdagelser, der endnu
								er ugjorte, ja undertiden som forsikringer om, at ingen kan være
								mere overbevist om rigtigheden af sine synspunkter end forfatteren
								selv. Men det ville være for let at dømme bogen på disse blottelser;
								den bør primært vurderes på sine store og hæderlige anstrengelser
								for at forlene en omfattende, allerede foreliggende, men diffus
								empiri med et samlende perspektiv. Beytrage
								hører til i den solide ende af romantikkens naturfilosofi.Bogens opdeling i to afhandlinger, hvoraf den første (i syv kapitler)
								er ca. syv gange så lang som den anden, har udvendighedens karakter.
								Indholdsmæssigt er værket helstøbt og udfolder billedet af et
								trindelt kosmos efter en model, der stammer fra Aristoteles (Scala naturae) og siden jævnlig er blevet
								genopdaget, senest af Herder. Nederst befinder sig de ældste
								grundstoffer, metallerne, og over dem de såkaldte jordarter (nærmest
								metaloxider), der endnu på Steffens' tid regnedes blandt
								grundstofferne. Næste trin er bjergarterne, der med forstenede
								planter og dyr som mellemtrin følges af det organiske livs  mangfoldige former. På
								det øverste trin står mennesket, som gennemskuer sammenhængen mellem
								de hidtidige stadier og sit eget slægtskab med helheden. -
								Skønt der igennem denne trinrække siges at være foregået en
								udvikling, er meningen ikke, at naturens højere former har udviklet
								sig af de lavere. Steffens er lige så lidt som Schelling
								evolutionist i moderne betydning af ordet. Udviklingen er ideel
								eller spirituel, og rækken af konkrete former må forstås som
								verdensåndens gentagne, stadig mere vellykkede udkast til mennesket,
								dens mest fuldkomne organ til erkendelse af sig selv.Det viser sig nu for det gennemskuende øje, at udviklingen er
								foregået ikke i én, men i to parallelle rækker. Metallerne har
								fordelt sig på en mere kohærent række (bl.a. omfattende guld, sølv,
								platin, kobber, jern, nikkel) og en mindre kohærent række (bl.a.
								kviksølv, bly, tin, zink, vismut). Den første af disse rækker har
								forlænget sig op i de kiselholdige jordarter (kisel, ler, cirkon,
								glucine), den anden op i de kalkholdige (kalk, baryth, strontian,
								jf. i øvrigt note til side 83). På bjergarternes udviklingstrin
								finder man dels skifferbjergenes række eller formation, der
								domineres af de kiselholdige mineraler, dels kalkbjergenes
								formation, der domineres af de kalkholdige mineraler. Via
								tørvemoserne ses skifferbjergene at forlænge sig op i den endnu
								levende vegetation, ligesom kalkbjergene via koralbankerne forlænger
								sig op i dyrelivet. - Ved hjælp af kemiske
								analyseresultater sandsynliggør Steffens, at hele den ene række, som
								med andre ord repræsenterer naturens vegetative tendens, dens
								stræben efter at frembringe plantelivet, domineres af kulstof, mens den anden, der repræsenterer
								naturens animaliserende tendens, domineres af kvælstof. Endelig føjer han det højeste eller mest
								omfattende  perspektiv til
								billedet, idet han begrunder eksistensen af de to rækker i
								jordklodens ur-modsætning, dvs. modsætningen mellem polerne i den
								magnetiske akse, der oprindelig hævede jorden ud af kaos, gav den
								retning og dermed form. Magnetismen bestemmes som den absolutte
								kohæsion, og kulstofrækken, der begynder med de mere kohærente
								metaller, menes at repræsentere jordaksens negative pol, mens
								kvælstofrækken forbindes med den positive. Disse sidste sammenhænge
								forbliver dog temmelig gådefulde for læseren, og Steffens indrømmer,
								at han her står på grænsen mellem reduktion og deduktion (p. 207,
								note).Beyträge hævder på titelbladet at være
								"Erster Theil", og i selve bogen lover Steffens, at anden del skal
								handle om elektriciteten. Ligesom han her har gjort magnetismen til
								det overordnede princip for geologien, vil han senere gøre
								elektriciteten til princip for meteorologien, og i den forbindelse
								agter han at påvise, at ilt og bnnt repræsenterer de elektriske
								poler, ligesom kul- og kvælstof her repræsenterer de magnetiske
								poler. Løftet blev imidlertid aldrig indfriet. Flere gange i de
								følgende år henviste Steffens såvel privat som offentligt til den
								kommende anden del af Beyträge, men han
								magtede ikke at skrive den. For så vidt er hans hovedværk forblevet
								en torso.Beyträge bærer tilegnelsen "An den Herrn
								Geheimderath v. Göthe" - det menneske, der efter Steffens'
								mening legemliggjorde idealet af den frie personlighed, geniet for
								enden af naturens udviklingskæde. Siden sin læsning af Faust-fragmentet (1790) havde Steffens
								beundret Goethe, og i Jena kom han efter en uheldig start ind på
								livet af den store mand. Goethe, der selv betragtede sine
								naturvidenskabelige værker som den vigtigste del af sit
								forfatterskab,  ville
								hellere omgås unge naturforskere end digtere og indbød i begyndelsen
								af 1799 Steffens til Weimar. Sært nok havde Steffens forud kun været
								mådeligt bekendt med Goethes naturvidenskabelige studier. Han havde
								læst de to småskrifter Die Metamorphose der
									Pflanzen (1790) og Beyträge zur
								Optik (1791-92), hvoraf kun det første havde gjort indtryk på
								ham. Nu blev han i løbet af det flerdages besøg i Weimar glædeligt
								overrasket, såvel over omfanget og dybden af Goethes studier som
								over den samklang, der viste sig imellem dem. De bestyrkede hinanden
								i tiltroen til, at naturen var en objektiv enhed, og for Steffens
								var det, som om den anskuelse af naturen, han selv møjsommeligt
								måtte tilkæmpe sig, hos Goethe forelå som rolig, instinktiv
									ejendom.13Beyträges tilegnelse er ikke blot et udtryk
								for høflighed. Med sin stærke forpligtelse over for det empiriske
								ligger Steffens' værk tæt op ad Goethes metode, som en tredieperson
								til dennes store glæde kaldte "gegenständlich". Også flere
								principielle passager kunne, som den følgende, være skrevet ud af
								Goethes naturvidenskabelige skrifter:So deutlich, so auffallend spricht die Natur, wenn man sie nur
								unbefangen befragt - so wenig verheelt sie ihre
								Geheimnisse! Es ist als wollte sie
								verstanden seyn, als wollten wir sie nur
								nicht verstehen! - 14Beyträge må alt i alt have givet Goethe en
								fornemmelse af at være forstået og endelig at have faet en
								forbundsfælle blandt naturforskerne af faget. Han kvitterede for
								værket ved at udtale sin hjertelige anerkendelse og bl.a. erklære
									13 Was ich erlebte bd IV p 101 ff,
									dansk oversættelse Hvad jeg oplevede bd.
									IV p 94 ff14 Op cit. p 244 sig som medlem af den
								lille kreds, der forstod bogens spekulative dimension.15Dermed nåede berøringen mellem de to mænd imidlertid sit højdepunkt.
								Ganske vist bad Goethe i 1803 Steffens om at bidrage til første
								nummer af et nyt tidsskrift med en kritisk artikel om Schellings
								filosofi; og ganske vist svarede Steffens, der på det tidspunkt
								befandt sig i København, nygift og arbejdsløs, ja til den ærefulde
								opfordring. Men han holdt ikke løftet. I selvbiografien, hvor
								episoden fejlagtigt er henlagt til 1802, siger Steffens, at det var
								hans naturs "egensindige og halsstarrige Eiendommelighed", der
								trådte hindrende i vejen, og forklarer, at udarbejdelsen af de
								filosofiske forelæsninger, han skulle holde samme vinter, helt lagde
								beslag på hans åndsevner. Når han i disse forelæsninger skulle
								udvikle den schellingske naturfilosofi positivt, formåede han ikke
								samtidig at behandle den kntisk-distanceret.16
								Forklaringen kan trods fejldateringen godt have noget på sig, for
								Steffens afbrød flere gange sin filosofiske forelæsningsrække og
								afsluttede den først i 1804. Desuden må han i efteråret 1803 have
								forberedt en række forelæsninger over geognosi, som blev påbegyndt i
								januar 1804 (jf. nedenfor). Men det udelukker ikke, at det drastiske
								udtryk om Steffens' natur har sin egen rigtighed, og at han har følt
								en vis stolt uvilje mod at gå andres ærinde, selv en Goethes, når
								han var ved at slå sit navn fast som filosofisk læremester i
								fædrelandet.15. Goethe und die Romantik Briefe mit
									Erlauterungen (udg Carl Schuddekopf & Oskar Walzel,
								Schnften der Goethe-Gesellschaft bd XIII, Weimar 1898) p 275 f.16 Was ich erlebte bd V (Breslau 1842) p
								13, dansk oversættelse Hvad jeg oplevede bd
								V (Kbh 1842) p 17 f Steffens tilføjer, at han to år senere
								offentliggjorde en artikel om Schellings naturfilosofi, men den var
								så vidtløftigt anlagt, at den måtte afbrydes, endnu for
								hovedgenstanden var berørtNogle år senere sendte Steffens, der nu sad som professor i Halle,
								Goethe et eksemplar af sin nyudkomne bog Grundzüge der philosophischen Naturuissenschaft (1806).
								Men værket, der med sin aforistiske form og sine dristige, ofte
								barokke analogislutninger virker både løsere og svagere end Beyträge, vakte ikke modtagerens behag.
								Goethe måtte i sit svarbrev tilstå, at læsningen havde hensat ham i
								sort humør, og at han, for at se på bogen med blidere øjne, måtte
								betragte den som lidt af en spøg fra en åndrig mands side.17 Til trediepersoner udtalte han sig mere
									bramfrit.18Steffens' skuffelse over Goethes reaktion forhindrede ikke, at de to
								mænd opretholdt en forbindelse, der dog nu tydeligvis havde karakter
								af gensidig tiltrækning og frastødning - eller med Goethes
								ord "uneinige Einigkeit". Symptomatisk for dette forhold var det, at
								Goethe flere gange mødte op i Halle for at høre Steffens forelæse,
								men aldrig gav sig til kende, endsige kommenterede hvad han fik at
								høre. Forelæseren måtte siden af andre erfare, hvem der havde siddet
								bag den halvt lukkede dør til nabolokalet.Til de skuffelser, de to mænd beredte hinanden, hørte Goethes Faust, hvis første del, der blev færdig og
								udkom i 1808, forekom Steffens mindre poetisk end det fragment af
								værket, han havde læst som yngling. Goethe måtte på sin side notere
								en politisk skuffelse, da han erfarede, at Steffens deltog i
								sammensværgelsen mod Napoleons regime i Tyskland. Til glæderne hørte
								beskæftigelsen med landskabsmaleren Philipp Otto Runges skrifter.
								Steffens sendte i 1809 Runges Uber die
									Farbenkugel til Goethe i manuskript; til gengæld kunne
								Goethe året efter i andet 17. Goethe und
										die Romantik p. 28318 Således i brev til filologen F A. Wolf 31. august 1806,
									citeret i Goethe und die Romantik p XCII bind af sin farvelære
								omtale ikke blot Runge, men også Steffens med varme. Sidstnævntes
								artikel om farvernes betydning i naturen (1810) anbefalede Goethe
								særligt på grund af dens modige, fordomsfri syn på farvernes
									verden.19Personlig mødtes de for sidste gang i 1811, da Steffens var under
								opbrud fra Halle til det fjerntliggende Breslau. Men de vedligeholdt
								en spinkel korrespondance frem til Goethes død; det sidst bevarede
								brev er fra 1830. Trods alle de forskelle i gemyt og
								livsomstændigheder, som gjorde et nærmere forhold umuligt, var
								Steffens ikke i tvivl om, hvor meget han skyldte Goethe. Oplevelsen
								af den suveræne, selvbevidste personlighed blev stående i hans liv
								som en stor inspiration og en grænseløs anfægtelse, som en bestandig
								uløst og måske uløselig opgave. I selvbiografien omtaler Steffens
								rent ud Goethe som sin gamle, åndelige fader20,
								men netop faderbilledet var det også, han gjorde oprør imod, da han
								engang udbrød til sine venner: "Bliv mig dog fra Livet med den
								[for...] Göthe!"21Steffens' forhold til Goethe har en betydning ud over hans egen
								biografi - fordi denne biografi i så eminent grad blev
								redskab for romantikkens indførelse i Danmark. At Steffens' person
								var afgørende for det romantiske gennembrud, er ofte sagt, men ikke
								derfor nogen myte. Det ses bl.a. ved en sammenligning med Sverige,
								hvor 19 Goethe: Zur Farbenlehre; Statt des
										versprochenen Supplementaren Theils, i
										Naturwissenschaftliche Schriften bd IV,2 (udg Rudolf
									Steiner, Stuttgart u å. [1897]) p 14520 Was ich erlebte bd. VII (Breslau
									1843) p 4, dansk oversættelse: Hvad jeg
										oplevede bd VII (Kbh 1844) p. 10.21. Was ich erlebte bd VI (Breslau
									1842) p 249, dansk oversættelse (hvorfra citatet er hentet) Hvad jeg oplevede (Kbh 1842) bd Vl p 230
									Oversættelsen udelader originalens "v -" foran "Gothe" gennembruddet først kom
								et lille årti senere, og med Norge, hvor det nærmest udeblev. Men
								Steffens indførte ikke blot den tyske romantik til Danmark; han
								skabte en særlig dansk variant, som dels var bestemt af hans
								stilling som naturfilosof, dels af, at han som sådan stod Goethe nær
								- i en vis henseende endog nærmere end Schelling. Det
								betød ikke blot, at naturfilosofien fik en central placering i den
								danske romantik, men også, at denne blev præget af en større sans og
								respekt for den konkrete, empiriske virkelighed end den tyske. Det
								havde endvidere betydning, at Steffens samtidig med sine filosofiske
								forelæsninger holdt forelæsninger om æstetik med særligt henblik på
								Goethes digtning (jf. nedenfor). Derved blev receptionen af den
								tyske romantik i Danmark uvægerlig forbundet med en reception af
								Weimar-klassikkens humanisme. En god del af den moderation,
								harmonidyrkelse og dannelsesoptimisme, som kendetegner den danske
								romantik, må således tilskrives indflydelsen fra Goethe -
								via hans splittede beundrer Steffens.Forelæsningerne og deres følgerEfter udgivelsen af Beyträge forlod Steffens
								i sommeren 1801 Freiberg og slog sig ned i det landlige Tharand nær
								Dresden, hvor også Tieck og Friedrich Schlegel boede. Her tilbragte
								han et år, først optaget af selskabelig omgang og kunstneriske
								studier, dernæst af et sandt romantisk forehavende, et "Epos des
								Alls", som han dog måtte opgive at fa form på. Endelig fattede han
								planen om at beskrive altet i en række filosofiske forelæsninger for
								et dansk publikum, og de stille vintermåneder blev brugt til at
								konkretisere denne plan.Steffens' sidste gerning, inden han forlod Tyskland, var at forlove
								sig i Halle med den syttenårige Johanna Reichardt. Hun var datter af
								komponisten J. F. Reichardt, en svoger til Tieck og en af Goethes
								nære medarbejdere. I juni 1802 udskibede den unge romantiker sig fra
								Lübeck, og få dage efter var han i København, rede til at erobre
								byen. Hos sin velynder greve Schimmelmann, der generøst havde
								forlænget de to stipendieår til fire, blev han modtaget med
								venlighed og flere penge. Han fik tildelt en foreløbig pension, der
								satte ham i stand til at leve ubekymret, og besked om selv at vælge
								sig et passende virke. Planen om at holde forelæsninger -
								og derigennem gøre sig fortjent til et professorat ved universitetet
								- syntes greven godt om.Det var der imidlertid andre, der ikke gjorde. I spidsen for
								undervisningsvæsenet stod kronprins Frederiks (VI) svoger, hertug
								Frederik Christian af Augustenborg. Han var i mange henseender en
								fortjenstfuld mand, ambitiøs og reformivrig i forhold til
								universitetet, en nær ven af Jens Baggesen, og sammen med greve
								Schimmelmann den, der havde sikret Schiller en treårig
								understøttelse fra Danmark. Men filosofisk var hertugen rationalist,
								og som andre kronede hoveder i årene efter den franske revolution
								frygtede han, at sarnfundsomstyrtende tendenser gjorde sig gældende
								i den unge romantik. I denne frygt var han blevet bestyrket af den
								tyske forlagsboghandler Friedrich Nicolai, der i 1801-02 havde viet
								flere hæfter af sit tidsskrift Neue allgemeine
									deutsche Bibliothek til et opgør med romantikerne, dog især
								med Schellings naturfilosofi.22 Steffens var her
								blevet skildret som en uselvstændig elev af Schelling, en 22.
									Det drejer sig om hæfterne 56 (Berlin 1801) og 70 (Berbn 1802)
									Samtidig havde Nicolai tilegnet hæfte 69 til hertugen af
										Augustenborg1 charlatan og en mand, der
								havde misbrugt den danske regerings stipendiemidler til at fange
								transcendentaltidealistiske griller. Da nu Steffens i København
								søgte audiens hos hertugen, blev han modtaget med kølig reservation,
								og det hjalp ikke på stemningen, at han udtalte sig nedsættende om
								Nicolai, da hans vært bragte de famøse hæfter på bane. Hertugen lod
								forstå, at han ikke ville lægge hindringer i vejen for Steffens'
								forelæsninger, men heller ikke hverken støtte eller befordre hans
								fremtidige virksomhed. Dermed var en mægtig modstand markeret og
								kravet til de planlagte forelæsningers gennemslagskraft voldsomt
								forøget.Netop om sine talegavers gennemslagskraft fik Steffens dog hurtigt
								lejlighed til at anstille positive betragtninger. Et par uger efter
								hans ankomst til København præsenterede O. H. Mynster ham for Adam
								Oehlenschläger, 22 år gammel, stud. jur. og digter. Steffens syntes
								bedre om manden end om de digte, han fik at høre; de forekom ham
								provinsielle og gammelagtige i deres forsøg på at leve op til K. L.
								Rahbeks ideer om poesi. Han begyndte en samtale med Oehlenschläger
								om det nye livssyn - den berømte seksten timers samtale,
								hvorom det positivt kun vides, at den indbefattede bøf og rødvin i
								en restaurant på Kongens Nytorv samt en spadseretur til
								Frederiksberg og Søndermarken. Det blev hans første forelæsning, et
								privatissimum i romantisk filosofi.23 Da den
								blev færdig, var klokken 3 om natten, så Oehlenschläger besluttede
								at overnatte hos Steffens. Efter nogen tid sprang han drømmende ud
								af sengen og larmede, og næste formiddag gik han hjem for 23
										Was ich erlebte bd. V p. 26, dansk
									oversættelse Hvad jeg oplevede bd. V p.
									30. Jf i øvrigt Vilh Andersen. Guldhornene.
										Et Bidrag til den danske Romantiks Historie (Kbh. 1896)
									pp 57-85. at skrive et digt, der
								kunne leve op til de nye ideer. Det blev "Guldhornene",
								universalromantikkens programdigt og første udfoldelse i Danmark.
								Steffens kvitterede på stående fod, da Oehlenschläger læste det op
								for ham, med ordene: "Ei min Bedste! De er jo virkelig en
									Digter!"24 Herefter var de uadskillelige,
								indtil Steffens i 1804 forlod Danmark, og det umiddelbare resultat
								af deres samvær blev det væld af poesi, som manifesterede sig, først
								i Digte, 1803 (udgivet ved juletid 1802),
								siden i Poetiske Skrifter, 1805.
								Oehlenschläger distancerede sig senere fra denne universalromantiske
								ungdomsdigtning, men formåede ikke med tilbagevirkende kraft at
								ændre dens overbevisende kvalitet.De offentlige forelæsninger begyndte torsdag den 11. november 1802
								kl. 17. De foregik på Elers' kollegium i Store Kannikestræde, der
								samme år var taget i brug som nødauditorium for universitetet.
								Steffens boede selv i strædet, så han behøvede ikke gå ret langt
								sammen med Oehlenschläger og dennes svoger Carl Heger, der havde
								insisteret på at hente ham. Før de kom, havde han, der udmærket
								vidste, hvad der stod på spil, bedt en stille bøn til Vorherre. Da
								vennerne nærmede sig kollegiet, var der opløb ved porten, og i det
								nyindrettede auditorium på anden sal var der forsamlet flere
								hundrede mennesker. De sad overalt; selv vindueskarmene var opfyldt
								af tilhørere.25 Med besvær banede
								foredragsholderen sig vej til katederet, hvorfra han skuede ud over
								en forsamling, ikke blot af studerende, men tillige af professorer,
								lærde af alle slags, 24 Oehlenschlåger Levnet fortalt af ham selv bd 1 p 12425 Was ich erlebte bd V p 54, dansk
									oversættelse Hvad jeg oplevede bd. V p
									55 Steffens anslår tilhørernes tal til 4-500, hvilket dog er
									ganske umuligt, da auditoriet kun målte 14 alen eller knap 9
									meter på hver led I øvrigt oplyser Steffens også fejlagtigt, at
									auditoriet lå på første sal embedsmænd i statens
								højeste stillinger og filosofisk interesserede privatmænd. Af hans
								egne venner sad foruden Oehlenschläger og Carl Heger også O. H.
								Mynster i salen samt fætteren N. F. S. Grundtvig. J. P. Mynster, der
								netop var tiltrådt embedet som sognepræst i Spjellerup, var derimod
								ikke til stede. Heller ikke H. C. Ørsted, som Steffens havde lært at
								kende i 1798, kunne høre forelæsningerne. Deres veje forløb i disse
								år gennem de samme egne, men ejendommeligt parallelforskudt. Da de
								havde stiftet bekendtskab i København, havde Steffens stået
								umiddelbart foran sin store Tysklandsrejse; men nu, da Steffens var
								hjemme, var Ørsted draget ud på sin
								naturfilosofiske studierejse. I 1801 var han blevet udstyret med et
								treårigt stipendium, og hans rejse kom delvis til at forløbe i
								Steffens' fodspor. Han hørte meget godt om Steffens blandt de tyske
								lærde, han besøgte, men kun én gang krydsedes deres veje. Det var i
								Leipzig i maj 1802, netop som Steffens var på vej til København for
								at holde sine forelæsninger.26 Ørsted vendte
								først hjem i januar 1804, hvilket var kort før Steffens rejste til
								Halle, og det blev således Ørsteds lod at udfylde pladsen som den
								romantiske naturfilosofis hovedskikkelse i Danmark.StefFens talte efter manuskript, men var så godt inde i sit stof, at
								han hurtigt frigjorde sig fra papiret. Da han ved den femte eller
								sjette forelæsning havde glemt manuskripthæftet, gennemførte han
								uanfægtet, og de følgende gange undlod han med vilje at medbringe
								manuskript.Den filosofiske forelæsningsrække blev ifølge Adresseavisen afbrudt
								den 23. november på grund af sygdom, men genoptaget den 2. december.
								Da Steffens holdt fire 26. Jf Breve fra og
										til Hans Christian Ørsted (udg Mathilde Ørsted, Kbh.
									1870) bd I p 66. ugentlige forelæsninger i
								denne række (mandag, tirsdag, torsdag og fredag)27, må den sidste af de ni indledningsforelæsninger, der udkom
								på tryk i 1803, være afholdt fredag den 3. december. Antagelsen
								støttes af Grundtvigs dagbogsblade for 13.-18. december 1802, hvoraf
								fremgår, at Steffens på dette tidspunkt havde overstået
								introduktionsfasen og var i gang med det egentlige
									filosofipensum.28 Den filosofiske
								forelæsningsrække videreførtes i 1803; ifølge Adresseavisens
								annoncer blev den genoptaget den 10. marts, den 2. maj (efter
								sygdom) og den 16. december (efter længere tids bortrejse). Også i
								1804 forelæste Steffens over filosofi; Adresseavisen meddeler, at
								rækken genoptoges den 9. marts (efter sygdom).29
								Dog findes intet ud over de ni indledningsforelæsninger bevaret.I universitetets lektionskatalog for vintersemestret 1802 meddeltes,
								at Steffens sideløbende med de filosofiske forelæsninger ville holde
								to ugentlige om "empirisk fysik", dvs. naturlære (onsdag og lørdag).
								Af disse forelæsninger findes imidlertid intet bevaret.Den 26. marts 1803 påbegyndte Steffens en tredie forelæsningsrække:
								om æstetik med særligt henblik på Goethe. Også den blev afbrudt af
								sygdom i april og genoptaget den 4. maj, hvorefter den må være
								afsluttet, inden Steffens rejste til Tyskland for sommeren.
								Forelæsningsrækken findes hverken på tryk eller i manuskript; men
								Grundtvig, som fulgte den og her oplevede sit poetiske gennembrud,
								har i sine senere dagbøger gjort en række notater, ud fra 27
										Catalogus Praelectionum [ ] per semestre
										hybernum a Kalend Novembr MDCCCII28 Grundtvig Dag- og Udtogsbøger (udg.
									Gustav Albeck, DSL, Kbh 1979) bd I p 14 ff..29 Jf Breve fra og til Adam Oehlenschlager
										Januar 1798- November 1809 (udg H A Paludan,
									Daniel Preisz & Morten Borup) bd IV (DSL, Kbh 1947) p 63 hvilke Flemming
								Lundgreen-Nielsen har søgt at rekonstruere forelæsningernes indhold.
								Rekonstruktionsforsøget trykkes (i revideret form) som et tillæg til
								nærværende udgave (jf. side 227-243).Den 26. januar 1804 påbegyndte Steffens sin fjerde og sidste
								forelæsningsrække, der handlede om geognosi. Den blev afbrudt den
								13. februar på grund af sygdom og genoptaget den 7. marts, hvorefter
								intet vides, før Steffens i august forlod Danmark for at drage til
								Halle. Heller ikke denne forelæsningsrække findes overleveret, og
								ingen har forsøgt at rekonstruere den ud fra tilhøreres eventuelle
								notater.Man kan altså konstatere, at Henrich Steffens' forelæsningsvirksomhed
								fra november 1802 til sommeren 1804 var ganske omfattende, og at kun
								dens første brøkdel, indledningen til den filosofiske række fra
								november 1802, findes bevaret. Samtidig kan man hæfte sig ved, at
								den omfattende virksomhed kun er repræsenteret i universitetets
								lektionskatalog ved en enkelt notits, nemlig for vintersemestret
								1802. Derefter ignorerer katalogen Steffens, sandsynligvis på ordre
								fra højere sted.Indledningsforelæsningerne vakte al den opmærksomhed, Steffens kunne
								ønske - og mere til. Han blev de begejstrede unges helt og
								færdedes som en yndet gæst i hovedstadens dannede saloner
								- fra Kamma Rahbeks beskedne Bakkehus over Friederike
								Bruns storborgerlige Sophienholm til grevinde Schimmelmanns
								højaristokratiske Sølyst. Men samtidig knyttedes der en række
								tvivlsomme rygter til hans navn: Han skulle allerede inden
								forelæsningernes begyndelse have sagt, at man ikke kunne tænke på
								dansk. Fra katederet skulle han have prist katolicismen for de  ubefæstede unge. En af
								hans tilhørere skulle være gået fra forstanden, og i dårekisten
								kunne man høre denne stakkel råbe: "O Steffens! O Oehlenschläger!"
								Det sidste var oven i købet sandt - dog uden at årsagen
								til det unge menneskes vanvid kunne fastslås - og
								historien nåede selv kronprinsens øre for et par år senere at afføde
								et berømt kongeord.I efteråret 1803 blev universitetets professor i filosofi, Børge
								Riisbrigh, bevilget afsked på grund af alder. Under andre
								omstændigheder kunne det være blevet Steffens' store chance, men
								hertugen af Augustenborg kaldte allerede samme år Niels Treschow ned
								fra Kristiania som Riisbrighs afløser. Treschow var 22 år ældre end
								Steffens og havde været dennes rektor ved latinskolen i Helsingør.
								Filosofisk var han præget af empirisme og rationalisme, som han
								forsøgte at forene under en teistisk anskuelse. I aviserne hed det
								ikke uden grund, at denne dygtige filosof var blevet tilkaldt for at
								bringe de unge hoveder i orden, som Steffens havde bragt i uorden.Ydermere meddelte greve C. D. Reventlow, der var medlem af statsrådet
								og førstedeputeret i bjergværksdirektoriet, at han ikke ville gøre
								brug af Steffens' tjeneste. Greven var en udtalt fjende af al
								spekulation og mente, at en filosof var uegnet til praktisk arbejde,
								fx geognostiske undersøgelser i Norge, som Steffens havde tilbudt at
								foretage. (Det sørgelige udfald af Steffens' tidligere Norgesrejse
								kunne heller ikke tjene til at ændre denne opfattelse.) Desuden var
								greven højst utilfreds med den skadelige indflydelse, Steffens øvede
								på ungdommen.Således sat i skak på de to hovedområder, han beherskede bedst, var
								Steffens' situation betænkelig. Da han desuden blev gift i september
								1803 og måtte forøge sin i forvejen stiftede gæld for at føre en
								passende husholdning,  og
								da hans gravide kone alligevel ikke befandt sig godt i København,
								føltes det som en befrielse, at der i maj 1804 indløb et tilbud fra
								kongeriget Preussen. Man spurgte, om han ville overtage et
								nyoprettet professorat i naturvidenskab og naturfilosofi ved
								universitetet i Halle. Steffens svarede ufortøvet ja, og i august
								samme år - godt en måned efter at hans kone var nedkommet,
								og kun få uger efter at barnet var dødt - forlod
								ægteparret Danmark. Med bureaukratisk omhu blev Steffens ved
								udrejsen forelagt en regning for de beløb, han ved siden af sine
								stipendier havde modtaget som "forskud" af regeringen siden 1802
								- i alt 850 rigsdaler, at tilbagebetale i halvårlige
								terminer a 50 daler. Først ved greve Schimmelmanns mellemkomst
								lykkedes det fire år senere at fa denne gældspost eftergivet.30Steffens fik i første omgang to år i Halle, hvor han følte sig meget
								lykkelig. Her, i januar 1806, blev hans andet barn født. Det var en
								datter, der fik navnet Clara, og hun var det eneste af i alt fire
								børn, som fik lov at overleve, skønt hun var sygelig ved fødslen. I
								Halle sluttede Steffens også et nært venskab med teologen Friedrich
								Schleiermacher, der samtidig med ham selv var blevet udnævnt til
								professor ved universitetet. Under påvirkning fra Schleiermacher
								begyndte den udvikling i kristelig retning, der snart skulle fjerne
								Steffens fra den monistiske naturfilosofi og ikke blot vække hans
								syndsbevidsthed, men med tiden gøre ham til bekendende
								gammellutheraner, dvs. langt mere ortodoks end Schleiermacher selv.
								Ganske vist beskæftigede Steffens sig efter Grundzüge der philosophischen Naturwissenschaft 1806
								fortsat med naturvidenskabelige emner - bl.a. markeret ved
								udgivelsen af det sobre naturfaglige 30. Jf Steffens'
									promemoria til Finansdirektionen 5 marts 1808 i Personalhistorisk Tidsskrift bd. II
									(Kbh. 1881) pp. 136-138 værk Geognostisch-geologische Aufsatze, 1810, og en Vollstandiges Handbuch der Oryktognosie i to
								bind 1811-15. Men hans interesse koncentreredes stadig mere om
								samfunds- og historiefilosofi og ikke mindst om
								religionsfilosofi. Hans udvikling foregik parallelt med Schellings,
								der også i begyndelsen af 30'erne - mere præcist med året
								1809 som omdrejningspunkt - vendte sig fra naturfilosofien
								mod eksistentielle og religionsfilosofiske problemstillinger. De to
								ungdomsvenner endte endog som professorer ved samme universitet: i
								Berlin, hvor de fik knap fire år sammen, fra Schellings kaldelse i
								1841 til Steffens' død i 1845. Da var de to engang så revolutionære
								romantikere fælles om en dybt konservativ holdning, en kristelig
								vilje til at bekæmpe, hvad deres velynder, kong Friedrich Wilhelm IV
								(''romantikeren på tronen") betegnede som dragesæden fra den
								hegelske panteisme.Steffens' tid i Halle blev i første omgang afbrudt af Napoleon, der
								indtog byen i slutningen af 1806, efter slaget ved Jena. Fordi han
								frygtede fjendtlige anslag fra universitetet, beordrede kejseren
								dette lukket, og Steffens stod på ny uden midler til livets
								opretholdelse. I den situation gjorde han et sidste forsøg på at få
								ansættelse i Danmark: I februar 1807 opsøgte han kronprins Frederik
								i Kiel og tilbød sin tjeneste. Kronprinsen svarede, at Steffens var
								velkommen, da han jo var et godt hoved, som nok kunne bruges; men
								forelæsninger måtte han ikke holde: "Jeg kan ikke lade Dem læse;
								[...] De gjør mig mine Undersaatter forrykte."31
								Da Steffens imidlertid stod fast på, at hans egentlige talent var at
								forelæse, og at han som promoveret doktor endog havde ret dertil,
								blev kronprinsen ophidset, 31. Was ich
										erlebte bd V p 245, dansk oversættelse (hvorfra citatet
									er hentet) Hvad jeg oplevede bd V p 225 og de to mænd skiltes i
									vrede.32 Greve Schimmelmann måtte kort efter
								belære Steffens om, at hvis han havde vist sig mindre stejl under
								samtalen og i første omgang accepteret forelæsningsforbuddet, ville
								han, greven, efterhånden have kunnet lempe betingelserne og anbringe
								Steffens i en mere passende stilling. Da ville meget have set
								anderledes ud - men da ville Steffens også have været en
								anden.Nu måtte han returnere til Tyskland, under hvis historie resten af
								hans liv og karriere henhører. Han kom til at virke her igennem fire
								årtier, ikke blot som filosof og universitetslærer, men tillige som
								politisk aktivist og skønlitterær forfatter. Denne omfattende
								virksomhed falder uden for nærværende udgaves horisont og skal kun
								følges annalistisk frem til sin afslutning:1808: Universitetet i Halle, der nu hører til kongeriget Westfalen
								under Napoleons broder Jérôme, får tilladelse til at genåbne.
								Steffens genindtræder i sit professorat og deltager i de følgende år
								i den sammensværgelse, der forbereder Tysklands frihedskrig mod
								Frankrig.1809: Udgiver Ueber die Idee der
								Universitäten.1810: Udgiver Geognostisch-geologische Aufsätze,
									als Vorbereitung zu einer innern Naturgeschichte der Erde.1811: Udgiver Vollständiges Handbuch der
									Oryktognosie, I (II: 1815).1811: Steffens kaldes til det nyoprettede universitet i Breslau (nu
								Wroclaw i Polen) som professor i fysik og filosofisk naturvidenskab.
								Han bliver i Breslau til 1832. Byen er ved hans ankomst arnestedet
								for den tyske frihedskamp mod Napoleon.32. Jf kronprinsens brev til greve Schimmelmann 17 februar 1807,
								trykt i 1813: Steffens opfordrer i en improviseret tale studenterne til at gå
								i krig mod Frankrig og erklærer, selv at ville gå med. Deltager i
								felttoget som sekondløjtnant og er med ved indrykningen i Paris i
								marts 1814.1814: Udnævnes til æresdoktor ved universitetet i Kiel.1817: Udgiver Die gegenwärtige Zeit und wie sie
									geworden mit besonderer Rücksicht auf Deutschland, I-II.1819: Udgiver Caricaturen des Heiligsten, I
								(II: 1821), bl.a. med en skarp kritik af det uniformerede tyske
								"Turnwesen".1820: Vælges som udenlandsk medlem af Det kgl. danske Videnskabernes
								Selskabs filosofiske klasse.1822: Udgiver Anthropologie, I-II.1823: Udgiver Von der falschen Theologie und dem
									wahren Glauben, hvori han bekender sig som tilhænger af
								gammellutheranernes sekt.1824: Besøger Danmark og fejres såvel på skydebanen i København som i
								Studenterforeningen. Modtages i audiens af Frederik VI, der med
								tilfredshed noterer, at Steffens er blevet en moden og fornuftig
								mand.1825: Udgiver Der norwegische Storthing im Jahre
									1824. Geschichtliche Darstellung und Aktenstücke.1827: Indleder sit skønlitterære forfatterskab med romanen Die Familien Walseth und Leith, I-III.1828: Udgiver romanen Die vier Norweger,
								I-IV.1829: Udgiver Polemische Blätter zur Beförderung
									der speculativen Physik, I (II: 1835).1831: Udgiver Wie ich wieder Lutheraner wurde und
									was mir das Lutherthum ist.Efterladte Papirer fra den reventlowske
									Familiekreds bd V (udg Louis Bobé, Kbh. 1902) p 292 f1832: Kaldes på foranledning af kronprins Friedrich Wilhelm (IV) til
								universitetet i Berlin som professor i naturvidenskab. Fungerer som
								universitetets rektor 1834-35.1837: Udnævnes til preussisk gehejme-regeringsråd.1839: Udgiver Christliche
								Religionsphilosophie, I-II.1840: Besøger Danmark som Christian VIIIs gæst ved
								kroningsfestlighederne. Udnævnes til Ridder af Dannebrog. Deltager
								desuden som foredragsholder i det skandinaviske naturforskermøde.1840-44: Udgiver selvbiografien Was ich
								erlebte, I-X.1845: Udarbejder på opfordring af Christian VIII en betænkning om det
								offentlige undervisningssystem i Danmark, særlig om principperne for
								at indrette Sorø Akademi som et teknisk og artistisk universitet.Dør i Berlin den 13. februar. Begraves på Dreifaltigkeitsfriedhof.
								Hustruen Hanna lever endnu knap elleve år og dør i december
							1855.Oversigt over forelæsningerneSteffens' forelæsninger er faglitteratur og fortolker således i alt
								væsentligt sig selv. Imidlertid kan en resumerende gennemgang af
								forelæsningerne én for én måske være nyttig ved at skabe det
								overblik, som under læsningen let fortoner sig i mylderet af
								naturvidenskabelige og historiske kendsgerninger.Første forelæsning: Steffens stiler
								indledningsvis sine forelæsninger til et akademisk normalpublikum,
								som dels ønsker  at forstå
								tingenes væsen, dels er i stand til at mobilisere en
								helhedsanskuelse af tingene. Der kræves med andre ord ikke særlige
								forkundskaber, men metafysisk trang og intuition (s. 11-12).Derpå skitserer Steffens sin metode, der i en underforstået
								sammenligning med Schellings deduktive metode fremtræder som mere
								empirisk og mindre logisk forpligtet. Han går ud fra fakta. Men over
								disse fakta "ræsonnerer" han blot og opvækker derved anelser uden
								logisk beviskraft (12). Begrebet reduktion kunne være brugt, som i
									Beyträge, men Steffens undgår det. Måske
								fordi den reduktive metode i tredie forelæsning beskrives i en
								mindre smigrende sammenhæng - som en utilstrækkelig,
								ubevidst form af den spekulative naturfilosofi.Den første forelæsnings hovedærinde er at pege på to modsatrettede,
								hinanden principielt udelukkende drifter, som går igennem hele
								naturen: Den egoistiske drift mod individualisering eller
								selvopholdelse (12-15) og den altruistiske drift mod enhed (16-18).
								Efter at have påpeget drifterne hver for sig viser Steffens dem i
								deres indbyrdes spændingsforhold på et bestemt trin af naturen,
								nemlig i menneskelivet: Først konstateres det, på et biologisk
								niveau, at enhedsdriften modarbejder individet og hidfører dets død,
								mens individualiseringsdriften modarbejder både det menneskelige
								fællesskab og menneskets samhørighed med naturen. Som et kompromis
								mellem drifterne opretholdes arten menneske
								(19-20). Dernæst træder Steffens ind i menneskets historiske liv,
								hvor individualiseringsdriften viser sig som privat
								lyksalighedsdrift, mens enhedsdriften viser sig som moralitet (20).
								Dog er der foruden moraliteten også en mere uvilkårlig
								egoismedæmpende kraft i konflikten mellem forskellige individers
								egoisme; den tvinger  til
								gensidig tilbageholdenhed og er (i det mindste en del af)
								statsdannelsen (21). Endelig viser Steffens, at egoismen i sig selv
								kan nærme sig til moraliteten, idet den udvider sig fra
								egenkærlighed til ægteskabelig kærlighed, videre til
								familiekærlighed og derfra til fædrelandskærlighed. Jo flere
								mennesker egoismen omfatter, desto mere bliver den til moralitet
								(22).Steffens slutter første forelæsning med et spørgsmål, der både er
								retorisk og åbenlyst stillet på skrømt: Når mennesket således er
								indflettet i modsætninger, som kræver åndsnærværelse og handling,
								hvad nytte har det da af at filosofere? Hvorfor ikke blot bruge sin
								åndskraft på at klare for sig i det borgerlige samfund?Anden forelæsning er den mindst filosofiske
								af de ni. Den er ikke logisk fremadskridende eller argumenterende i
								sin struktur, men først anekdotisk fortællende, siden lyrisk
								besyngende, under alle omstændigheder suggestiv.I stedet for et abstrakt og direkte svar på sit spørgsmål fra første
								forelæsning giver Steffens et indirekte svar ved at henvise til
								Spinozas biografi. Spinozas liv blev ikke blot drevet af
								selvopholdelses- og enhedsdrift i forskellige
								kombinationer, men tillige og især af en tredie: søgen efter
								sandhed, en uimodståelig drift mod erkendelse. I et langt citat fra
								Spinozas traktat om forstandens forbedring lader Steffens ham med
								egne ord forkaste alle timelige goder til fordel for erkendelsens
								evige (26-28). At citatet fremtræder i sin latinske
								originalskikkelse, har ikke på tilhørerne virket arrogant, som det
								måske kan gøre på moderne læsere. Datidens akademikere talte latin.Dernæst resumerer Steffens kort slutningen af første forelæsning,
								hvor det borgerlige samfund fremstod som et  virvar af modsatte drifter eller interesser
								(28 f). Og så kommer det abstrakte svar på spørgsmålet -
								skønt det er så som så med svarets logiske begrundelse: Alle
								videnskaber har en unyttig dimension, der transcenderer det
								borgerlige livs behov. Alle ordentlige naturforskere drives således
								af en dyb, unyttig erkendelsestrang. Og historikerne kan anskues som
								tjenere for en unyttig tilbøjelighed i selve fortiden til at
								overlevere sig selv til kommende tider. I øvrigt foragter vi jo også
								de nationer, der ikke respekterer videnskaberne for deres egen
								skyld! (29-32).Steffens plæderer videre for, at den sandhedssøgen, som driver alle
								videnskabsmænd, tillige er en anelse om alle tings enhed (33). Han
								overgår til en dityrambisk, svært forståelig lovprisning af denne
								anelse, der bl.a. menes at sætte os i stand til at forstå svundne
								epoker med deres egen bevidsthed (det, som senere er blevet kaldt
								rekonstruktionshermeneutik). Anelsen hævdes at kulminere i skabende
								form som poesi (34). Og herfra skrider Steffens videre, dels til en
								skildring af digteren, der kan fremmane den forsvundne guldalder for
								vore øjne, dels til selv at besynge det eviges billeder i det
								timelige. Slutningen af forelæsningen former sig som en skildring af
								guldalderen, da guderne var på jorden; en tidsalder, der løseligt
								tidsfæstes til de førgræske, orientalske kulturer (35-37).I tredie forelæsnings begyndelse lover
								Steffens at bevise, at de to videnskaber, der isoleret behandler
								henholdsvis naturen og historien, ikke kan klare sig uden en tredie,
								højere videnskab: filosofien (38). Resten af forelæsningen såvel som
								de følgende handler om naturvidenskaben, mens historievidenskaben
								først kommer ind i syvende forelæsning.Først tager Steffens afstand fra den (empiristiske)  opfattelse, at vore
								forestillinger om fænomenerne skulle være forårsaget af fænomenerne
								selv (40-42). Dette for at forberede tilhørerne på sit overordnede
								synspunkt, nemlig at fænomen og tanke, empiri og spekulation ikke
								bør skilles; naturen kan og må forstås ad spekulativ vej.Dernæst sætter han sig for at bevise, at den empiriske videnskab ikke
								kan forklare noget i naturen. Den empiriske naturvidenskab skal
								føres ad absurdum, for så vidt som den gør fordring på at være en
								forklarende eller teoretiserende videnskab (men ikke for så vidt som
								den blot vil være empiri; inden for sine naturlige grænser kan den
								meddele værdifuld viden). Til det formål adskilles de to metoder,
								som den empiriske naturvidenskab betjener sig af: den
								klassificerende og den reducerende. Den klassificerende (som bl.a.
								er Linnés metode) lægger kun vægt på udvortes kendetegn, og ved dem
								kan man ikke begribe fænomenernes sammenhæng, fx i arter og slægter.
								De egentlige sammenhænge må begribes anskuelsesvis eller intuitivt,
								og den klassificerende naturvidenskab forudsætter dem uden at vide,
								hvordan den har fået fat i dem! Den reducerende metode forsøger i
								højere grad at grunde sine kategorier på naturfænomenernes indre
								sammenhæng og ligger for så vidt spekulationen nærmere. Egentlig er
								den en ubevidst spekulation, en intuitiv begribelse af sandheden.
								Men den tager for det første fejl, når den mener at komme til sine
								kategorier og teorier ad rent empirisk vej. Den underkender sin egen
								intuitive dimension, ja den tager fejl af sit eget fundament, så
								sandt som intuitionen kommer før den empiriske ordning. For det
								andet kan den blot reduktivt arbejdende forsker aldrig nå til
								indsigt i naturens inderste væsen, ånden (57). Den sidste påstand
								kan tydes som udtryk for, at Steffens siden Beyträge, hvor han  karakteriserede sin egen metode som
								reduktiv, er rykket i mere spekulativ retning. Men
								accentforskydningen kan også tilskrives den forandrede situation:
								Mens Beyträge blev til i det romantiske
								Tyskland, hvor forfatteren måtte markere sig selvstændigt i forhold
								til Schelling, er forelæsningerne et forsøg på at overbevise det
								skeptiske Danmark om naturfilosofiens rigtighed.I begyndelsen af fjerde forelæsning beslutter
								Steffens, efter Schellings forbillede, at påvise, hvad empirien
								aldrig kan kombinere sig til: den ordnende, forenende ånd, som går
								igennem naturens mangfoldige fænomener. Han må dog nødvendigvis
								indskrænke sig til stikprøver og vælger to emner: 1) Dyreriget. 2)
								Planters og dyrs "underlige Sammenhæng med Bjergmasserne". Kun det
								første af de to emner afhandles i denne forelæsning, mens det andet
								optager femte forelæsning.Tyskeren K. F. Kielmeyer har påvist, at reproduktionskraften, som er
								stærkest hos de lavere dyr, viger for irritabiliteten, som er
								stærkest hos insekterne, og at irritabiliteten atter viger for
								sensibiliteten, som er stærkest hos pattedyrene. Hele dyreriget er
								med andre ord et kontinuum (59-61). Efter at have udstukket denne
								grundtanke for sine tilhørere går Steffens i detaljer og henviser i
								en note til sin egen Beyträge. Fjerde
								forelæsning er da også i alt væsentligt en forkortet udgave af dette
								værks sidste afhandling: "Durch die ganze Organisation sucht die
								Natur nichts als die individuellste Bildung". Visse passager er (i
								oversættelse) ren afskrift fra Beyträge,
								hvorved selv trykfejl herfra er blevet overført til Indledning.Steffens' redegørelse virker mest saglig, hvor den vedrører
								sammenhængen mellem de laveste dyreformer:  infilsionsdyr, bløddyr,
								koraller, orme mv. (62-65). Mere poetisk og analogiserende bliver
								den, da han når til insekterne, der beskrives dels som flyvende
								blomster, dels (med regres til Schelling) som blomsternes løsrevne
								forplantningsorganer (66-68). Steffens synes herefter at fortabe sig
								i diverse påvisninger af kontinuitet inden for insekternes verden
								(især med henblik på deres skelet og deres "Kunstdrifter"), så da
								han omsider kan gå videre til fisk og padder, fugle og pattedyr,
								sker det med en vis hast og i meget almene vendinger. Da han ender
								hos mennesket, naturens fuldkomneste og mest individuelle skabning,
								virker han en smule stakåndet.l femte forelæsning tager Steffens da fat på
								bjergarterne for at bevise deres kontinuitet med det organiske liv.
								Forelæsningen er en forkortet udgave af det første kapitel i Beyträge's store afhandling: "Beweiß, daß
								Stichstoff und Kohlenstoff Repräsentanten des Magnetismus im
								chemischen Process sind."Efter på rent kemisk grund at have opstillet en række af de
								jordarter, som datiden tøvende regnede til grundstofferne, i to
								slægtskabsrækker: kalk- og kiselrækken, foretager Steffens et greb
								tilbage til sin læremester A. G. Werners geognosi. Han redegør for
								jordskorpens tilblivelseshistorie efter den "neptuniske" opfattelse,
								ifølge hvilken bjergarterne i alt væsentligt er afsat under vand
								(- og man bemærker, at han end ikke nævner den
								alternative, "plutoniske" opfattelse). I flugt hermed præsenterer
								Steffens de to store formationer, hvori Werner har ordnet
								bjergarterne: skiffer- og kalkformationen. Det viser sig
								da, at skifferformationen, som er ældst, indeholder de kemiske
								grundstoffer, der udgjorde kiselrækken, og at kalkformationen, som
									 er yngst, indeholder
								grundstofferne fra kalkrækken (83-88). Aldersbestemmelsen bekræftes
								af, at de forsteninger, som findes i skifferformationen, hidrører
								fra planter, mens de tilsvarende i kalkformationen hidrører fra dyr.Men Steffens går dristigt videre end Werner og forlænger
								skifferformationen via olie og kul op i vore dages tørvemoser, som
								blot er kiseljord under dannelse. Kalkformationen forlænges
								tilsvarende op i vore dages koralbanker, som er kalkjord under
								dannelse. Således er der bragt kontinuitet mellem skifferformationen
								og planteverdenen, såvel som mellem kalkformationen og dyreverdenen
								(89-91). Steffens udtrykker det også således, at skifferformationen
								er det kæmpemæssige residuum af naturens vegetationsdannende tendens
								(en tendens der kemisk karakteriseres ved kulstof), mens
								kalkformationen er residuet af naturens animaliserende tendens (der
								kemisk karakteriseres ved kvælstof) (92).Mod slutningen værger Steffens sig mod den (buffonske) misforståelse,
								at man skulle opfatte de to beskrevne hovedformationer som rester
								eller produkter af henholdsvis planter og dyr. Meningen er snarere
								den modsatte, at de hver for sig er anlæg eller tilløb til de senere
								planter og dyr, ja i sidste instans til mennesket. I det omfang de
								kaldes residuer, er det af en immateriel tendens i naturen, der går
								mod stadig højere former - den individualiserende. Denne
								tendens er selve nøglen til naturens hemmeligheder, og med en
								sidste, affejende håndbevægelse fastslår Steffens, at den trænger
								man ikke ind til ad empirisk vej; den "maae vi söge i vor egen Aands
								Inderste" (94).Med sin sjette forelæsning genoptager
								Steffens tråden fra den tredie, idet han lover at bevise, at den
								rene empiriske  videnskab
								aldrig kan forklare naturen. På baggrund af den demonstration af
								naturens store sammenhæng, som han netop selv har foretaget, kan han
								med en vis kraft hævde, at den blotte empiriker altid griber det
								enkelte frem for helheden, det døde frem for livet (96 f).
								Empirikeren tvinges af sin metode til at antage, at fænomenerne er
								opstået ved en kombination (kemisk sammensætning) af allerede
								bestående fænomener, og kommer således ikke ud over mangfoldighedens
								virvar til den levende enhed, som netop producerer sig i
								mangfoldigheden. Empirikeren håber endvidere at kunne forklare
								teoretiske spørgsmål ud fra eksperimenter, men det er en umulighed,
								fordi eksperimentet efter sin natur hæfter sig ved de forskelle
								mellem tingene, som overhovedet gør eksperimentet muligt, og således
								aldrig kan overskride forskellene til fordel for tingenes sande
								væsen, der ligger hinsides disse (100 f/109 f).Steffens opliver sin teoretiske udredning med en række af de
								latterlige hypoteser, som den empiriske naturvidenskab har sat i
								omløb, når den har søgt en forklaring på sine iagttagelser. Det
								gælder fx antagelsen af særlige stofløse stoffer til forklaring af
								lysets og varmens fænomener samt af nordpols- og sydpolsmagnetiske
								materier til forklaring af magnetismen. Biografisk kan man notere,
								at der fra denne oversigt går en lige linie bagud til hans
								videnskabelige debut som anti-phlogistisk skribent i 1794.
								Oversigtens aktuelle pointe er, at den (materialistiske) videnskab,
								der frygter intuitionen, af selve det videnskabelige
								forklaringsbehov drives til mere absurde og grundløse spekulationer
								end den (idealistiske) spekulation, som den foragter. Pointen er
								god, omend også atomteorien ryger med i Steffens' oversigt over
								naturvidenskabens let gennemskuelige fejltagelser (102-109).Steffens konkluderer, at man ikke forstår nogen form for enhed, når
								man ikke anskuelsesvis forudsætter altings enhed (112), og han
								slutter sin forelæsning med en poetisk vision af hele kloden som en
								pulserende, levende organisme, op af hvilken fornuftens tendens
								rejser sig i herlighed (113 f).Syvende forelæsning: Idet Steffens
								præciserer, at han ikke docerer filosofi, men kun prøver at åbne et
								filosofisk problemfelt for tilhørerne, skrider han fra naturens til
								historiens filosofi (115). Derved lægger han an til at indfri det
								løfte, som blev givet i begyndelsen af tredie forelæsning. Hans
								overordnede tese er nu ikke simpelthen, at der hersker kontinuitet
								mellem natur og historie, men den mere komplicerede, at de to
								tilsyneladende modsatte riger indeholder hinandens herskende
								tendens. Ligesom ånden i naturens tilsyneladende nødvendighed viser
								sig som en stigende frihed, således viser den sig i naturens
								tilsyneladende vilkårlighed som en skjult nødvendighed (115 f). Den
								filosofiske baggrund for Steffens' historiesyn er Schellings System des transscendentalen Idealismus
								(1800).Steffens argumenterer abstrakt, men overbevisende for, at
								enkeltmenneskets liv determineres af den store historie: Vi er alle
								produkter af fortiden (117 f). Mindre overbevisende virker hans
								komplementære påstand om, at den enkelte samtidig ved sin frihed
								virker ind på historiens gang (118 f). Det er tydeligvis
								nødvendigheden, der her interesserer mest. Steffens bestræber sig i
								det følgende for at vise planen i histonens gang og begynder i de
								ældste tider, før det antikke Grækenland og Homer. De første penoder
								i hans verdenshistorie lader sig ordne således:1. Mytologisk tid: De orientalske kulturer omkring Eufrat og Tigris
								samt den ægyptiske ved Nilen (ca. 4. - 1. årtusinde f.
								Kr.). Guderne eller det evige trådte umiddelbart frem; sproget var
								allegorisk.2. Den heroiske tid: Den tidlige græske kultur, Homers tidsalder (ca.
								8. - 6. årh. f. Kr.). Ord og handling var ét; sproget var
								episk.3. Den antikke græske kultur, Hellas (5. - 4. årh. f. Kr.):
								Ord og handling skiltes i henholdsvis videnskab og dåd, spekulation
								og krig (respektive sport).4. Det romerske rige (ca. 4. årh. f. Kr. - 0): Forstandens
								herredømme; der fandtes ringe eller ingen sans for tilværelsens
								religiøse dybder. Endeligheden triumferede, mennesket ophøjedes til
								gud (: kejserdømmet). I denne nedadgående bevægelse følger Steffens
								historien fra den gyldne begyndelse til det laveste, mørkeste punkt.
								Effektfuldt slutter han med spørgsmålet: "Hvor var Redning for den
								sunkne Slægt?" (130).Ottende forelæsning: Efter nogle generelle
								betragtninger over den nyere tids kunst som en vedligeholdt
								erindring om guldalderen går Steffens videre i sin historiske
								demonstration. Nu er linien opadgående fra nulpunktet:I nulpunktet - også det kronologiske - fødtes
								Jesus Kristus, og de følgende tider forenes trods alle forskelle af
								kristendommens langsomme vækst. Kristendommen er disse tiders
								"inderste Kjerne" (159). Det er dog værd at bemærke, at den ikke
								fremstilles som et metafysisk eller absolut faktum, men som et
								historisk, altså integreret i den store nødvendighed. Fra ortodoks
								kristen side kunne man nære en lignende skepsis over for Steffens,
								som man senere ytrede over for Hegel.Folkevandringstiden anskues som en gæringsperiode, hvoraf den ny tid
								skulle fødes. Og så følger de egentlige perioder, her nummereret i
								forlængelse af syvende forelæsning:5. Den katolske tid eller middelalderen var et forsøg på at bringe
								det religiøse ind i livet igen. Livsfølelsen var "romantisk" (modsat
								klassisk), dvs. præget af en længsel, som ikke kunne tilfredsstilles
								af den endelige tilværelse, en subjektivitet, som tørstede efter
								evighed.6. Den efterreformatoriske tid og oplysningstiden var præget af
								irreligiøsitet. Livsfølelsen var prosaisk og forstandspræget. Her
								fortaber Steffens sig til dels i en regulær udskældning af den
								franske oplysning, og det kan være svært at se, hvordan denne
								periode i forhold til den umiddelbart foregående skulle føre opad.
								Dog, perioden har også fostret protestantismen, som menes at være
								nærmere Gud end katolicismen, og i forelæsningens slutning prøver
								Steffens at skille protestantisme og oplysning. Han påstår, noget
								overraskende, at oplysningen ikke er et produkt af protestantismen,
								men snarere af den udlevede katolicisme! (142).7. Den romantiske idealisme, som i Tyskland er indvarslet af
								Winckelmann og Goethe, skal fuldføre det åndelige genrejsningsværk i
								historien. "Den nyere vaagnende Philosophie, lover en herligere Tid"
								(143).I niende forelæsning hæver Steffens sig for
								alvor til de højeste og sidste spørgsmål. Indledningsvis adskiller
								han  menneskene i tre
								kategorier, alt efter hvor stærkt det evige åbenbarer sig i dem, og
								hvor stærk en sans de har for filosofiens egentlige problem. Nedefra
								og opefter er kategorierne: den almindelige borger, talentet og
								geniet. Borgeren er ikke noget særligt; talentet er ganske vist
								særligt, men også ensidigt; geniet er på samme tid individuelt og
								universelt. Geniet er det eviges åbenbarelse i det endelige
								(144-148).Herefter går Steffens over til at beskrive forholdet mellem evighed
								og endelighed: Alt, som udfolder sig i tid, er bestemt af det evige.
								Alt forgængeligt er i sit inderste væsen evigt. Alt sanseligt har en
								kerne af fornuft i sig; men derfor kan fornuften også genkende sig
								selv i det sanselige, dvs. i den forgængelige verdens udfoldelse.
								Den filosoferende fornuft, som er det eviges organ i mennesket, kan
								i verden finde sit eget aftryk eller sin forform (148-150).Steffens' begreber bliver i denne sammenhæng så store og svimlende,
								at han må distancere sig fra to mulige misforståelser: For det
								første bør man ikke forveksle det evige med det uendelige; det evige
								er højere end det uendelige og kan beskrives som det ideelle sted,
								hvori endeligt og uendeligt smelter sammen (151 f). For det andet
								bør man ikke på panteistisk vis forestille sig, at selve universet
								er identisk med Gud; universet er kun et aftryk af tingenes evige
								urbilleder, sådan som disse er i eller hos Gud (152). Filosofisk må
								dette betegnes som en form for panenteisme eller platonisme.Igennem en række retoriske spørgsmål drøfter Steffens afslutningsvis
								muligheden af at begribe det evige, når man som menneske dog er
								henvist til at leve i det endelige - og resultatet falder
								negativt ud! Samtidig betones imidlertid nødvendigheden af at hæve
								sig til en anskuelse af det evige for ikke at synke ned i en
								livsødelæggende skepticisme.Standpunktet er præget af en vis desperation, som kan sammenfattes i
								den erkendelse, at ganske vist er det umuligt at fatte det evige,
								men samtidig er det eksistentielt nødvendigt at klynge sig til det
								(153 f).Svarende til denne desperation slutter forelæsningernes hele række i
								en logisk cirkelbevægelse, hvor det evige og det endelige
								forudsætter (eller udelukker) hinanden; og den intense energi, som
								tilhørerne har været vidne til, truer med at fortære sit eget
								resultat:Vi have i det Foregaaende blot samlet endelige Fakta. Disse ledte os
								til det Evige [...] Vi paastode, at alt Endeligt blot havde sin
								Realitet i og ved det Evige, og dog udledte vi det Evige af det
								Endelige, og dog skal det Endeliges Realitet atter grundes ved det
								Evige. Det er en aabenbar Cirkel. [...] Alt hvad jeg har foredraget
								falder sammen ved den simpleste Scepticismus. Vor absolute
								Grundsætning maa staae ved sig selv - eller vor hele
								Philosophie har ingen Realitet. (155)Den intellektuelle redelighed i dette citat er både forbløffende og
								beundringsværdig. Ser man traditionelt Steffens' forelæsninger som
								et udtryk for romantikkens harmoniske verdensbillede -
								Oehlenschlägers forudsætning osv. - så åbner disse
								afsluttende linier et perspektiv, der fører direkte ind i det
								moderne. Den eneste mulige redning fra nihilismen er her et spring
								over i troen.I ultra-koncentreret form kan de ni forelæsningers temaer præsenteres
								således:1. De to grunddrifter i livet: Selvopholdelses- og
								enhedsdrift2. Erkendelsestrangen som en tredie grunddrift3. Opgør med den empiriske naturvidenskab (A)4. Kontinuiteten i naturen. A: Dyreriget5. Kontinuiteten i naturen. B: Fra den uorganiske til den organiske
								natur6. Opgør med den empiriske naturvidenskab (B)7. Historiens plan. A: Forfaldet fra guldalderen til 08. Historiens plan. B: Genrejsningen fra 0 til romantikken9. Det erkendelsesteoretiske problem; rid og evighedVed denne ordning tydeliggøres flere forhold. For det første, at
								naturvidenskaben er det store, dominerende emne; den optager
								forelæsningerne 3, 4, 5 og 6, mens historien må nøjes med 7 og 8.
								For det andet, at den naturvidenskabelige afdeling er komponeret som
								en ramme eller æske, hvor det positive budskab om sammenhængen i
								naturen (4-5) er omgivet af sit negative modstykke, opgøret med den
								empiriske videnskab (3 + 6). Hvad den historiske afdeling angår, er
								skellet effektfuldt lagt i det verdenshistoriske nulpunkt, således
								at nedgangen i 7. forelæsning far sit positive spejlbillede i 8.
								Hvad angår de to første forelæsninger, hører de naturligvis også
								sammen, men mere ligefremt som begyndelse og fortsættelse eller
								spørgsmål og svar. Kun den 9. forelæsning står alene - og
								rummer altså potentielt et dementi af alle de foregående. Er det for
								dristigt at se det smukke kompositoriske mønster i 1.-8. forelæsning
								som et genskær af det velordnede kosmos, Steffens så gerne ville se,
								og den sidste, isolerede forelæsning som den erkendelsesteoretiske
								bombe under visionen?AnmeldelserIndledningsforelæsningerne blev udsendt i bogform af Andreas
								Seidelin, der boede i Store Kannikestræde, hvor forelæsningerne
								havde fundet sted. Som både forlægger og bogtrykker havde Seidelin
								dobbelt mulighed for at tjene på bogen, men ifølge Steffens'
								oplysninger fik han kun tab ligesom forfatteren selv.33 I betragtning af den sensation, forelæsningerne havde
								vakt - og i betragtning af de pæne anmeldelser, bogen fik
								- er det ganske bemærkelsesværdigt.Den mest omfattende anmeldelse af bogen fremkom i Kjøbenhavnske lærde Efterretninger for Aar 1803. Den
								skyldtes filologen og arkæologen Niels Schow (1754-1830), der netop
								i 1803 fratrådte som opdrager for den senere Christian VIII og i
								1805 blev udnævnt til professor ved universitetet.Anmeldelsen fylder 25 sider, så den har måttet fordeles på to af
								tidsskriftets numre (nr. 35 og 36, pp. 545-556 og 564-576). Til
								gengæld er den lidet struktureret og består for størstedelen af
								citater fra Steffens. Det er tydeligt, at anmelderen simpelthen har
								lagt Indledning foran sig, læst bogen fra
								ende til anden og undervejs noteret, hvad der faldt ham ind, godt og
								skidt i tilfældig blanding. Ligesom for at undskylde denne
								fremgangsmåde siger han - også på et ganske tilfældigt
								sted:Denne Indledning indeholder ni Forelæsninger, i hvilke findes en
								Mængde skjønne og rigtige Ideer, der hverken 33 Jf "En
									Ansøgning fra Henrik Steffens 1804" i Danske
										Samlinger for Historie, Topographi, Personal- og
										Literaturhistorie, l række bd VI (Kbh 1870-71) pp 86-91 kunne eller bør rives ud
								af den Sammenhæng, de staae i. Enhver, hvis Lyst det er at tænke
								grundigen og see Tingene fra nye Synspunkter, maa selv søge dem i
								den Kjæde, med hvilken de paa det nøjeste ere forbundne. (p. 549)Et hovedpunkt i Schows bedømmelse er dog, at Steffens' filosofi ikke
								er "Ordbram", men et resultat af videnskabelige undersøgelser. Hvis
								filosofi skal have nogen værdi, må den bygge på et grundigt studium,
								enten af naturen eller af historien; men de færreste videnskabsmænd
								har tillige filosofisk begavelse. Her indtager Steffens en
								særstilling ved både at være nøje bekendt med de naturvidenskabelige
								opdagelser, inklusive de nyeste, og at have gode evner for
								filosofien. Anmelderen, der finder en række af Steffens'
								iagttagelser og formuleringer så træffende, at han ikke kan undlade
								at skrive dem af, spår ham en frugtbar fremtid, hvis han fortsat
								grundigt studerer sit hovedfag.Med hensyn til forelæsningernes historiske del føler anmelderen sig
								mindre "fyldestgjort" (p. 574). Han undskylder dog manglerne
								- som han af pladshensyn ikke vil gå nærmere ind på
								- med, at Steffens har sat sig en umulig opgave. At
								demonstrere historiens enhed i spillet mellem frihed og nødvendighed
								lader sig ikke gøre i et par populære forelæsninger.Ikkedestomindre maa Recensenten beundre Forfatteren, at han med saa
								heterogene Videnskaber tillige har kunnet sætte [sig?] i Stand til,
								fra saa høje og interessante Synspunkter at overskue Menneskehedens
								Historie. Hans dybe Agtelse for Grækere og Romere [sic] var
								Recensenten paafaldende. (p. 575)  Det generelle indtryk af anmeldelsen er, at
								Schow er gået langt for at præsentere Steffens' tanker og yde dem
								anerkendelse. Men hans velvilje slipper op, når han nærmer sig de
								romantiske nøglebegreber: anelse, poesi og den absolutte idé.Paa nogle Steder findes en Mystik, som Recensenten ønskede for evig
								bortfjernet fra Philosophien; Ahnelse, Poesie og mystisk Tale sømme
								ikke Philosophen, især i Skrifter, da Hoben ved slige Ting gaber og
								drømmer. (p. 549)Som eksempel citerer Schow fra slutningen af anden forelæsning (s.
								30) Steffens' lovprisning af anelsen, og spørger retorisk: "Hvor
								mange skulle vel forstaae dette?" (p. 550). Hovedsædet for det
								Steffens'ske "Sværmerie" (p. 569) finder han dog i sjette
								forelæsning, hvor empirikerne får at vide, at de ved selve deres
								synspunkt er udelukkede fra naturens inderste hellige kilde og
								hemmelighed. Schow spørger syrligt, hvorfor Steffens fortsat driver
								empirisk forskning i stedet for blot at meddele den hemmelighed, som
								naturen da har åbenbaret ham. Og han fortsætter:Recensenten undres meget over, at der endnu gives philosopherende
								Naturforskere, som tænke at opdage Hemmeligheden i Naturens
								Productivitet, og det endog ved en højeste Idee, ved Siden af
								hvilken Empirien er en Biting, et subordineret Noget. Det var just det som gav de gamle Grækeres
								Philosophie sin første uheldige Retning. Man gik ud fra Synthese; og
								enten ikke analyserede, eller analyserede blot i Overeenstemmelse
								med sin engang fastsatte eller antagne Synthese. (p. 569 f)  Schow erklærer for sit
								eget vedkommende, at han betragter empirien i videste og ædleste
								betydning som den eneste grundvold for filosofien. Med hensyn til de
								latterligheder, som Steffens kan påpege inden for såvel fysik som
								kemi (stofteorier osv.), så beror de på, at de filosofiske
								forestillinger om materie og ikke-materie indtil for nylig har været
								indskrænkede og usikre.Efter disse alvorsord gør Schow det godt igen ved at påpege, at den
								absolutte idé, som der pukkes på i begyndelsen af sjette
								forelæsning, siden antager mere humane dimensioner, idet den bliver
								til det enkelte individs anelse om altings enhed. Og det er jo noget
								ganske andet. Anelsen er i denne forstand ikke absolut; den
								modificeres af individets åndelige og kulturelle stade, så her kan
								recensenten godt være med (p. 572). Hvad Schow anholder, er med
								andre ord Steffens' prætentioner i retning af det gnostiske, hans
								antydninger af at have fået indblik i verdensgådens løsning uden om
								alle jordiske, historiske bestræbelser.Inden Schow slutter sin anmeldelse med at påpege et par gennemgående
								sprogfejl (germanismer og usikkerhed i modalverbernes deklination),
								får han anbragt følgende anerkendende ord om forelæsningernes form:Paa enkelte Steder, hvor Forfatteren overlader sig til sin Phantasie,
								og af hvilke Recensenten har anført eet, er Foredraget
								uforstaaeligt, konstlet og opblæst; men hvor han virkeligen
								philosopherer, er det tydeligt og værdigt. Han er langt fra nyere
								Philosophers Fejl, at overvælde Foredraget med unødvendige Konstord,
								for at give sig Anseende af at sige noget Nyt; skjønt det man siger,
								er meget trivielt. Han bruger sjelden flere Konstord, end dem
								Tingene nøde ham til, og ved hvilke han kan udtrykke sig bestemtere
								og kortere. (p. 575)  I
								sammenligning med Niels Schows anmeldelse er den, der fremkom i
								månedsskriftet Ei blot til Lyst kun at regne
								for en annonce. Den findes i skriftets bd. III (Kbh. 1803) pp.
								274-278 og er usigneret, men uden tvivl forfattet af udgiveren,
								litteraten og historikeren Jens Kragh Høst (1772-1844). Han har
								nøjedes med følgende introduktion:Kiærkommen maa denne Bog være saavel for den geniefulde Forfatters
								mange Tilhørere, hvilke nu kunne gjentage hvad de alt have hørt, som
								for de end flere der uden at have kunne[t] bivaane det mundlige
								Foredrag, længes efter at vide hvad en saa omtalt Lærer har
								foredraget. - Da maaskee ikke alle disse, iblandt dette
								Maanedskrifts Læsere, endnu kjende Bogens Tilværelse, anmeldes denne h[e]r foreløbigen, med
								Tilføjelse af de[t] som Forfattere[n] siger, "reent subjective"
								Sted, de[r] begynder anden Forelæsning, (p.
								274 f)Hvorefter følger et ubrudt citat af siderne 24-26 om Spinoza.UdgaverNærværende udgave af Steffens' indledningsforelæsninger er den femte.
								De fire tidligere er (efter deres respektive titelblade):1. Indledning til philosophiske Forelæsninger
								af Henrich Steffens. Kjöbenhavn 1803. Trykt hos og forlagt af
								Andreas Seidelin, i store Kannikestræde No. 45. (184 sider i lille
								oktav)2. Henrik Steffens' Indledning til philosophiske
									Forelæsninger i København 1803. Ny Udgave ved B. T. Dahl.
								Med et  Forord af
								Professor Harald Høffding. København og Kristiania, Gyldendals
								Boghandel Nordisk Forlag. Forlagets Bogtrykkeri 1905.(175 sider i stor oktav, heraf 3 sider forord af Høffding, dateret
								November 1902, 46 sider "Efterord" af B. T. Dahl samt en 3 siders
								"Liste over nogle maaske mindre almindelig kendte Fremmedord
								(Fagord) og over Tyskagtigheder i Steffens's Forelæsninger".
								Efterordet indeholder foruden udgiverens fremstilling af Steffens'
								biografi en 17 sider lang tekst af denne selv, nemlig hans
								betænkning til Christian VIII om undervisningssystemet i Danmark med
								særligt henblik på Sorø Akademi (1845). Selve forelæsningsteksten
								er, omend yderst sparsomt, forsynet med realkommentarer i form af
								fodnoter.)3. Henrich Steffens Forelæsninger og
								fragmenter. Ved Emil Boyson. Thorleif Dahls kulturbibliotek,
								Oslo 1967. Johan Grundt Tanum forlag.[På kolofonsiden:] Norsk filosofi i det 19. århundre. Redaksjon: Egil
								A. Wyller og Asbjørn Aarnes.(241 sider i oktav, heraf 2 sider forord af Emil Boyson, 6 sider
								"Noter" og 52 siders "Efterord". Noterne består dels af en
								alfabetisk liste med realkommentarer, især data på naturforskere,
								Steffens nævner i teksten, dels af en kort ekskurs om Schellings
								naturfilosofi. Efterordet domineres af Steffens' biografi (46
								sider), men rummer desuden en liste over hans skrifter samt
								henvisninger til litteraturen om ham. Selve tekstdelen er opdelt i
								tre: I. "Hvorledes jeg blev Naturphilosoph" (pp. 11-20; deltiden
								skyldes udgiveren, indholdet er plukvise uddrag af erindringsværket
									Hvad jeg oplevede),  II. "Indledning til philosophiske
								Forelæsninger" (pp. 21-120), III. "Mindre stykker" (pp. 121-181;
								indeholder syv prøver på Steffens' saglitterære forfatterskab fra
								årene 1810-40. Emnerne er naturvidenskab, antropologi,
								historiefilosofi, politisk historie, filosofihistorie, kristelig
								religionsfilosofi og naturfilosofi). Forelæsningerne, som udgør
								bogens kernestykke, gengives let forkortet; de væsentligste
								udeladelser vedrører omtalen af Spinoza i begyndelsen af 2.
								forelæsning, størsteparten af 6. forelæsning om den empiriske
								naturforsknings utilstrækkelighed, samt slutningen af 8.
								forelæsning, der omtaler den franske nations "prosaisme".
								Forelæsningernes tekst er, omend yderst sparsomt, forsynet med
								ordforklaringer i form af fodnoter.)4. Henrich Steffens Indledning til philosophiske
									Forelæsninger i København 1803. Gyldendals
								Trane-Klassikere.[På kolofonsiden bl.a.:] Nærværende udgave er optrykt efter
								originaludgaven, dog således at teksten er sammenholdt med 2.
								udgaven [...] 1905. [...] Gyldendals Forlagstrykkeri, København.
								Printed in Denmark 1968.(155 sider i lille oktav, heraf 2 siders "Ordliste" og 3 siders
								oversættelse af det latinske Spinoza-citat. Oversættelsen
								attribueres B. T. Dahl, men også ordlisten er i alt væsentligt taget
								fra hans udgave.)Tekstforhold og rettelsesprincipperManuskriptet til Henrich Steffens' indledningsforelæsninger findes
								efter alt at dømme ikke mere. Sandsynligvis er  det gået tabt allerede i eller kort efter
								Steffens' egen levetid. Ingen af de forskere, der har skrevet om
								forelæsningerne, nævner, at et manuskript skulle være overleveret,
								og direkte adspurgt har tre nutidige forskere samstemmende meddelt,
								at de hverken har set manuskriptet eller hørt om, at det skulle
								foreligge. De tre, der alle i deres respektive arbejder om Steffens
								har gjort udstrakt brug af håndskrifter, er professor, dr. phil.
								Helge Hultberg (København), lektor, dr. philos. Wolfgang Feigs
								(Trondheim) og professor, Dr. Fritz Paul (Göttingen). I tillid til
								deres udsagn har jeg undladt at iværksætte en systematisk
								eftersøgning i biblioteker og arkiver, efter at mine indledende
								sonderinger i København og Berlin havde vist sig frugtesløse.
								(Sonderingerne omfatter følgende institutioner: Det kongelige
								Bibliotek og Rigsarkivet samt Universitätsbibliothek der
								Humboldt-Universität og Staatsbibliothek zu Berlin, Preußischer
								Kulturbesitz.)Steffens' tid og livsomstændigheder levner da også rige muligheder
								for, at manuskriptet til forelæsningerne kunne gå tabt. For det
								første har han næppe ladet foretage nogen afskrift til brug for
								bogtrykkeren Andreas Seidelin, men har ladet denne sætte efter
								originalmanuskriptet. Således var tidens almindelige skik. Hvis ikke
								manuskriptet er forblevet i trykkeriet efter brugen, kan det dernæst
								være gået tabt, enten under en af Steffens' flytninger (København
								- Halle - Breslau - Berlin) eller
								under Napoleonskrigenes tumult, som jo berørte ham direkte. En
								tredie mulighed er, at manuskriptet har overlevet i Steffens' arkiv
								indtil hans død, og at det derefter har delt skæbne med den store
								samling af breve, som af uforklarlige grunde blev tilintetgjort. Af
								de korrespondancer, Steffens førte med bl.a. Goethe, Fichte,
								Schelling og de øvrige Jena-romantikere, kendes brevene  til ham kun i det omfang,
								afsenderne selv opbevarede en koncept eller lod tage en afskrift.
								Hvis endelig manuskriptet skal have overlevet til op mod vor tid og
								være havnet i et tysk arkiv, kan det være blevet ødelagt under anden
								verdenskrig som så meget andet tysk kulturgods.Hvad vi har som udgangspunkt for vor tekstkritik, er altså alene den
								trykte original, og den er tvivlsom. En lang række åbenbare trykfejl
								(bogstavombytninger, glemte eller overtallige bogstaver, glemte
								endelser, haplografier og dittografier) lader læseren ane en noget
								sløset arbejdsgang i trykkeriet. Herpå har man dog i sidste øjeblik
								forsøgt at bøde med en liste over Trykfejl,
								som findes indklæbet i nogle af de originaleksemplarer, jeg har haft
								i hænde. "Man" betyder forfatteren snarere end bogtrykkeren, for
								listen rummer flere rettelser, som griber ind i tekstens substans
								eller mening. Listen meddeler ca. 25 rettelser, men indeholder selv
								mindst to alvorlige fejl, som må opløses, før der kan rettes efter
								den.Til brug for nærværende udgaves tekst har jeg først rettet
								originalens åbenbare trykfejl. Det er gjort stiltiende og altså ikke
								nævnt i nedenstående rettelsesliste. Men generelt kan det oplyses,
								at der er foretaget ca. 60 stiltiende rettelser, og at langt de
								fleste rettede ord har dannet ordbilleder, som ikke gav nogen mening
								på dansk (fx Pvincip > Princip, Ffterfölgende > Efterfölgende,
								legeledes > ligeledes, Cotholicismus > Catholicismus, syælgende >
								svælgende). Typiske undergrupper har været omvendte bogstaver (Kieruen > Kiernen), overtallige
								bogstaver (bestaaaer > bestaaer) og manglende
									mellemrum (vedStevensklint > ved Stevensklint).Dernæst har jeg elimineret fejlene i trykfejlslisten og rettet efter
								denne. I nedenstående liste over tekstrettelser har  jeg i parentes bemærket, hvilke
								der er udført i henhold til trykfejlslisten.Flere omstændigheder har gjort den videre fremfærd vanskelig. For det
								første var datidens normer for retskrivning og grammatik meget
								elastiske. Den guldbergske latinskolereform af 1775 havde som
								forbillede henvist til Ove Mallings Store og gode
									Handlinger (der dog først udkom 1777), og omkring år 1800
								anbefalede Danske Kancelli, at det sprog, som landets bedste, mest
								klassiske prosaister brugte, skulle danne norm i skolerne. Hvem de
								forbilledlige prosaister var, blev imidlertid ikke specificeret.
								Først efter livlige, nordiske diskussioner i 1870'erne udstedtes
								1889 en ministeriel bekendtgørelse om retskrivning, efterfulgt af
								den første udgave af Dansk
								Retskrivningsordbog 1891.Var tidens normer i sig selv liberale, så slår liberaliteten særlig
								stærkt igennem i Henrich Steffens' prosa. Selv hos Ove Malling, der
								dels var ærkedansk, dels stræbte efter sproglig fasthed og enhed,
								finder man inkonsekvenser m.h.t. stavning, kongruens, verbers
								bøjning og substantivers køn.34 Ikke mærkeligt
								derfor, at tilsvarende inkonsekvenser i langt større skala er til
								stede hos Steffens, der dels var handicappet af at befinde sig i et
								levende udvekslingsforhold mellem dansk-norsk og tysk, dels ikke
								nærede nogen ambition om at bidrage til sprogets polering. I
								forelæsningernes trykte udgave ser man, at Steffens ved samme ord
								ikke har lagt sig fast på en af flere stavemåder, som i datiden var
								brugelige. Han anvender med vekslende mellemrum to, tre eller endog
								flere former (fx Berg-/Bierg-; blandt/blant; egenlige/egentlige;
								endskiönt/endskiöndt 34. Jf Erik Hansens efterskrift til hans
									udgave af Ove Malling Store & gode
										Handlinger af Danske, Norske og Holstenere (DSL, Kbh
									1992) p. 583 /endskjönt/endskjöndt;
								fiendlig/fiendtlig; Forenings/Foreenings-; ganske/gandske;
								Granskning/Grandskning; et Hele/et Heele/et Heelt; höjere/höyere;
								Insecter/Insekter; Punkt/Punct; roelige/rolige; sikre/sikkre). Han
								skriver substantiverede adjektiver skiftevis med stort og lille
								begyndelsesbogstav (det Enkelte/det enkelte; et blot Endeligt/et
								endeligt). Han skriver modalverberne kunne,
									skulle og ville snart med d, snart
								med dobbeltkonsonant, skønt de optræder i samme grammatiske position
								(... saa ville vi opholde os noget ved den. Vi vilde först henvende
								...). Han er inkonsekvent i sin omgang med ordenes køn; hvor samme
								ord i datiden kunne være både fælles- og intetkøn, veksler Steffens
								gerne mellem formerne (således fx et Stof/Stoffen; et Hensyn/denne
								Hensyn; sit Omfang/sin Omfang; en Punkt/et Punkt). Noget lignende
								gør sig gældende ved pronominerne De, Dem og Deres i tiltaleform.
								Steffens veksler mellem at bruge stort begyndelsesbogstav og lille,
								men på hans tid var det ikke et spørgsmål, man ofrede større
								opmærksomhed, hverken ved skrivebordet eller i trykkeriet. Endelig
								vakler han i kongruensen mellem subjekt og tilhørende verbum eller
								adjektiv; fx glemmer han undertiden at forsyne præsens flertal af
								verbet måtte med -e (de maa), skønt han
								omvendt, når subjektet er ental, gerne skriver det med -e (han
								maae). At væere kan i præsens ental få -e
								(Enhver ... ere), og omvendt kan Den gamle Tids Historieskrivere
								gøres forstaaelig (uden -e).Alle disse inkonsekvenser har fået lov at stå. For det første giver
								de et indtryk af den tid, hvorpå forelæsningerne er blevet til, og
								af Steffens' åndelige særpræg. For det andet virker de kun sjældent
								hæmmende på en moderne læser; nogle af de regler, i forhold til
								hvilke de ville  fremtræde
								som fejl, er både indført og opgivet i mellemtiden. På enkelte
								steder, hvor inkonsekvenserne kan virke meningsforstyrrende, har jeg
								i en note gjort opmærksom på den rette forståelse.Overhovedet har det været en ambition for nyudgaven at bringe så
								meget af originalens tone og duft med op i nutiden som muligt,
								samtidig med at indlysende fejl er blevet rettet og meningsmæssige
								forstyrrelser er blevet afbødet, evt. ved hjælp af noter. Til
								originalens tone og duft hører også, at den er et trykt
								forelæsningsmanuskript, ikke en færdigredigeret læsetekst; det
								fremgår med særlig tydelighed, når man ser på Steffens' tegnsætning.I forhold til moderne normer virker Steffens' interpunktion nærmest
								anarkistisk. Punktum, semikolon, komma og tankestreger bruges og
								udelades efter forgodtbefindende, ofte dog således at tankestreger
								bruges som en slags universaltegn, der erstatter de øvrige.
								Indskudte sætninger kan være svære at afgrænse, fordi det tegn, der
								markerer deres begyndelse (fx tankestreg), ved slutningen har
								forvandlet sig til et andet (fx komma), eller fordi indskuddet helt
								uden tegn glider tilbage i hovedsætningen. En del af denne
								forvirring skyldes ganske vist datidens løse normer, der på
								tegnsætningens område førte til en blanding af, hvad der senere kom
								til at hedde pausekommatering og grammatisk kommatering. Men
								hovedårsagen ligger i, at forelæsningerne er blevet nedskrevet med
								henblik på mundtlig fremførelse. I modsætning til almindelig praksis
								(bl.a. repræsenteret af filosoffen Niels Treschows 1811 udgivne Elementer til Historiens Philosophie i
									Forelæsninger holdne i Vinteren 1806-1807 og Grundtvigs
								1816 udgivne Bibelske Prædikener) har
								Steffens ganske åbenbart ikke oprenset sit forelæsningsmanusknpt til
								et pænt sammenhængende skriftsprog,  før det blev sendt i trykken. Hvad der
								foreligger, er stadig forelæsningernes partitur, ikke deres
								korrektur. Det betyder også, at svært forståelige passager ofte kan
								klares ved, at man læser dem højt for sig selv og derved falder ind
								i talerens rytme. - En sidste del af forvirringen, der
								heller ikke således lader sig opløse, må tilskrives Steffens' iltre
								temperament i almindelighed og - i særdeleshed -
								den inspirationens varmegrad, hvorunder han har undfanget sine
								forelæsninger. De store visioner af naturens og historiens
								sammenhæng har måttet bringes på papiret uden smålig skelen til
								interpunktionsregler.Jeg har kun foretaget meget beskedne rettelser i Steffens'
								tegnsætning, overalt med det formål at hindre misforståelser.
								Enkelte steder er der blevet byttet om på komma og semikolon, så
								relativsætningers tilhørsforhold er blevet opklaret; andre steder er
								et punktum blevet indføjet, hvor det efter meningen utvivlsomt er på
								sin plads (Alle sådanne indgreb er naturligvis noteret i
								nedenstående liste; ingen tegnsætningsrettelser er foretaget
								stiltiende). Men som helhed har jeg ønsket at bibeholde den
								åndedrætsrytme, som temmelig enestående findes bevaret i
								originaludgaven, for således at viderebringe det bedst mulige
								indtryk af talerens ubændige temperament og inspirationens
								temperatur.Tekstrettelser12, 22sin < hin13, 14vilkaarlig < vildkaarlig15, 18ved < 
ved
16, 8som det kom < som et kom18, 12til Forskiel fra < til Forskiel for21, 11borgerlige < borgelige21, 12Eenheds-Driften < Eenheds Drift en (2 rettelser)22, 13sin < hiin23, 6Vi ere, det er vist < Vi ere det er vist24, 24 f styrtede < styrdede (trykfejlsliste)25, 10en < end25, 13og lyse < oplyste (trykfejlsliste)26, 25cum < cam3526, 26timebam, < timebam26, 27neque, mali < neque mali27, 7operam, < operam27, 14scilicet, < scilicet27, 25per se, < per se28, 8postquam < postiquam28, 15omitterem. < omitterem-28, 22conservandum; < conservandum28, 24eomm < corum33, 12Naturforskeren < Naturforskerne36, 4kunstrige < kunsriige (trykfejlsliste)36, 27guddommelige < guddomme-38, 16Videnskabers < Videnskaber (trykfejlsliste)40, 30almindeligste < almingekgste43, 9i hvilke < i hvilken43, 30classificerende. - Eller <
									classificerende - eller44, 4foreenende < foreenede44, 18iagttagende < iagtagende44, 29ordnende < ordnede (trykfejlsliste, der dog lokaliserer fejlen
								til s. 46) 46, 3almindelige < almindelig46, 19 f Vilkaarlighed < Vilkaarlihed47, 8 f som Jussieu med Planterne og Fabricius med Insecterne virkelig skeet)
								< som det virkelig lykkedes Jussieu med Planterne og
								Fabricius med Insecterne) (trykfejlsliste)49, 18classificerende < clacificerende50, 8Kjonsdifferenzen < Slægtskabsdifferenzen (trykfejlsliste)35 Denne og de følgende ni rettelser er foretaget i henhold til
								Spinozas originaltekst i Opera posthuma
								(Amsterdam 1677), som Steffens givetvis har benyttet50, 9Kjonnet < Slægten (trykfejlsliste)50, 13Kjonsdifferenz < Slægtsdifferenz (trykfejlsliste)50, 22Kjonnet < Slægten (trykfejlsliste)51, 7sin < hun (trykfejlsliste)51,23fuldendt < fuldent52, 12ved et < ved en52, 29ethvert < et ethvert53, 14organiske og anorgiske Natur < organiske Natur
								(trykfejlsliste)53, 19blive). Alle < blive) alle56, l Inspiration < Inspirations59, 14Generationen < Productionen61,4Dyreclassen < Dyrecassen (trykfejlsliste)62, 9Indvendinger < Indvendninger66, 8nödvendige < nodvendigen66, 11flyvende < flydende (trykfejlsliste, der dog lokaliserer
								fejlen til s. 63)66, 30Lyonnet's < Cyonnet's (trykfejlsliste)67, 7Nerver < Nerverne (trykfejlsliste)68, 21kjonslose < slægtslose
								(trykfejlsliste)71, 23som hos Myrerne < som Myrerne72, 13Kjons Drift < Slægts Drift
								(trykfejlsliste)72, 14Kjonsdriften < Slægtsdriften (trykfejlsliste)72, 21Producter."*) < Producter.*)76, 31Aponie < Agonie77, 19Activitet uden for sig < Activitetet uden for os sig (2
								rettelser)78, 14tilbagetrænges og underordnes < tilbagetrænger og underordner
								(trykfejlsliste)78, 24Naturen; < Naturen (trykfejlsliste)80, 25stærkere, < stærkere82, 2intelligente < Intelligente83, 23kalde < kalle85, 27 f Præcipitaterne < Præciptaterne86, l0 faufgeschwemmte < aufgeschvemmte88, 22Urtiden og tager < Urtiden tager90, l Faxöe < Fanöe92, 15blot < lot (trykfejlsliste)94, 28det var < de var (trykfejlsliste)96, 16det Reelle, men et blot Tilfældigt; < det Reelle; men et blot
								Tilfældigt,97, 8Penetration, < Penetration98, 19Jagttagelse < Jagtagelse98, 23 f Sensibilitet uden Nerver, Irritabilitet uden Muskler <
								Sensibilitet uden Muskler (trykfejlsliste) 98, 27det organiske < de organiske98, 29 f til alle < til de alle99, 16Empiriker < Empenker99, 19 f Conflict < Constict100, 2os, < os;100, 24Jagttager < Jagtager101, l Natur, < Natur102, 29Erfaringen - < Erfaringen,105, 15forhen, < forhen;106, 28et Minimum < at Minimum107, 30 f Form; som ikke allene opfylder Rummet uden al Grad, < Form,
								som ikke allene opfylder Rummet uden al Grad; 107, 32Rumopfyldning; < Rumopfyldnnig,109, 4o. s. v., < o. s. v.109, 8Aarsager, uden < Aarsager uden111, 8nödvendig. < nödvendig,113, 27bundfældte < bundfældt114, 15uden at forstaaes < uden forstaaes116, 26kues < skues117, 20Menneskes < Menneskets118, 18uböjelige < uböjlige121, 19forstaae ved Allegorie, spörger jeg: < forstaae af Allegorie
								- sporger jeg - (3 rettelser, ved < af er
								foretaget efter trykfejlsliste)122, 23enhver, < enhver123, 31dem, < Dem (2 rettelser)126, 5dybeste- < dybeste,129, 6[Modsætning] mod < med129, 10[Foragt] mod < med133, 28Epoker mere < Epoker-mere136, 7 f tilfredsstille < tilfredsstile136, 15ligesom < ligefrem (trykfejlsliste)137, 15Comnenerne < Commenerne140, 2den < det141, 16den < de142, 19endelige < endelig (trykfejlsliste)142, 31Vi, < Vi144, 13Studium: < Studium;147, 28Philosophien, < Philosophien149, 27skabte i Guds < skabte Guds152, 14som den er < som er152, 20I < iHENRICH STEPPENS'GOETHE-FORELÆSNINGER I 1803Af Flemming Lundgreen-NielsenAf Henrich Steffens' forelæsninger ved Københavns Universitet 1802-04 -
							som "tolereret Docent" - er kun den filosofiske og den empirisk-fysiske
							række i vintersemestret 1802 optaget i den officielle Catalogvs
							Praelectionum. Hans æstetisk-litterære foredrag, eller med Grundtvigs
							ord i 1815: "et frit Kollegium over Goethes Poesier"1, er påbegyndt midt i hans første vintersemester. I den
							københavnske Adresse-Avis meddeler Steffens: "I Dag (Løverdagen den 26
							Martz) begynder mine offentlige Forelæsninger over Gothes Poesier."2 De indstilledes på grund af sygdom den 21. april,
							men genoptoges i sommersemestret den 4. maj.3 Disse
							æstetiske forelæsninger var i modsætning til de filosofiske dårligt
							besøgt, og der gik ikke ry af dem i København. Selv Grundtvig, der
							ellers på denne tid var stærkt æstetisk interesseret og levede med i
							litteraturanmeldelserne og prisopgaverne, blev først ved en tilfældighed
							opmærksom på dem.4Steffens' æstetiske forelæsninger i 1803 er kun sparsomt 1 I det
								følgende anvendes to forkortelser US = Nik Fred
									Sev Grundtvigs Udvalgte Skrifter, bd I-X, København
								1904-09, ved Holger Begtrup, VU =
								NFS
								 . Grundtvig Værker i Udvalg,
								bd I-X, København 1940-49, ved Georg Christensen og Hal Koch
								- Henvisningen her gælder VU, bd
								I, P 952 Kløbenhavns Kongelig alene privilegerede
									Adresse-Contoirs Efterretninger, den 25 marts 18033. Ibid den 21 april og den 30 april 18034 US, bd. I, p 106 omtalt i forskningen5, dels fordi man ved så lidt om dem, dels fordi
							Steffens i sin i øvrigt meget udførlige selvbiografi, Was ich erlebte, 1840 ff., ikke kommer ind på dem, antagelig
							fordi de ingen almindelig opmærksomhed vakte. Grundtvig skriver herom i
							et brev til Steffens i 1844 efter at have læst selvbiografiens 5. bind:Du nævner i dine Livs-Erindringer slet ikke de Foredrag, du i Foraaret
							1803 holdt over 'Goethes Poesier', men skjønt de ingen Opsigt gjorde og
							besøgtes kun meget tarvelig, var det dog dem, der gjorde Grundindtrykket
							paa mig og vist paa flere.6I sine Brage-Snak-forelæsninger trykt samme år
							vedkender Grundtvig sig offentligt sin gæld til Steffens' æstetiske
							kollegium:5 Se Aage Jørgensen Litteraturen om Henrik Steffens 1845-1964 En
							bibliografi, i: Nordisk tidskrift for bok- och
								bibhoteksvasen, Stockholm 1965, pp 19-29. En kort, men
							væsentlig omtale af Goethe-forelæsningerne står i Vilh Andersen Illustreret dansk Litteraturhistorie, bd III,
							København 1924, p. 14 Carl Roos: Virkelighed,
							København 1940, gør opmærksom på, at Steffens' Goethe-forelæsninger var
							de første, der blev holdt om emnet uden for Tyskland, og opregner
							derefter Grundtvigs holdninger til Goethe Børge Ørsted J P Mynster og Henrich Steffens, bd. I-II,
							København 1965, nævner kun Goethe-forelæsningerne i forbigående p. 403
							Derimod har Grundtvigforskningen behandlet Grundtvigs Steffens-notater,
							men naturligvis med sigte på Grundtvigs udvikling, f. eks F Rønning N.FS Grundtvig
							 , bd I.1, København 1907, p 81 f, William Michelsen Tilblivelsen af Grundtvigs historiesyn,
							København 1954, pp 198, 253, 256-261, Niels Kofoed Grundtvig som selvbiograf, København 1954, pp 42 ff Efter
							nærværende bidrags offentliggørelse i Danske
							Studier 1971 er de sparsomme resultater blevet inddraget i
							Steffens-forskningen hos Fritz Paul Henrich
							Steffens, Munchen 1973, pp 191-192 og 205, og Helge Hultberg Den unge Henrich Steffens 1773-1811, København
							1973, p 84 De relevante bind af Gyldendals Dansk
								litteraturhistorie, bd 4-5, København 1983-84, omtaler ikke
							Goethe-foredragene6 Breve fra og til NFS Grundtvig, bd II
							(1821-1872), København 1926, ved Georg Christensen og Stener Grundtvig,
							brev nr 523, p 436.[...] jeg hørde selv hans Foredrag om 'Poesien ,
							som han vel synes at have glemt, siden han ikke nævner dem mellem hans
								'Oplevede', men som jeg dog aldrig glemmer,
							da de brød Isen til alt det Poetiske, jeg har
								oplevet [.. .]7Da Steffens sidst i forløbet af indledningsforedrag opdagede det
							mundtlige ords kraft, holdt han op med at tale efter manuskript. De
							følgende filosofiske og æstetiske forelæsninger har således næppe været
							nedskrevet af Steffens i færdig form, er i hvert fald ikke bevaret.
							Oplysninger om dem må søges i tilhørernes notater.Blandt de få, der fulgte de æstetiske forelæsninger, var Oehlenschläger
							og Grundtvig. Af deres spredte bemærkninger kan man rekonstruere nogle
							af Steffens' synspunkter. På sine gamle dage skal Steen Steensen Blicher
							have antydet, at også han havde hørt Steffens, da han i sommeren 1803
							kom fra Falster til København, men Blicher har ikke efterladt sig
							notater herom, og der er ikke vidnesbyrd om Goethe-forelæsningerne i
							hans forfatterskab.8Oehlenschlägers ytringer i Levnet og de langt
							senere skrevne Erindringer om Steffens'
							Goethe-gennemgang indskrænker sig til nogle almene vurderinger uden
							citater eller enkeltheder. Det er uvist, i hvor høj grad Steffens har
							influeret Oehlenschlägers opfattelse af Goethes værker.Derimod indgår nogle af Steffens' udtalelser i Grundtvigs dagbøger og
							litterære optegnelser fra hans studentertid i København.9 Samlet giver disse citater og referater, så 7 US, bd VIII, p 5788 Frederik Barfod meddelte i 1862, at Blicher skulle have fulgt
								Steffens' æstetiske forelæsninger, muligvis med Blicher som mundtlig
								kilde, jf H Hansen Steen Steensen Blichers
									Barndom og Ungdom, Kobenhavn 1902, pp 96-1009 Gustav Albeck udsendte i 1979 en komplet, gennemkommenteret
								udgave af NF S Grundtvigs Dag- og Udtogsbøger
								 , bd I-II, Kebenhavn Da Albeck overalt henviser til
								manuskripterne med fascikel- og blad- eller sidetal, kan de i det
								følgende citerede manuskripttekster let lokaliseres hos ham korte og fattige de end er,
							dog et vist indtryk af, hvad Steffens i 1803 sagde om poesi og æstetik
							og om Goethe. I et selvbiografisk tilbageblik i 1815 skriver Grundtvig
							om Goetheforelæsningerne:Det klang mig rigtig nok heel underligt om den subjektive og objektive,
							den antike og moderne Poesie; jeg ansaae det alt for Snak, men det
							morede mig, jeg skrev Indholden op, naar jeg kom hjem og slog mig i
							Anmærkninger til Ridder paa, hvad jeg ikke forstod. Jeg lod det alt
							staae ved sit Værd, men gjorde dog den Slutning, at der maatte være en
							anden Poesie til end den jeg kiendte, som nok var værd at kiende.10De anmærkninger, Grundtvig nævner, er desværre ikke bevaret, men de har
							sikkert været i samme stil som hans bemærkninger til de filosofiske
							forelæsninger i dagbogen den 13.-18. december 180211, ikke egentlige forelæsningsnotater, men nedskrifter af enkelte
							prægnante eller provokerende udtalelser eller interessante paradokser,
							kommenteret ironisk-overlegent. Først senere nåede Grundtvig til
							forståelse af, hvad Steffens havde sat i gang hos ham. I et brev til B.
							S. Ingemann den 26. november 1824 erklærer Grundtvig ligefrem, at "min historisk-poetiske Virksomhed i Grunden kun
							er en Fortsættelse af hans 1803."12 I en Mands Minde-forelæsning den
							26. september 1838 omtaler Grundtvig Steffens' bedømmelse af 10
									VU.bd. I, p 95.11 Delvis trykt VU, bd. I, p 26 f, i
								helhed i Albecks udgave af Dag- og
								Udtogsbøger, 197912 Grundtvig og Ingemann Brevvexling
								1821-1859, ved Svend Grundtvig, København 1882, p 36 de navnkundige Digtere, Lovprisningen af Shakspeare og Cervantes,
							Goethe, Tieck og Novalis, som jeg slet ikke kjendte, Lovprisningen fra
							saa veltalende Læber og med en Begejstring, der hjemlede sig selv en
							Stemme om Begejstring, den maatte nødvendig
							spænde min Opmærksomhed, og det saa meget mere, som Steffens med det
							samme brød Staven over det meste af, hvad man her inde kaldte høj Poesi,
							og som jeg selv havde fundet højst kjedsommeligt [.. .]13Året efter, i 1839, vender Grundtvig i nogle selvbiografiske kommentarer
							til en artikel om sig selv i Conversations-Lexikon
								der Gegenwart (II, 1839) tilbage til sin studentertids to
							eneste bemærkelsesværdige begivenheder: venskabet med P. N. Skougaard og
							hans "Fornøielse af de Steffenske Forelæsninger,
							især den over 'Goethes Poesier' i Foraaret 1803, den eneste Forelæsning,
							jeg virkelig har hørt". Videre udtaler Grundtvig her,at den Steffenske Anskuelse af Livet og Poesien,
							Naturen og Historien forekom mig høist latterlig, men hans Liv og
							Veltalenhed greb og fængslede mig ligefuldt, og den saakaldte 'høiere
							Poesi', som jeg hos vore Digtere fra Halvfemtserne havde fundet
							uudstaaelig, turde jeg dog nu ei bryde Staven over, før jeg lærde at
							kiende Goethe og Schiller,
								Tieck og Novalis og fremfor Alt Shakspear der havde mægtet at henrive saa mægtig
							en Aand, som jeg fandt, Henrik Steffens i alle
							Tilfælde var.1413. Nik Fred. Sev Grundtvig: Mands Minde 1788-1838
								Foredrag over det sidste halve Aarhundredes Historie, holdte
							1838, ved Svend Grundtvig, Kobenhavn 1877, p.275 f14. Christian Molbech og Nikolai Frederik Severin
								Grundtvig En Brevvexling, samlet af Chr K F. Molbech, og
							udgivet af L Schroder, Kobenhavn 1888, p 219fDisse to steder giver en oversigt over, hvilke andre digtere Steffens
							inddrog i sin gennemgang af Goethe. Han har beskæftiget sig med den
							tyske romantik i almindelighed og har trukket linjer tilbage til
							renæssancen.En samtidig optegnelse fra Grundtvigs hånd viser den forvirring, Steffens
							kastede ham ud i. Forrest i en litterær udtogsbog fra den første
							Egeløkke-sommer, dateret den 11. juli 1805, opsamler Grundtvig ældre
							antegnelser om sin læsning. Af dem fremgår det, at Grundtvig den 30.
							marts 1803 - fem dage efter at Steffens havde påbegyndt sine
							Goethe-forelæsninger - undrer sig over, at han ikke mere kan
							nyde viddet i en visesamling fra 1798 af J. C. Tode, fordi hans
							"Begreber om Poesi ere blevne saa saare forplumrede paa Steffenss
							Kollegium - over Goethes Poesier".15
							Steffens må have demonstreret den nyere skoles æstetik på Goethes
							digtning.Det er af Grundtvigs notater tydeligt, at Steffens har holdt fast ved den
							romantiske opfattelse af poesi og af geniet, som han havde fremlagt i de
							trykte indledningsforelæsninger, især de to sidste.Distinktionen mellem den subjektive og den objektive eller den moderne og
							den antikke poesi, som Grundtvig refererer i den ovennævnte udtalelse
							fra 1815, er således allerede fremsat i den 8.
								indledningsforelæsning.16 Kategorierne, der kan
							stamme fra Schillers afhandling Uber naive und
								sentimentalische Dichtung, 1795-96, har naturligt kunnet bruges
							til en bestemmelse af Goethes og romantikernes digtning.Derudover har Steffens holdt et opgør med det 18. århundredes normative
							æstetik, i fortsættelse af den dristige 15 Grundtvig-arkivet, Det
								Kongelige Bibliotek, København, fasc 498 2, fol 4v16 Jf nærværende udg s 136 ff karakteristik i den 9.
							indledningsforelæsning af geniet som den, der spotter de blotte
							klogskabsregler og ikke kan bedømmes efter samtidens normer.17 Den 23. maj 1804 skriver Grundtvig i sin dagbog i
							en betragtning over Holbergs latinske epigram III.XIV: "Udskjelder
							Poeten Prosodiens Opfinder som den der lagde Baand paa Sjeniet
							- omtrent som Steffens talte om de æsthetiske Lovgivere
								-".18 Måske har det hos Steffens været
							i forbindelse med Goethes ridderdrama Gotz von
								Berlichingen mit der eisernen Hand, 1773, som Grundtvig siden i
							sin Verdenskrønike, 1812, nævner i netop denne
							sammenhæng:I sin Gøts med Jernhaanden reiste han Riddertiden et prægtigt
							Mindesmærke, og spottede i dets Bygning alle de Regler, Man havde
							udtænkt for Dramaet, i det Man gik ud fra den bagvendte Mening, at
							Digteren skulde have til Øiemed, ei at fremstille et tro, livligt
							Billede af Tid og Idrætter, men at sammensætte et Gøglespil, som kunde
							være til Øienslyst og Roskab for aandelige Lediggængere.19Hvilke værker af Goethe kan Steffens have gennemgået? Han har antagelig
							behandlet Die Leiden des jungen Werthers, 1774,
							som Grundtvig flere gange i sine ungdomsskrifter hentyder til, dog uden
							at referere til Steffens.20 En Steffens-ytring om
							Ossian-sangene, citeret af Grundtvig i en udtogsbog påbegyndt i 1806,
							kan eventuelt hidrøre fra Werther-gennemgangen, da Goethe som bekendt
							lader 17 Jf nærværende udg s 146 f18 Grundtvig-arkivet, fasc 497 l c, p 21319 US, bd II, p 32720 US, bd I,pp. 79, 189 Werther læse Ossian for Lotte
							den aften, hvor de skilles for bestandig:Jeg erindrer at Steffens frakendte de ossianske Klager Digtnavnet, og
							kaldte dem en Potenz Sentimentaliteten selv havde skabt sig -
								21Også Goethes kunstnertragedie Torquato Tasso,
							1790, har været omtalt. Her synes Steffens at have fremført den ægte
							romantiske tese, at den sande digter, der har hjemme i poesiens evige
							rige, i sin holdning til det jordiske, "Existensen", må være præget af
							en vis sygelighed. Grundtvig citerer den 11. marts 1805 i sin dagbog en
							længere passage af Steffens herom:Jeg erindrer at Steffens udlod sig om denne Punkt omtrent saaledes. En
							vis Sygelighed der saavel yttrer sig i Poesiens Død som i dens Fødsel,
							udgjorde det væsentlige hos Tasso: Poesien var alt forsvunden da Han
							traadte frem, men havde som den stedse gjør, efterladt sin Skygge i
							Konsten, i et betydningsfuldere Liv. Tasso vilde slutte sig til den
							svundne Old, men hans Aand manglede den fornødne Kraft, og hans
							Bestræbelser for at vække Poesien, bragte ham i Strid med Poesiens end
							tilbageværende Skygge - Han svævede saaledes isoleret om i den
							svundne og værende Old uden at finde nogen fast Punkt, og da Han endelig
							ved Kjærlighed troede at knytte sig til Existensen potenserede sig just
							derved hans Strid, thi Gjenstanden for hans Kjærlighed var en
							Prindsesse. Han skuede med Rædsel den uhyre Afstand som skilte Dem, Han
							havde ey Kraft til, som Bokkas [dvs. 21 Grundtvig-arkivet, fasc 499 3b, fol 8r.Boccaccio], at trodse Frastanden, og maatte
							saaledes bukke under for sin Lidenskab - 22Den adskillelse mellem "Poesie" som en livsanskuelse og livsfølelse og
							"Konst" som det ufuldstændige ydre aftryk heraf, der senere skulle blive
							så vigtig i Grundtvigs poetik, kan således være inspireret af Steffens'
							Goethe-kollegium. Et halvt år efter, den 10. september 1805, erindrer
							Grundtvig i en dagbogsafhandling om poesiens væsen "hine Steffenss
							Yttringer, at Poesien nødvendig maae yttre sig som
								opponerende mod Eksistensen, og at en vis Sygelighed maae
								karakterisere den begyndende Digter".23Goethes store roman Wilhelm Meisters Lehrjahre,
							1795-96, læser Grundtvig ifølge en dagbogsnotits fra den 2. juni 1803 i
							tilknytning til Steffens' foredrag:Denne hele Roman har interesseret Mig meget, dog især dens sidste Del.
							- En skøn Sjels Bekendelser var hvad
							Jeg mindst morede mig med, og som Jeg mindst gad tænkt over. Har Jeg
							ingen anden Nytte havt af Steffenss Kollegium - over Göethes
							Poesier - maae Jeg dog takke ham for denne behagelige
								Lektyre.24Notitsen siger dog mere om Grundtvig end om Steffens.Goethes Faust spiller ingen rolle i Grundtvigs
							forfatterskab, og han har heller ikke i sin ungdom refereret Steffens
							for udtalelser herom.25 Men det er givet, at
							Steffens har talt entusiastisk om Faust. Ein
							Fragment, 1790, som han læste, 22 Ibid. fasc 498 Id, fol
								41r-v23. US, bd. I, p 8024 US,bd I, p 9225. I Verdenskrøniken 1812 omtaler
								Grundtvig Goethes Faust ud fra et
								lutherskortodokst standpunkt At Grundtvig har læst Faust, viser et vist nok enestående citat
								fra en Mephisto-replik i et avisindlæg Et Par Ord i Anledning af den
								gamle Præsts Skrivelse til Fyens og Ribes kaarede Bispe, den 13
								august 1811, i Nyeste Skilderie af
								Kjøbenhavn, sp 1029 Grundtvig betegner her den
								pseudovidenskabelige uddannelse af almuen i skolerne som "den haarde
								Spise, hvorpaa Aarhundreder tykkede Drøv, uden at kunne fordøie
								den", en allusion til Mephistopheles' karakteristik af menneskelivet
								i Faust /, 1808, v 1776-1779 straks da den udkom.
							Oehlenschläger beretter i sit Levnet og gentager
							i sine Erindringer: "Goethes Faust, hans mest philosophiske Værk, var ogsaa Steffens's
							Yndlingsdigt, og han sagde fortræffelige Ting derover. Steffens's egen
							poetiske Aand viste sig allerede her i et philosophisk Klædebon[...]".26Et hovedbegreb i Goethe-forelæsningerne har antagelig været den dybe og
							sande naturanskuelse hos Goethe. Grundtvig har ikke oplyst, i hvilke
							forbindelser Steffens har bragt det på tale. Selve ordet
							"Naturanskuelse" anvendes ikke direkte af Steffens i de trykte
							indledningsforelæsninger, men han fremhæver der gang på gang, at "den
							indvortes Anskuelse" af alt som en helhed danner forudsætningen for hans
							naturfilosofi, i den 6. forelæsning fraskriver han den blot empiriske
							naturforsker muligheden for at nå til ''den intellectuelle Anskuelse af
							Naturens evige Liv", og han taler i den 8. om "den bestemte Anskuelse af
							Historiens og Naturens fælles Oprindelse af den immanente Guddom".27 For Steffens var Goethe ikke blot digter, men
							også naturfilosof: han tilegnede Goethe sin bog Beytrage zur innern Naturgeschichte der Erde, 1801, og
							brevvekslede samtidig med ham om naturfilosofiske emner.Desværre har Grundtvig ganske misforstået dette Steffens'ske udtryk. I
							dagbogen for den 20. maj 1804 mener 26 Oehlenschlagers Levnet, bd I, København 1830 [dvs 1831],
								ny udgave ved Poul Linneballe og Povl Ingerslev-Jensen, København
								1974, bd. I, p 128, Erindringer, bd. I,
								København 1850, p 19227 Jf nærværende udg. s 11, s 96 f og s 140 f Grundtvig således at finde
							"den sande Natur-Anskuelse" i en filantropinistisk roman, Beskrivelse over Landsbyen Bøgelund, I-II, 1803
							(oversat af L. Hase efter original af tyskeren J. F. Schlez). Heri er
							der dog hverken naturfilosofi i Steffens'sk betydning eller overhovedet
							naturbeskrivelse og naturfølelse; muligvis bruger Grundtvig ordet om den
							naturlige opdragelsesmetode, som forfægtes af en person i bogen.28 Den 25. maj samme år identificerer Grundtvig i en
							dagbogsafhandling om den historiske roman som genre "dyb Natur
							Anskuelse" med "Hverdags Ting" anbragt i frapperende kombinationer.29 Med andre ord: han har slet ikke forstået
							Steffens og forsøger derfor på egen hånd at fortolke ordet. I dagbogen
							den 24. februar 1805 må Grundtvig modstræbende erkende, at "Sjeniet er
							sig selv en Lov og ey kan dømmes uden af Den som har dybere
							Naturanskuelse end Han".30 Først i september 1805, i
							dagbogsafhandlingen om poesiens væsen, går det op for ham, hvad Steffens
							i foråret 1803 mente med naturanskuelse. Grundtvig tager udgangspunkt i
							den simple naturanskuelse hos Goethes Werther, da han (ifølge romanens
							optegnelse af 26. maj 1771) sidder og tegner naturen af uden at
							bearbejde eller stilisere den. Hvis dette er en scene, som Steffens har
							gjort opmærksom på, kan det være i den forbindelse, at han har ladet
							falde en bemærkning om, "at den halvkultiverede skal røres udenfra
								indad"31, altså en opfordring til digterne om
							objektivitet og plastisk gengivelse af virkeligheden i forkyndelsen af
							den nyere skoles 28 US, bd. I, p. 54. K.
								E. Bugge Skolen for Livet Studier over N F S
									Grundtvigs pædagogiske tanker, København 1965, p 7129 US, bd I, p. 55.30 Grundtvig-arkivet, fasc. 498 1d, fol 29r 31. US, bd I, p 82. lære. Dette kan, mener
							Grundtvig, være første skridt på vejen til en dybere naturforståelse, og
							den vej tager Werthers poesi da også. Det kan være en henvisning til
							optegnelsen af 12. oktober, hvor Ossian fortrænger Homer i Werthers
							hjerte. Grundtvigs sluttelige definition af naturanskuelse i dagbogen
							kommer, også i det sproglige, til at lyde ganske Steffens'sk: "Den rene
							Naturanskuelse bestaaer da i Evnen til med det indre Øye og Øre at skue
							Naturens Myther, og høre dens hemmelige Toner, som forraader en høyere
							Betydning end den der træder frem for den almindelige Sands."32Steffens har utvivlsomt været en stor beundrer af Goethe. Han har engang
							i sine forelæsninger - i en desværre ukendt sammenhæng
							- erklæret, at Goethe i sine værker har "reyst sig selv et
							evigt Mindesmærke hvilket Han selv omsvæver lig en besjelet Sarkofag",
							et udtryk, som Grundtvig i dagbogen for den 8. marts 1805 med direkte
							henvisning til Steffens overfører til Dante og Den guddommelige
								Komedie.33Men Steffens har også kritiseret Goethes senere udvikling, principielt og
							skarpt, ud fra sin egen romantik. Den modne Goethe har nemlig, som
							Steffens ser ham, i erkendelse af menneskets begrænsning forsonet sig
							med tilværelsen, "Existensen", og derved givet afkald på længslen efter
							det ideale. Denne Steffens'ske karakteristik gjorde et uudsletteligt
							indtryk på den unge Grundtvig, som også - men ud fra sin
							kristne tro - måtte afvise Goethes forsoning med eksistensen
							som en illusion. Ikke mindre end fire gange mellem 1804 og 1807 har
							Grundtvig citeret Steffens for dette Goethes syndefald som sand digter:32. Ibid. p 8033. Grundtvig-arkivet, fasc 498 1d, fol 39r[...] Steffens siger, at Göthe sammensatte den Existents han forsonede
							sig med af de enkelte ædle Træk, der fandtes hos forskjellige Individer
							[.. .]34En filosofisk æstetisk Docent sagde fordum at den Existens Göthe ved sin
							Digterepokes Slutning forsonede sig med var ikke den virkelige, men en
							ny sammensat af de enkelte ædle Træk hos de forskjellige Individer [..
								.]35Goethe - siger Man - har forsonet sig med Eksistensen[...]36Det er vel umuligt for Digteren, at hæve sig til et uafbrudt høiere Liv,
							og han øiner da kun een Havn, som Steffens saare passende kaldte
							Forsoning med Tilværelsen.37En følge af Goethes forsoning med eksistensen har ifølge Steffens været,
							at han bevægede sig bort fra poesien og det, der bar præg af det evige,
							og endte i en harmonisk og fuldendt kunst inden for endelighedens sfære.
							Årsagen til Goethes resignation lå for Steffens i, at Goethe ikke havde
							placeret sig tæt nok op ad antikken, den tid, da poesien efter Steffens'
							syn på historiens gang i den 7. indledningsforelæsning38 blomstrede mest:Han sluttede sig ikke tæt nok til Oldtiden, siger Steffens [...] Steffens
							[...] siger, at Goethe staaer paa Konstens 34. 26. maj 1804, US, bd I, p. 56.35 Utrykt fortale til en unævnt nordisk fortælling, 1804 (?),
								Grundtvig-arkivet, fasc 495 lc, fol 2r.36 10 september 1805, US, bd I, p 8437 Grundtvig Om Schiller og Bruden fra Messina, skrevet efteråret
								1806, trykt i Ny Minerva, juni 1807, citatet
								her p 23238 Jf nærværende udg s 122 ff høyeste Spidse, men er død
							for Poesien fordi Hans Sluttelse til de Gamle ey var tæt nok [.. .]39Steffens' ord synes at give genlyd i Grundtvigs dom over Goethe i Verdenskrøniken, 1812:Goethe selv vilde gaa en Middelvei, laane det Jordiske en høiere Glands
							og saa indbilde sig, at det saaledes blev tilfredstillende; hans senere
							Værker ere, fra Konstens Side, Mesterstykker, men dyrekøbt er deres
							Runding[...]40Endnu to Steffens-henvisninger hos Grundtvig, som kan sigte til
							Goethe-forelæsningerne, skal medtages for fuldstændigheds skyld:[...] det var mig en Lyst at læse Holberg og Wessel, som Steffens ogsaa kaldte Mestere i
							deres Slags.41Den unge Digter [dvs. Oehlenschläger] gjør ei vel
							i at nedsætte Evald, thi Nedsætning er det, naar han paastaaer, Balders Død er i sydlig Dragt. - Dog
							det er Steffenismus.42Det er kun spinkle oplysninger, der lader sig samle sammen om Steffens'
							Goethe-forelæsninger. Hovedvidnet Grundtvig er i de samtidige
							optegnelser ironisk og vrangvilligt indstillet og har tydeligt nok kun
							forstået enkelte ting, som han vender tilbage til gang på gang. Men
							dette er ikke nødvendigvis ren subjektivisme og drillelyst fra
							Grundtvigs side. Allerede i de trykte indledningsforelæsninger er det
								39 US, bd I, p 84 40. US, bd II, p 32741 Grundtvig Mands Minde, 1877, p 27642 US, bd I, p 60 Steffens' pædagogiske teknik
							ved uafladelige gentagelser, varierede billeder og resumeer at indprente
							tilhørerne de fa hovedprincipper i fremstillingen - en teknik,
							hvis anvendelse netop retfærdiggøres af Grundtvigs uforstående og
							afvisende holdning. Grundtvigs notater kan være mere repræsentative for
							forelæsningerne som helhed, end deres antal lader ane.Konklusionen af denne undersøgelse bliver, at Steffens har benyttet
							Goethe i kampen mod det 18. århundredes prosaiske digtning og den golde
							empirisme i videnskaberne, ligesom siden Georg Brandes i Hovedstrømningerne benyttede det tidlige 19.
							århundredes digtere i sine kampe mod samtiden. Steffens har sikkert
							koncentreret sig om den unge Goethe, idet han har fremhævet hans dybe
							naturanskuelse og hans foragt for digtekunstens regler, mens han har
							taget afstand fra den klassiske Goethe i en sådan grad, at han ifølge
							Grundtvigs ovenfor citerede referat synes at have regnet Goethes epoke
							som digter - digter i romantisk forstand - for
							afsluttet allerede i det 18. århundrede. Man ved fra Steffens'
							selvbiografi, at han satte Goethes Faust. Ein
								Fragment, 1790, meget højt og lærte det udenad, men også, at
							han ved læsningen af den fuldendte Faust, I,
							1808, fyldtes med en grænseløs smerte over kunstværkets afrunding.43 Steffens har for Oehlenschläger og Grundtvig
							forkyndt den Goethe, der lignede de tyske romantikere mest,
							Sturm-und-Drang-tidens lidenskabelige og oprørske digter -
							hvilket også stemmer overens med Steffens' erklærede beundring for
							Shakespeare. Og denne Goethe har han - for at bruge hans eget
							udtryk - 43 Goethe und die Romantik
									Briefe und Erlauterungen, bd I, Weimar 1898, ved Carl
								Schuddekopf og Oskar Walzel, indledningen p XCIII med videre
								henvisninger til Steffens' selvbiografi kanoniseret.44 Steffens' Goethe-karakteristik har været ensidig og
							uvidenskabelig. Men den kom til at virke i hvert fald på de to
							tilstedeværende digtere. Oehlenschläger skriver tilbageskuende om
							Steffens:Han holdt naturphilosophiske Forelæsninger, ogsaa Forelæsninger om
							Goethes Værker, hvorved jeg lærte at forstaae mange Ting bedre i denne
							store Mesters Digte. I flere Ting lagde Steffens en philosophisk
							Betydning, hvori jeg forhen kun havde beundret den skiønne Fremstilling
							af det Virkelige eller Forestilte. Jeg er senere vendt tilbage til denne
							første Anskuelse [.. .].45For Oehlenschläger var Steffens' vigtigste indsats, at han ikke blot med
							begejstring, men også med "philosophisk Klarhed" tolkede og beviste
							poesiens værd.46Grundtvig kan allerede i 1805 i en udtogsbog takke Steffens' frie
							Goethe-kollegium "ey blot for det meget deri indeholdne Gode, som især
							fordi det lærte Mig i Æstetiken at gaae frem paa samme Maade som i
							Theologien. Aldrig nemlig at erkende nogen Autoritet, vel have Agt for
							Andres Meninger, men dog stedse tænke selv, thi denne fra enhver Formel
							fjernede Frihed er det eneste, som kan danne sand Smag".47 I et tilbageblik i dagbogen den 9. september 1806 skriver
							Grundtvig: "[...] saare stor er den Indflydelse disse Forelæsninger have
							i senere Tid havt paa min Idegang [...]", og fortsætter, at hvis ikke en
								44 Udateret brev til Mynster fra Steffens, i Af efterladte Breve til J P Mynster, ved C L N. Mynster, København 1862,
								p 1045 Enridringer, bd I, 1850, p 191, jf Levmet, bd I, 1830, 1974-optryk, bd I, p 127
								f46. Ibid henholdsvis p 189 og p. 124, samt Ejnar Thomsen Omkring Oehlenschlagers tyske Quijotiade,
								København 1950, pp 139ff47 US, bd I, p 92 medstuderende tilfældigt
							havde fået ham med til Steffens, "havde Jeg rimeligvis nu tænkt langt
							anderledes end Jeg tænker".48De to digtere har således lært noget principielt af Steffens, en
							holdning, som vokser sammen med en digterisk og videnskabelig metode og
							bringer dem til at se, hvad de selv er og kan. Hvis Oehlenschlägers
							vurdering af Steffens som æstetiker i Erindringerne holder stik, kan hans Goethe-foredrag have været
							fulde af faktiske fejl, subjektive læsemåder og abstraktioner presset
							ned over stoffet.49 Det er nok værdifuldere, at
							Steffens har tvunget romantikkens to største digtere i Danmark til
							selverkendelse, end at han skulle have bibragt dem sit syn på Goethes
							forfatterskab. Ud fra det synspunkt skal man ikke beklage, at Steffens'
							Goethe-forelæsninger er gået tabt. Det var og blev Henrich Steffens'
							skæbne at virke mere ved sit væsen og sin metode end ved sine
							resultater.Denne undersøgelse er oprindeligt trykt som Mindre
								bidrag i tidsskriftet Danske Studier 1971,pp. 121-129. I optrykket
								er et enkelt afsnit stærkt forkortet, et par steder er revideret,
								Grundtvigs dagbogsnotater er konfereret efter originalen (og stemmer
								ikke i alle detaljer med de anførte nyere tryk), og endelig er
								litteraturhenvisningerne ajourført.48 US, bd I, p 10649 Erindringer, bd III, 1850, pp 54 ffNoter11 for deres Skyld: Pronominet
							er tiltaleform ( = Deres). Steffens staver snart med lille, snart med
							stort begyndelsesbogstav; begge muligheder stod åbne på hans tid.uddannet: udviklet.Continuum: sammenhængende hele.Aggregat: ophobning, samling.Sentenzer: pointerede udsagn, aforismer.Gienstænde eller Gienstænder, som Steffens også
							skriver: genstande.12 Materialier: råstoffer, ting og sager.pium desiderium, latin: fromt ønske; et
							uopfyldeligt håb. At lede dem: tiltaleform ( =
							Dem), jf. n.t.s. 11.ræsonnerer: betragter og drager slutninger ud fra
							det sete.jeg demonstrerer ikke: jf. s. 14 om demonstrativ
							metode. Meningen er, at Steffens ikke filosoferer deduktivt (som
							Schelling, jf. n.t.s. 26).Evidenz: vished, indlysende beviskraft. Jeg
							vil aabne dem: tiltaleform (= Dem), jf. n.t.s.
							11. Blik over: på.13 Organisationen: organismen. Steffens bruger
							gerne ordet organisation for at betone det dynamiske i sin naturbetragtning.indvortes: indvendig, her = iboende eller immanent
							(jf. n.t.s. 16).vilkaarlig: viljestyret, subjektivt bestemt.alt: allerede.Metamorphoser: forvandlinger, fonnforandringer;
							i botanik og zoologi brugt om en plantes, hhv. et dyrs
							springvise udvikling fra et trin til et andet.14 anorgiske: anorganiske = uorganiske.Dyreriget... Arter: Det systematiske hierarki rige klasse - slægt - art
							hidrører fra den svenske naturforsker Linnés Systema
								naturae, 1735, jf. n.t.s. 44. Begreberne slægt og art overtog Linné fra den
							aristoteliske logik. I 1812 indskød den franske zoolog Georges de Cuvier
							(1769-1832) to nye trin: Mellem riget og klassen placeredes rækken, mellem ordenen og slægten placeredes familien (jf. dog n.t.s. 64).den demonstrative Methode: den deduktive metode,
							som fx hos Schelling, hvor der udgås fra et givet abstrakt princip ("et
							absolut Axiom").15 Stringenz: logisk klarhed, konsekvens.det intelligible: det oversanselige, det der kun
							kan gribes med tanken.Hvad som ikke er med os, er nödvendig mod os:
							allusion til Matthæus 12,30. negeerer: logisk benægter, bestrider.Hvorledes kan et Rige bestaae, som er i Uenighed med sig
								selv?: allusion til Markus 3,24.16 det Enkelte forsvinder, som det kom: De sidste
							tre ord lyder i originalteksten som et kom (jf.
							rettelseslisten s. 221). I 2. udg. (ved B. T. Dahl, 1905) er der rettet
							til som et Atom, og 4. udg. (Gyldendals
							Traneklassikere, 1968) overtager rettelsen. Den her valgte læsemåde, som
							også findes i 3. udg. (ved Emil Boyson, 1967), giver dog bedre mening i
								 sammenhængen, ligesom den
							støttes af en parallelformulering s. 37, 12. Endelig er det ikke
							troligt, at Steffens, der i sjette forelæsning erklærer "Atomistikken"
							for gendrevet, skulle bruge netop atomet som gyldigt billede.immanente: iboende; som filosofisk term modsætning
							til transcendent og udtryk for det, der ligger i en tings natur.Sensibiliteten: sanseevnen, jf. Steffens'
							definition s. 60.Glandel: kirtel.17 secernere: udsondre (jf. substantivformen
							"Seeretion"s. 16). at tænke dem: tiltaleform (
							= Dem), jf. n.t.s. 11.18 overskue... udvortes: udvendigt, her = med de
							blotte sanser.mærke: bemærker.19 sig selv indbyrdes: hinanden.temporær: midlertidig, forbigående.Massens: materien, stoffet.Generationen: forplantningen.20 opkastes: fremsættes.Industrie: samfundsmæssig virksomhed, driftighed.oscillerer: svinger.21 Vilkaar: betingelser, her = vilkårlighed, dvs.
							fri, subjektiv vilje.Den evige Fred: Et vigtigt tema i det 18. årh.s
							filosofiske debat var muligheden af en verdensomfattende fredsordning
							bygget på fornuft. Den franske abbed Castel de Saint-Pierre
							offentliggjorde 1713 Traité de la paix
							perpétuelle, og Rousseau (jf. n.t.s. 140) tilsluttede sig i
							hovedtræk hans ideer. Størst betydning havde dog den tyske filosof
							Immanuel Kants  (1724-1804)
							afhandling Zum ewigen Frieden, 1795, der mente
							at kunne sikre freden ved en republikansk forfatning for alle stater, en
							folkeret grundet på et føderalt forhold mellem staterne, indførelse af
							en almen verdensborgerret og afskaffelse af stående hære. Mens Fichte
							(jf. n.t.s. 24) bifaldt Kants fredstanker, afvistes de af Hegel
							(1770-1831) og især af de tyske romantikere. Romantikerne afviste dels
							muligheden af et rationelt grundlag for freden; dels var de i
							forlængelse af deres nationalistiske holdning tilbøjelige til at
							forherlige krigen. I Schellings historiefilosofi er verdensborgerstaten
							ganske vist indbygget som historiens nødvendige mål (jf. efterskriften),
							men dette mål nås først i en ny guldalder, hvor det Absolutte åbenbarer
							sig fuldstændigt i tiden, dvs. hvor frihed og nødvendighed falder
							restløst og åbenlyst sammen.23 indslyngede: flettet ind.bruge: behøver (germanisme, jf. brauchen).24 Evidenzen: sandheden, beviskraften.Gruelse: frygt.Vanini og Bruno: Lucilio Vanini (1585-1619),
							italiensk filosof, brændt som kætter i Toulouse, fordi han nærede
							panteistiske anskuelser grænsende til ateisme og benægtede den enkelte
							sjæls udødelighed. Giordano Bruno (1548-1600), italiensk filosof, brændt
							som kætter i Rom for sin magisk-mystiske naturfilosofi og sin
							fornægtelse af Jesu guddommelighed. Bruno var også den første, der på
							baggrund af Kopernikus' verdensbillede (jf. n.t.s. 104 om den
							ptolomæiske Hypothese) opstillede tanken om universets uendelighed.en af de geniefuldeste ... Mænd: Johann Gottlieb
							Fichte (1762-1814), tysk idealistisk filosof, der 1799 blev afskediget
							fra sit professorat i Jena p.g.a. påstanden om, at Gud ikke kunne tænkes
							som forskellig fra det universelle eller absolutte jeg (jf.
							efterskriften). 1805 fik han et professorat i Erlangen, men blev af
							krigsbegivenhederne tvunget til at forlade det efter et halvt år. Med
							sine Reden an die deutsche Nation, som blev
							holdt i det fransk besatte Berlin 1807-08 (og trykt 1808), opildnede han
							til modstand mod Napoleon. Ikke mindst derfor udnævntes han 1810 til
							professor ved det nyoprettede universitet i Berlin.25 mærkværdigt: bemærkelsesværdigt.Jacobi: Friedrich Heinrich J. (1743-1819), tysk
							forfatter og irrationalistisk filosof, der hævdede følelsen som et
							middel til direkte erkendelse af verden såvel som af Gud.Resultatet af hans Undersögelser: Jacobis Uber die Lehre des Spinoza; in Briefen an Herrn Moses
								Mendelsohn udkom 1785 og i en stærkt forøget 2. udgave 1789.26 Schellings vigtige Opdagelse i Philosophien:
							Friedrich Wilhelm Joseph Schelling (1775-1854), tysk romantisk
							naturfilosof, hvis værk Ideen zu einer Philosophie
								der Natur (1797) gjorde epoke i Steffens' liv, og som denne
							opsøgte i Jena 1798. Schelling var den af de tyske romantikere, som
							Steffens knyttede sig stærkest til (jf. efterskriften). En hovedsag i
							hans filosofi var "det Absolutte", dvs. den enhed af ånd og natur, som
							han bl.a. under indflydelse af Spinoza satte i stedet for sin forgænger
							Fichtes skelnen mellem subjekt og objekt,jeg og ikke-jeg.Theismus: teisme, tro på en personlig guds
							eksistens (modsat ateisme).Spinoza: Baruch de S. (1632-77), hollandsk filosof
							af jødisk herkomst. P.g.a. sit religiøse frisind udstødt af den jødiske
							menighed 1656. Ernærede sig som linsesliber, fra 1670 i Haag, hvor han
							kom i konflikt med gejstligheden og pøbelen p.g.a. sine skrifters
							bibelkritik og sit forsvar for religiøs såvel som borgerlig frihed.
							Frygt for repressalier gjorde, at hans hovedværk, Ethica, der forelå færdigt i 1675, først udkom posthumt. Trods
							flere tilbud om ansættelse ved udenlandske universiteter forblev Spinoza
							i Holland, hvor han førte et tilbagetrukket liv. Hovedpunktet i hans
							filosofi er et opgør med Descartes' lære om de to substanser (sjæl og
							legeme). For Spinoza er der kun én substans, for hvilken ånd og materie
							er attributter. Ånd og materie er to sider af samme sag, et synspunkt
							der fik betydning for Goethe og den romantiske naturfilosofi.de emendatione intellectus: egentlig Tractatus de intellectus emendatione, et de via, qua
								optime in veram rerum cognitionem dirigitur, dvs. Afhandling om
							forstandens forbedring, og om vejen, ad hvilken den bedst føres til sand
							erkendelse af tingene. Skrevet o. 1660, men aldrig fuldendt.28 Postquam me ... possidentur: Citatet gengiver de
							første ca. to sider af Spinozas afhandling, der i Opera posthuma (1677) fylder 36 sider. Steffens udelader to af
							originalens fodnoter, men citerer ellers korrekt. Oversættelse: Efter at
							erfaringen havde lært mig, at alt, hvad der møder os i hverdagen, er
							forfængeligt og ligegyldigt; da jeg så, at alt, for hvis skyld  jeg var bekymret, eller som
							jeg frygtede, hverken var godt eller ondt, uden for så vidt som sjælen
							blev påvirket deraf, besluttede jeg endelig at undersøge, om der skulle
							findes noget, som var i sandhed godt, og som kunne give os del i sig
							selv, og som sjælen alene ville blive påvirket af, idet den forkastede
							alt andet; ja om der ikke skulle findes noget, efter hvis opdagelse og
							erhvervelse jeg for evigt kunne nyde en bestandig, fuldstændig lykke.
							Jeg siger: jeg besluttede mig endelig, thi ved
							første blik syntes det tåbeligt at ville opgive det sikre for noget, der
							endnu var usikkert; jeg erkendte naturligvis de goder, som erhverves
							gennem ære og rigdom, og [erkendte], at jeg ville være nødt til at afstå
							fra min søgen efter at erhverve dem, hvis jeg ville lægge mig alvorligt
							efter noget andet og nyt; og jeg indså, at hvis den højeste lykke
							virkelig indeholdtes i hine, måtte jeg undvære den; men hvis den ikke
							indeholdtes i hine, og jeg kun anstrengte mig for deres skyld, måtte jeg
							også savne den højeste lykke. Jeg overvejede derfor ved mig selv, om det
							måske var muligt at nå til en ny levelære, eller i det mindste komme til
							vished om en sådan, uden at jeg ændrede mit livs orden og den levelære,
							jeg deler med alle andre, hvilket jeg ofte har prøvet forgæves. Thi alt
							det, der for det meste møder os her i livet, og som hos menneskene
							regnes for det højeste gode - hvilket man kan se af deres
							stræben - lader sig føre tilbage på følgende tre ting: rigdom,
							ære og sanselighed. Af disse tre forstyrres sjælen således, at den
							overhovedet ikke kan tænke på noget andet gode. Thi hvad sanselighed
							angår, så ophæves tænkeevnen deraf, som hvilede [sjælen] i et eller
							andet  gode, og derved
							forhindres den i højeste grad i at tænke på andet; men efter nydelsen
							følger en dyb nedtrykthed, som, selv om den ikke ophæver tænkeevnen, dog
							forvirrer og afstumper den. Ved at efterstræbe ære og rigdom forstyrres
							sjælen imidlertid heller ikke lidet, især hvor disse kun søges for deres
							egen skyld, idet de da anses for at være det højeste gode; dog ved æren
							forstyrres sjælen endnu langt mere; thi den forudsættes altid i sig selv
							at være et gode og så at sige endemålet, hvorefter alt må styre. Desuden
							indfinder der sig ikke her, som ved sanseligheden, fortrydelse; men jo
							mere man får af begge, desto mere forøges glæden derved, og følgelig
							anspores vi mere og mere til at forøge begge dele; men hvis vort håb i
							et eller andet tilfælde skuffes, opstår den største smerte. Endelig er
							æren en klods om benet, fordi man, for at opnå den, nødvendigvis
							indretter sit liv efter menneskers opfattelse, dvs. skyr det, som
							menneskene i almindelighed skyr, og søger det, som menneskene i
							almindelighed søger. / Da jeg altså så, at alt dette hindrede mig i at
							kæmpe mig til en ny levelære, ja var uforeneligt dermed, så at jeg
							nødvendigvis måtte afstå fra en af delene, blev jeg tvunget til at
							undersøge, hvad der var nyttigst for mig; jeg syntes jo som sagt at
							ville opgive et sikkert gode for et usikkert. Men efter at jeg havde
							tænkt en smule over sagen, indså jeg for det første, at hvis jeg opgav
							dette og antog en ny levelære, ville jeg opgive et gode, der var
							usikkert efter sin natur (hvilket vi let kan slutte ud fra det sagte)
							for et andet gode, der ganske vist var usikkert, dog ikke efter sin
							natur (thi jeg søgte et urokkeligt gode), men kun i henseende  til muligheden for at
							erhverve det. Gennem vedholdende eftertanke kom jeg imidlertid så vidt,
							at jeg indså, at jeg i så fald, hvis jeg blot formåede at tænke dybt
							nok, ville opgive sikre onder for et sikkert gode. Jeg så nemlig, at jeg
							svævede i livsfare og var tvunget til af al magt at måtte søge et ganske
							vist usikkert lægemiddel; ligesom en syg, der lider af en livsfarlig
							sygdom og må se den visse død i øjnene, hvis han ikke bruger et
							lægemiddel, af al sin magt må søge dette, også selv om det er usikkert,
							for hans hele håb beror jo derpå. Men alt, hvad den store hob løber
							efter, skaffer ikke blot ingen lægedom til opretholdelse af vor
							eksistens, men forhindrer den ligefrem, og er ofte årsagen til undergang
							for dem, der besidder det, og altid årsag til undergang for dem, der
							besiddes af det.28 sin heele Væsenhed: dens hele væsen, egenart
							eller beskaffenhed (germanisme, jf. seine ganze Wesenheit).29 borgerlige Selskab: samfund.det Nevtonske Attractionssystem: den engelske
							fysiker og matematiker Isaac Newtons (1642-1727) teori om den
							almindelige massetiltrækning, "tyngdeloven", som blev offentliggjort i
								Philosophia naturalis principia mathematica,
							1686-87, sammen med hans tre bevægelseslove (se n.t.s. 101). Ifølge
							tyngdeloven tiltrækker to vilkårlige legemer hinanden med en kraft, der
							er proportional med legemernes masser og omvendt proportional med
							kvadratet på afstanden mellem dem.ziirer: pryder.30 Chronologien: videnskaben om tidsberegning og tidsfølge.aflade: ophøre.31 cammeralistisk: statshusholdersk, dvs. økonomisk
							eller nyttebetonet.Evolution: udfoldelse, udvikling.Historiker: historikere (flertalsformen uden -e er
							en germanisme).32 Industrie: driftighedMassen: materien, stoffet.assimilere sig: tilpasse sig, gøre sig lig med. I
							naturvidenskabelig terminologi betegner assimilation næringsstoffernes
							optagelse i og omdannelse til en del af organismen, jf. Steffens'
							definition s. 59.33 Aggregat: ophobning, samling. Anskuelse
							over: af. at giöre dem: tiltaleform ( = Dem), jf.
							n.t.s. 11.34 Den dækker den hele Vrimmel af Gestalter, naar det
								indvortes Lys, som et evigt Mörke kaster sig bag alle Stierner, og
								et fremmed Lys blot giör os det uendelige Morke synligt:
							Sætningen er svært forståelig, fordi Steffens her skifter fra et
							sollyst dagbillede til en nattehimmels-metaforik. Meningen er, at
							anelsen ("det indvortes Lys") kan lægge sig ligesom himmelhvælvingens
							mørke bagved stjernerne, som kun på mørk baggrund bliver synlige for
							øjet. Derimod vil det kunstige eller "fremmede" lys, som mennesker
							tænder på jorden (og som her alluderer til oplysningstidens empiriske
							videnskab), fordunkle stjernerne og kun lade universet fremstå som et
							gådefuldt mørke, hvor lyset hører op.Sving: præg, beskaffenhed.resignere ... paa: giver afkald på.Forstandens: Steffens' sprogbrug her og i det
							følgende  bærer præg af det
							18. årh.s sondring mellem forstand og fornuft, hvor den første ansås for
							lavere eller mere indskrænket end den sidste. Forstanden repræsenterede
							den rent rationelle dømmekraft, der stod i modsætning til følelsen, mens
							fornuften repræsenterede det højeste intellektuelle standpunkt, hvor
							forstand og følelse var forenet og mennesket derfor i stand til at drage
							rigtige slutninger.Postulat: påstand uden bevis.Sands: mening (germanisme, jf. Sinn).35 Blik over: på.36 Allegorie: Steffens' beskrivelse side 121 ff
							viser, at han bruger ordet allegori i det 18. årh.s betydning om et
							billedligt udtryk i almindelighed, dvs. et mangetydigt udtryk præget af
							intuition snarere end af forstand. Til at betegne et mere abstrakt,
							entydigt udtryk brugte oplysningstiden hyppigst ordet symbol, der omtrent var synonymt med hieroglyf eller (renaissancens og barokkens) emblem. Efter romantikken vendtes forholdet om,
							så symbol kom til at betyde det intuitive, mangetydige billede, og
							allegori blev den direkte, forstandsprægede oversættelse til billedsprog
							led for led.ved den endelig: Steffens glemmer eller
							underforstår verbet "frembragtes" fra forrige sætning.De uhyre Colosser i Orient: jf. s. 131, hvor
							Steffens nævner ruinerne af Susa, Palmyra, Ninive og Babylon samt
							pyramiderne i Ægypten.Forverden: fornverden, fortidsverden.37 uden en höjere Straale: På trods af det
							foranstående komma betyder "uden" når der savnes.38 Physiken: Begrebet har tre betydninger, hvoraf
								 Steffens her bruger den
							første, l: naturvidenskaben overhovedet; 2: naturlæren, omfattende den
							uorganiske naturs love samt stoffernes opbygning og egenskaber (herunder
							også kemi); 3: den del af naturlæren, der omfatter mekanik, varmelære,
							læren om elektricitet og magnetisme, lydlære og lyslære, men ikke kemi.
							Den første betydning er ældst (jf. s. 102, hvor Steffens ekspliciterer
							den); den anden var gængs på Steffens' tid; den sidste betydning er
							moderne, men var også kendt o. 1800 (jf. s. 101 f, hvor den ligger bag
							talen om ''den egentlig saakaldte Physik").Sands: mening.40 Sandsernes Utilforladelighed: sansernes
							upålidelighed. Der sigtes til den tyske filosof Immanuel Kants
							(1724-1804) erkendelseskritik, som lagde et logisk skel ind mellem
							verden selv ("an sich"), der mentes at være utilgængelig for erkendelse,
							og menneskets sansning/erkendelse af verden, der mentes uhjælpeligt
							præget af dets medfødte anskuelsesformer.regne paa: regner med, løber an på.Massen: materien, her genstandsverdenen.41 uendelig Approximation: aldrig afsluttet tilnærmelse. Fornuftens Væsen: jf. n.t.s. 34 om Forstanden.42 fingeerte Materier: opdigtede stoffer.erklære: forklare (germanisme, jf. erklären).43 uskateerlige: uvurderlige.Descriptionen: beskrivelsen.Oryctognosie: af græsk: oryktos = gravet (om sten,
							der er gravet op af jorden) og gnosis = viden. Forældet betegnelse for
							en deskriptiv og klassificerende  gren af mineralogien. Steffens udformede 1797
							(i Ueber Mineralogie und das mineralogische
							Studium) et forslag til terminologisk inddeling, hvorefter
							oryktognosi og geognosi (se nedenfor) tilsammen udgjorde den beskrivende mineralogi. Oryktognosi var her
							kundskaben om mineralerne hver for sig, såvel med hensyn til deres
							kemiske bestanddele som til deres ydre kendetegn. Geognosi var kundskaben om mineralerne i deres naturlige
							forbindelse til bjergarter. Den beskrivende mineralogi var imidlertid
							kun den ene hovedafdeling af mineralogien overhovedet; den anden var geologien, som historisk-teleologisk søgte at
							forklare de kendsgerninger, den beskrivende mineralogi havde indsamlet.
							Også geologien forgrenede sig i to discipliner: naturarkæologien, der beskæftigede sig med tidligere
							omvæltninger i jordens historie, og den egentlige
								geologi, hvis genstand var de fysiske og kemiske kræfter, som
							stadig arbejdede på at forandre den uorganiske natur.enkelte: enkle.44 anorgiske: uorganiske.Werner: Abraham Gottlob W. (1749-1817), tysk
							mineralog og geolog, i Tyskland betegnet som geologiens fader. Fra 1775
							professor ved bjergakademiet i Freiberg i Sachsen, hvor han tiltrak en
							række fremragende studerende. Til forklaring af bjergarternes
							tilblivelseshistorie opstillede Werner den "neptuniske" hypotese, at de
							for det meste var afsat under vand (jf. n.t.s. 84). Steffens studerede
							under Werner 1799-1801. Skønt han havde kritiseret Werners synspunkter
							på faget allerede i 1797 (Ueber die
							Mineralogie..., jf. efterskriften), og skønt han siden måtte  distancere sig fra den
							neptuniske hypotese, nærede Steffens en livslang beundring for sin
							lærer. Geognosie: af græsk: ge=jord og gnosis = viden. Nu forældet
							betegnelse, dannet af A. G. Werner, for den del af den beskrivende
							mineralogi, der beskrev jordskorpens opbygning og bjergarternes
							formation og udbredelse. Jf. ovenfor om Oryctognosie.Linné: Carl von L. (1707-78), svensk naturforsker.
							Med Systema naturae, 1735, skabte han det
							klassifikationssystem, som blev opkaldt efter ham. Sten-, plante- og dyrerigerne er her inddelt i klasser, som hver for sig er underinddelt i ordener; disse er igen inddelt i slægter, som hver for sig består af arter
							(nogle slægter dog kun af en enkelt art). Et væsendigt element i
							systemet er den såkaldt binominære nomenklatur, hvor hver art benævnes
							med ét navn for slægten, som den hører til (genus proximum), og ét for
							sine egne, specifikke artskendetegn (differentia specifica). Linnés
							system er kunstigt i den forstand, at det bygger på "udvendige"
							kendetegn, for planternes vedkommende især formeringsorganets
							(blomstens) opbygning. Linné skitserede dog også et mere naturligt
							system i Philosophia botanica, 1751, dvs. et
							system der skulle bygge på ligheder i organismens hele bygning.Cronstedt: Axel Fredrik C. (1722-65), svensk
							kemiker og mineralog, fremragende som systematiker. I hovedværket Forsok til mineralogie eller mineralrikets
								upställning, 1758, drog Cronstedt en klar skillelinie mellem
							egentlige mineraler og bjergarter (der er sammensat af mineraler).
							Ligeledes udskilte han fossiler (dvs. forsteninger af organiske væsener)
							fra  mineralnget, hvor de
							ellers mentes at danne en særlig gruppe, jf. n.t.s. 51. Endelig ordnede
							han mineralerne systematisk efter deres kemiske egenskaber.46 Hierteörer: hjerteforkamre. Hos fugle og
							pattedyr er hjertet ved en skillevæg fuldstændig delt i to halvdele,
							hver bestående af et kammer og et forkammer. Hos krybdyr, padder etc. er
							adskillelsen mindre fuldstændig eller mangler.Urtypus: urtype, grundform.Differenzerne: forskellene.tilstaae at Arterne vel tilhöre Naturen; men Slægterne
								[...] blot ham: Ifølge den franske naturforsker G.-L. L. de
							Buffon (1707-88, jf. i øvrigt n.t.s. 49) var arten den eneste reelt
							eksisterende kategori; alle højere kategorier fandtes kun i den
							klassificerende forskers hoved. Steffens opfatter dette synspunkt som et
							symptom på den blot klassificerende naturvidenskabs afmagt.Habitus, latin: tilstand, holdning; her = helhedsindtryk.mærkværdigt: bemærkelsesværdigt. Dom over: om.47 Jussieu: Antoine Laurent de J. (1748-1836),
							fransk botaniker, brorsøn til Bernard de Jussieu (1699-1777). Antoine
							udgav 1789 sin onkels tidlige version af et naturligt botanisk system,
							der byggede på Linnés udkast i Philosophia
							botanica, jf. n.t.s. 44. Antoine videreudviklede selv systemet og
							tilskrev planternes kimblad en fremtrædende systematisk betydning.Fabricius: Johan Christian F. (1745-1808), dansk
							entomolog og økonom. Fabricius var oprindelig elev af Linné, men til
							forskel fra denne byggede han sit  entomologiske system på munddelenes udseende,
							ikke på vingernes. Hans store sammenfattende arbejde, Entomologia systematica (1792-98), beskriver 14.000 arter.
							Fabricius blev professor i naturhistorie og økonomi i Kiel 1775; her lod
							han Steffens ansætte som sin assistent, da denne ankom penge- og
							arbejdsløs i 1796 (jf. efterskriften).indvortes ... anskues: fattes intuitivt, ved
							spekulationens hjælp. Udtrykket alluderer til et nøglebegreb i
							Schellings filosofi, "den intellektuelle anskuelse", jf. n.t.s. 97.48 Entomologien: læren om insekter.Differentia specifica, latin: artsforskel. Linné
							overtog betegnelsen fra den aristoteliske logik og brugte den i sit
							system om de kendemærker, hvorved en dyre- eller planteart
							adskiller sig fra andre i samme slægt (jf. n.t.s. 44).49 Frisch, Buffon og Kant: Johann Leonhard Frisch
							(1666-1743), tysk skolemand, sprog- og naturforsker; forfatter
							af insekt- og fuglebeskrivelser. Georges-Louis Leclerc de
							Buffon (1707-88), fransk naturforsker; udgav i 36 bind den beskrivende
								Histoire naturelle, générale et
							particulière. Immanuel Kant (1724-1804), tysk filosof, der før han
							udviklede sin kritiske filosofi om erkendelsens grænser, havde en
							naturfilosofisk periode (til ca. 1770). Det omtalte almindelige
							artsbegreb, der bestemmer arten ved den producerende kraft, er især
							knyttet til Buffons navn, men går egentlig tilbage til Aristoteles.
							Ifølge dette begreb defineres en art ved, at alle individer inden for
							dens grænser kan formere sig med hinanden og få frugtbart afkom.
							Begrebet er biologisk funderet til forskel fra  det morfologiske artsbegreb (bl.a. anvendt af
							Linné), der lægger vægt på, at individer af samme art stemmer overens
							m.h.t. bygning.betager ... al constitutiv Kraft: fratager (...) al
							grundlæggende eller bestemmende kraft.nedsætte: nedvurdere, tale ondt om.50 ved Reflexion aldrig lader sig angive: ikke
							lader sig udtænke eller beregne.Schematismus: omrids.51 Fossil: Steffens bruger overalt i
							forelæsningerne ordet om et opgravet uorganisk
							legeme. Betydningen beror på, at man langt op i det 18. årh. tildelte
							fossiler (forstenede dyr og planter) en særlig gruppe blandt
							mineralerne. Svenskeren A. F. Cronstedt (jf n.t.s. 44) udskilte dem
							herfra i 1758, dog uden at det har påvirket Steffens' sprogbrug.De Rækker: jf. n.t.s. 55 om "Formationsrækkerne".hæves ud: fremhæves, her = isoleres.Bergkrystallen: bjergkrystal, en særlig smuk og
							klar variant af kvarts.Calcedon: mineral, der ligesom kvarts består af
							siliciumdioxid (SiO2) og i det væsentlige har egenskaber som en meget
							fin eller tæt variant af kvarts.Hyaliten: eller gummisten, glasopal; en farveløs
							variant af opal.Opal: mineral, der adskiller sig fra kvarts ved
							foruden siliciumdioxid at indeholde vand. Findes i mange varianter.Werner: jf. n.t.s. 44.52 Kieseljorden: kisel = siliciumdioxid,
							grundbestanddelen i kvarts, kalcedon, opal og flint (jf. n.t.s. 83).Discriptioner: = Descriptioner, beskrivelser.Determinationer: bestemmelser, afgrænsninger.de forskiellige Arters Identitet: Der menes
							arternes identitet med sig selv hver for sig, ikke deres sammenfald indbyrdes.i ethvert bestemt Tilfælde at kunne finde hvad Art
							er: at kunne beskrive konkrete dyre- og plantearter. Den
							svært forståelige sætning viser tilbage til s. 47, hvor Steffens afviste
							muligheden af at forstå selve artsbegrebet på empirisk grundlag: "Men
							hvad Art (Species) er? - er et fuldkommen ubesvaret Spörgsmaal
							i den empiriske Naturhistorie". Begge formuleringer er bygget over en
							latinsk formel: Quod est species? Hvad er art
							(en)?54 Aggregat: ophobningAssimilationsdrift: drift mod tilegnelse eller
							(her: åndelig) indoptagelse af det fremmede, jf. n.t.s. 32.Funker: gnister.erklære: forklare.Keppler: Johannes Kepler (1571-1630), tysk
							astronom, der i 1609-19, på grundlag af Tyge Brahes observationer af
							planeten Mars, formulerede de tre keplerske love. Den første af lovene
							fastslog, at planetbanerne ikke som hidtil antaget var cirkulære, men
							elliptiske. Keplers love var dog en ren beskrivelse, i matematisk sprog,
							af planeternes bevægelse; en forklaring af bevægelsens årsager gav først
							Newton, jf. n.t.s. 101. Keplers opfattelse af universet som besjælet og
							af jorden som en levende organisme kom bl.a. til udtryk i værket Harmonices mundi, Verdensharmonierne(1619).Kielmayers: Karl Fnednch Kielmeyer (1765-1844),  tysk naturforsker, især
							virksom i Stuttgart og Tübingen. Han var den første, der forsøgte at
							sammenligne alle dyrearter efter deres organiske sammensætning og
							funktion. Hans grundtanke var, at de alle var modificerede afspejlinger
							af én og samme type eller grundform. 1793 opstillede Kielmeyer en
							definition af fire "organiske kræfter", som i varierende styrkeforhold
							kendetegner alt levende: sekretionskraft, reproduktionskraft,
							irritabilitet og sensibilitet. De tre sidste blev accepteret af
							Schelling (se n.t.s. 26), som satte Kielmeyer højt, og med ham af
							Steffens. Jf i øvrigt n.t.s. 56.indslynget: indflettet.55 Formationsrækkerne: Ordet er en pleonasme,
							hvilket fremgår af Steffens' redegørelse for Wemers geognosi i femte
							forelæsning. Ved en formation forstår Werner en række af indbyrdes
							beslægtede bjergarter; de vigtigste kaldes hhv. skiffer- og
							kalkformationen. Men det viser sig, at disse formationer hver for sig
							svarer til en af de "rækker", hvori de såkaldte jordarter (jf. n.t.s.
							83) kan ordnes efter deres kemiske egenskaber: hhv. kiselrækken og
							kalkrækken. Se nærmere s. 84-89.Lejeforholdene: aflejringsforholdene.bruger: behøver.Moment: øjeblik, også = historisk tidspunkt.56 Reproductionskraften ... Irritabiliteten ...
								Sensibiliteten: De tre af Kielmeyers "organiske kræfter", som
							Schelling kunne anerkende, jf n.t.s. 54. Kan omtrent oversættes med hhv.
							selvopholdelsesevne, selvbevægelsesevne og sanseevne. Steffens forklarer
							kræfternes kontinuitet i begyndelsen af fjerde forelæsning.57 Tilforladelighed: hæderlighed, her = naivitet.58  at vise dem: tiltaleform (
							= Dem), jf. n.t.s. 11.Evolutioner: udviklinger, her dog i afsvækket
							betydning, nærmest = fænomener (jf. "Naturens Productioner" umiddelbart
							forinden). Den brug af ordet, som ligger Steffens nærmest, er den
							klassiske, ifølge hvilken det betegner de enkelte organismers udvikling,
							altså hvad der i dag kaldes ontogenese. Den moderne betydning, præget af
							Darwins evolutionsteori, har Steffens ikke forudsætninger for at
							benytte. Hans tale om en kontinuitet i naturen indbefatter ikke tanken
							om, at de højere organismer har udviklet sig af de laverejf, efterskriften.et herligt Genie i vore Dage: Schelling, hvis
							naturfilosofi netop lagde vægt på ideen om alle naturfænomeners
							kontinuitet, jf. efterskriften.59 Organisation: organisme, jf. n.t.s. 13.feilende: manglende, tabte (germanisme, jf. fehlen).Amphibierne: af græsk: amphi = tosidet og bios =
							liv. Zoologisk betegnelse for padderne.60 Kraft, i hvilket:
							Relativsætningen knytter sig til og underforstår ordet "Tilfælde" fra
							det foregående.vilkaårlige: viljestyrede, subjektivt bestemte.Massen: materien, stoffet.Kielmajer: jf. n.t.s. 54.61 Urtypus: urtype, grundform.uddannede: udviklede.62 Boorhave: Hermann Boerhave (1668-1738),
							hollandsk læge og naturforsker, især betydningsfuld som fysiolog.Anastomose: af græsk: ana = hen over og stoma =
							mund. Forbindelse mellem to (blod)kar eller nerver ved en mellemliggende
							kar- eller nervegren.lymphatiske Kar: kar, som rummer lymfe, dvs. den
							almindelige, klare vævsvæske, og fører denne fra vævet til blodet.Generationsdeelene: kønsorganerne.Animalisationen: egentlig omdannelsen til animalsk
							substans; af Steffens brugt om den (åndelige) tendens i naturen, som
							frembringer dyreverdenen; her nærmest som et dynamisk synonym for
							dyreriget. S. 68 anvendes det danske udtryk "Dyr(e)dannelsen".Infusions-Dyr: Betegnelsen brugtes tidligere om
							alle mikroskopiske dyr (og nogle planter), der levede i vand
							indeholdende opløst plantemateriale. Til infusionsdyrene i denne
							forstand hørte både encellede og flercellede dyr. I strengere, nutidig
							forstand reserveres betegnelsen til den klasse af de encellede dyrs,
							protozoernes orden, som også kaldes ciliater (De øvrige klasser af
							protozoer er slimdyr, flagellater og sporozoer).besynderlig: særlig.Mollers: Otto Frederik Müller (1730-84), autodidakt
							dansk zoolog, hvis banebrydende indsats bl.a. gik ud på at systematisere
							den dansk-norske vandfaunas mindste organismer: infusionsdyr (i ældre
							forstand), srnåkrebs, vandmider og tardigrader.Proteus polymorpha: I O. F. Müllers posthume
							monografi over infusionsdyrene: Animalcula infusoria
								fluviatilia et marina (1786), forekommer slægten Proteus (:
							Den, der stadig forvandler sig) som den anden af sytten. Men ingen af
							slægtens to arter hedder P. polymorpha (: den mangeformede); navnene er
							hhv. P. diffluens (: den udflydende) og P. tenax (: den  fastholdende). Ved en huskefejl har
							Steffens sandsynligvis skrevet polymorpha for diffluens.Volvox Globator: kugledyr eller kuglealge, encellet
							organisme af flagellaternes klasse. Regnes p.g.a. sit klorofylindhold
							ofte til planteriget. Beskrevet i O. F. Mullers monografi under den
							tredie slægt.Vorticella rotatoria: klokkedyr, encellet organisme
							af ciliaternes klasse. Beskrevet i O. F. Müllers monografi under den
							sekstende slægt.Polyperne: den simplest byggede type blandt de
							simpleste flercellede dyr, cølenteraterne (hvortil tidligere også svampe
							regnedes). Cølenteraternes to andre hovedtyper er meduser og koraller.Ramification: forgrening. Cølenteraternes polyptype
							har en krop, der er formet som en krukke med arme, der udgår fra
							krukkens kant.Residuum: rest, levning.Conchylierne eller Conchilier, som Steffens også
							staver: snegle, der danner skal eller hus.Tubipora: orgelkoraller, flercellede organismer
							tilhørende Cølenteraternes tredie klasse, koraldyrene. Tubipora danner
							kolonier sammensat aflange, paralleltstillede, rørformede dyr, der kun
							er forbundet indbyrdes ved vandrette plader.Serpula (eller Serpulidae): en slægt af flercellede
							dyr tilhørende ledormenes klasse, børsteormenes underklasse. Lever i
							fastsiddende kalkrør, som deres krop har udsondret.63 Zoophyterne: dyreplanter eller plantedyr; ældre
							betegnelse for organismer, der mentes at stå imellem plante- og
							dyreriget. Indbefattede fastsiddende dyr af svampenes og Cølenteraternes
							række, herunder polypper og koraldyr.Molluscerne: bløddyr, omfattende både snegle,
							muslinger m.v. Steffens synes dog at bruge ordet som betegnelse for de
							snegle, der ikke afsætter hus eller skal, jf. s. 64.En blot Giæring er tilstrækkelig til at generere de
								underste (Infusionsdyr): Man kan som bekendt fremstille
							kulturer af infusionsdyr (i ældre forstand, jf. n.t.s. 62) ved at lægge
							noget plantemateriale i vand og lade det stå i nogen tid. Men med ordet
							generere røber Steffens sig som tilhænger af
								generatio æquivoca eller teorien om, at levende væsener opstår
							af dødt materiale. Teorien, der understøtter hans overordnede vision af
							naturens kontinuitet, var, skønt omstridt, almindelig, indtil den i
							1860'erne blev endeligt gendrevet af Louis Pasteur. Pasteur påviste, at
							det døde stofs omdannelse til levende skyldes allerede tilstedeværende
							eller gennem luften tilførte, levende væseners virksomhed.Vaaninger: boliger, huse.Actinierne: søanemoner, hører til cølenteraternes
							tredie klasse, koraldyrene.Holothurierne: søpølser, hører til pighudenes række
							ligesom bl.a. søpindsvin og søstjerner.Meduserne: gopler eller vandmænd; hører til
							cølenteraternes række.Presciani's: Giovanni P. (død 1800), italiensk
							fysiolog og anatom. Udgav 1794-96 Discorsi elementari
								di anatomia e fisiologia og efterlod ved sin død en omfattende
							samling af anatomiske præparater til Pavias universitet, hvor han havde
							været professor.Mangili's: Giuseppe M. (1767-1829), italiensk læge
							og naturforsker, professor ved Pavias universitet  1799-1815. Hans studier omfattede bl.a. orme,
							mollusker og slangegift.Ratie's: egentlig Rathke, dvs. den dansk-norske
							naturforsker Jens Rathke (1769-1855), der ligesom Steffens studerede
							naturhistorie under Martin Vahl og lod sig eksaminere af
							Naturhistorie-Selskabet. I årene 1792-94 var Rathke og Steffens
							studiekammerater og færdedes i den samme kreds omkring O. H. Mynster.
							Steffens omtaler Rathke i selvbiografien Hvad jeg
								oplevede bd. II (Kbh. 1840) p. 195, hvor han staver navnet
							"Ratje". (Hvad der ligger bag den konsekvente fejlstavning, vides ikke.)
							Til Rathkes videnskabelige produktion hører bl.a. Om
								Dammuslingen, 1797, Iagttagelser, henhørende
								til Indvoldeormenes og Bløddyrenes Naturhistorie og Iagttagelser angaaende Dyreplanterne, begge
							1799. Han blev professor i Kbh. 1810, i Kristianial813.64 Ormenes hele Classe udgiör tvende Familier:
							Betegnelsen familie blev først knæsat i den
							naturvidenskabelige systematik 1812 af franskmanden Cuvier, der brugte
							den om et hierarkisk niveau mellem orden og slægt (jf. n.t.s. 14). Den er dog i sig selv
							ældre; brugtes første gang af Pierre Magnol 1687 og var i omløb som en
							"løs" betegnelse i hele det 18. årh.cohærent: sammenhængende.Kunstdrifter: den drift eller det instinkt, der får
							dyr til at opføre sindrige og kunstfærdige bygninger, fx (bi)kuber og
							(fugle)reder. Ordet er af tysk oprindelse, skabt af den i n.t.s. 70
							omtalte Reimarus.65 d.e.: det er, dvs.imprægnerede: her = indfældede, iboende.Animalisationens
								πρωτοτυππv:
							Dyredannelsens prototypen, dvs. grundform.66 giensidige Oekonomie: på hinanden indrettede
							system af livsytringer; indbyrdes afhængige biologi.Schwammerdams: Jan Swammerdam (1637-80), hollandsk
							anatom og entomolog. I hans hovedværk, Biblia
							naturae, som blev udgivet af H. Boerhave 1737-38, foreligger
							anatomiske skildringer af talrige insekter og disses udviklingsstadier,
							af frøen og dens larver, samt af forskellige snegle.Lyonnet's: Pierre Lyonet (1708-89), hollandsk
							entomolog. Hans udtømmende undersøgelser af en piletræsædende larve (i
								Traité anatomique de la chenille qui ronge le
								bois de saule, 1760) betød et stort fremskridt i
							insektanatomien.67 Föleisen: Der tænkes på følesansen, jf. s. 79.Antennerne: følehorn, især brugt om leddyrenes
							(herunder insekternes) følehorn; jf. n.t.s. 69 om Tentacler.Basser: usystematisk fællesbetegnelse for større
							insekter; her dog brugt om biller (jf. artsbetegnelserne guldbasse og skarnbasse).fortrinlig: fortrinsvis, især.hoppende Crysomeler: Chrysomelidae er bladbillernes
							familie, hvortil hører jordlopperne, en række arter af små, springende
							biller.68 Metamorphose: forvandling, jf. n.t.s. 13.Generationsdele: kønsdele, forplantningsorganer.Generationsactus: forplantningsakten.cryptogamiske: af græsk krypto = skjult og gamos =
							bryllup: med skjulte kønsorganer. Udtrykket rummer en parallel til
							planteverdenen, hvor Linné 
							havde indrettet en (rest)klasse af kryptogamer, dvs. blomsterløse
							planter (sporeplanterne m.m.).Anomalier: afvigelser, abnormiteter.69 Articulation: leddeling.Blumenbach: Johann Friedrich B. (1752-1840), tysk
							fysiolog, sammenlignende anatom og antropolog. Udgav bl.a. Handbuch der Naturgeschichte (1780) og Institutiones physiologiae (l787).indledede: egentlig indleddede, dvs. ved en
							ledforbindelse sammenføjede med noget andet. Her er det insekternes
							bevægelsesorganer, der er sammenføjet med kroppen ved hjælp afled.Tentacler: følehorn, især brugt om de lavere dyrs,
							fx sneglenes og børsteormene ledløse følehorn; jf. n.t.s. 67 om Antenner.styrknet: størknet.70 centripetale Tendenz: midtpunktssøgende, modsat
							centrifugale. Her brugt som betegnelse for den individualiserende
							tendens i naturen. Senere bruges betegnelsen om den religiøse tendens i
							historien (jf. n.t.s. 126).Anskud: krystallisationer.Condillac: Étienne Bonnot de C. (1715-80), fransk
							oplysningsfilosof, såkaldt sensualist; skrev blandt meget andet en Traité des animaux (1755).Reimarus: Hermann Samuel R. (1694-1768), tysk
							oplysningsfilosof og teolog, skrev bl.a. Allgemeine
								Betrachtungen uber die Triebe der Thiere, hauptsachlich uber ihren
								Kunsttrieb (1760). skrevet over: om.Sats: sætning, tese.Phryganeernes: Phryganeidae er en familie af vårfluer.secerneret: udsondret.71 Vesper: hvepse; gedehamsenes eller de egentlige
							hvepses familie hedder på latin Vespidae.hvorved den faaer Consistenz: Sætningens kongruens
							er i uorden; meningen er, at jorden får fasthed af den saft, som myrerne udsveder.Smeathon'ske Termiter: egentlig Smeathman'ske,
							efter den engelske naturforsker Henry Smeathman (død 1786). Som en af de
							første drev Smeathman videnskabelige studier af termitterne; hans
							afhandling Some Account of the Termites, which are
								found in Africa and other hot Climates blev trykt i Philosophical Transactions of the Royal Society
							(London 1781). Den udkom som selvstændig bog i tysk oversættelse ved F.
							A. A. Meyer: Uber die Termiten Afrika's und anderer
								heissen Klimate (Göttingen 1789).anskyder: udkrystalliserer sig.72 heterogeneste: mest uensartede.Æqvivalentet for den fejlende Kjöns Drift: en
							erstatning for den manglende kønsdrift. Hos både myrer, bier og
							termitter bygges boet af arbejdere, dvs. individer hvis kønsorganer
							aldrig udvikles.Duplicitet: dobbelthed eller modsætning, fe mellem
							de to køn.Schelling's Entwurf: Kilden er Schelling: Erster Entwurf eines Systems der
							Naturphilosophie (Jena & Leipzig 1799) p. 196 f. Steffens
							oversætter ikke slavisk, men udelader fe to af Schellings parenteser.
							Omvendt skyldes den parentes, der optræder i
								oversættelsen, ikke Schelling, men Steffens selv.
								Vasculöst-System: (blod) karsystem.73 Contraction ... Expansion: sammentrækning (...) udvidelse.Fröerne ere först Fiske: Der tænkes på
							haletudsestadiet, hvor frøerne ånder ved gæller.det circulerende Fluidum: blodet, som fører den
							indåndede ilt rundt i legemet.Donati: Vitaliano D. (1717-62), italiensk
							naturforsker og opdagelsesrejsende. I værket Della
								storia naturale marina dell'Adriatico (1750) koncentrerede han
							sig særlig om de arter, hvormed naturen efter hans mening "gjorde
							overgangen fra planter til dyr".Bonnet: Charles B. (1720-93), schweizisk filosof og
							naturforsker, især kendt for entomologiske studier. I alderdomsværket
								Contemplation de la Nature (1764-65)
							argumenterer han for teorien om, at alle naturens skabninger danner en
							ubrudt, opadstigende linie. Han er en af de betydeligste fortalere for
							denne idé, kaldet Scala naturae, Naturens stige,
							som dog oprindelig stammer fra Aristoteles.74 Organisationen: organismen, her imidlertid
							forstået som hele naturen, dvs. hvad Steffens senere kalder "den
							almindelige Organismus" (jf. n.t.s. 83).Vilkaar: betingelse, her = vilkårlighed, frihed.Manis: skældyr, en slægt af pattedyrenes klasse;
							lever i Asien og Afrika.Dasypus (eller Dasypodidae): bæltedyr, en slægt af
							pattedyrenes klasse; lever i Amerika.Lacerter: Lacertidae, som hører til krybdyrenes
							klasse, er navnet på firbenenes familie. Hovedslægten hedder Lacerta.75 Chondropterygie: bruskfiskenes klasse, der bl.a.
							omfatter hajer og rokker; kaldes i dag Chondrichtyes.76 Substrat: grundlag.Aponie, græsk: smerteløshed, velvære, sløvhed.77 men derfor ikke den sidste: dvs. organisationens
							eller den individuelle organismes aktivitet. Denne går altså, til
							forskel fra den organiserende aktivitet i naturen, hvorved organismen
							først opstod, ikke "indad".nedrere: lavere.homogene: ensartede.Slægtedriften: kønsdriften (germanisme, jf. Geschlechtstrieb).feiler: mangler.ætherisk Klædemon: rent eller overjordisk klædebon,
							dvs. klædningsstykke. "Mon" i sig selv betyder et stykke ejendom.Amors og Psyche's evige Kys: Amor er romernes
							kærlighedsgud, svarende til grækernes Eros, og Psyche er
							personifikationen af menneskesjælen, gerne i skikkelse af en ung kvinde
							med sommerfuglevinger. Græsk og romersk digtning er rig på historier om
							kærligheden mellem A. og P.; bedst kendt er romeren Apuleius' Metamorphoses (2. årh. e. Kr.).Apotheose: ophøjelse, egentlig til guddom.Slægten: her = kønnet.78 Eschenmayer: Carl August E. (1768-1852), tysk
							læge og filosof. Beskæftigede sig bl.a. med dyrisk magnetisme,
							somnambulisme og naturfilosofi. Stod en tid Schelling nær.80 in specie, latin: særlig.den qvindelige Slægt er den irritablere, den mandlige
								den sensiblere: det kvindelige køn er mere bevægeligt (hvad der
							har forbindelse til muskelsystemet), det mandlige mere sansebetonet
							(hvad der har forbindelse til nervesystemet).componertere: mere sammensat eller kompliceret.intensiv uendeligere: langt mere fleksibel,
							flersidig, fri til at vælge; modsat specialiseret. Udtrykket bunder i
							den tanke, at naturen (eller ånden) i sin trinvise udvikling søger at
							frembringe en skabning, hvori dens hele uendelighed, dens hele
							modsætningsfylde, kan komme til udtryk på én gang. Det lykkes først i
							mennesket, der (som det hedder s. 81) bærer en hel verden i sit
							inderste.81 alt: allerede.articuleret: leddelt.Ziir: pryd.83 Animalisationens: jf. n.t.s. 62.Residuum: rest, bundfald.Jordarterne eller jordene, også kaldet enkelte
							(dvs. usammensatte) jorde eller terrae
							primitivae: En række faste stoffer, der kemisk minder om
							metaloxider, men hvoraf metal ikke med datidens metoder kunne udvindes;
							de opfattedes derfor som grundstoffer (jf. n.t.s. 111 om den nyere
							chemiske Nomenclatur). En del af de jordarter, Steffens omtaler, er
							oxider (dvs. ilter) af de såkaldte jordalkalimetaller beryllium (Glucine), magnesium (Talken), calcium ([brændt] Kalk), strontium (Strontian) og barium (Baryth); deres hydroxider udgør i den
							her anførte rækkefølge stadig stærkere baser. Endvidere omtaler Steffens
							oxidet af aluminium (Leer), der er amfoteret,
							dvs. har både syre- og basekarakter, samt oxiderne af silicium (Kiesel) og zirkonium (Cirkon). Nogle af jordarterne findes frit i
							naturen; de øvrige fremstilledes typisk ved ophedinng af fx naturligt
							forekommende carbonater (salte af kulsyre) såsom kalk, der er calciumcarbonat.Affinitetsgraden: et mål for stoffers tilbøjelighed
							til  at indgå i kemisk
							forbindelse med hinanden. Det latinske affinitas
							betyder bl.a. sammenhæng, nær forbindelse, fe mellem krop og sjæl;
							Albertus Magnus talte i det 13. årh. om affinitas mellem stoffer, som
							forenede sig kemisk. Ved mange kemiske reaktioner fortrænger én
							bestanddel en anden. Hvis fe saltsyre hældes på marmor, fortrænger denne
							stærke syre den svagere kulsyre (kuldioxid), der undviger som bobler:
							Saltsyren synes at have stærkere affinitet til basen kalk, end kulsyre
							har. I 1718 fremkom i Frankrig den første tabel over de relative
							affiniteter af forskellige syre-base-par; mod slutningen af det 18. årh.
							opstod den tanke, at alle stoffer kunne indrangeres på samme affinitetsskala.Ludsaltene: det flygtige ludsalt (hjortetakssalt,
							ammoniumcarbonat), det mineralske ludsalt (soda, natnumcarbonat) og det
							vegetabilske ludsalt (potaske, kaliumcarbonat). Ved behandling med
							calciumhydroxid (læsket kalk) afgiver førstnævnte ammoniak, mens soda og
							potaske omdannes (kaustificeres) til de stærkest kendte baser
							natriumhydroxid (kaustisk soda, natronlud) og kaliumhydroxid. I denne
							forstand "gaaer [Kalkrækken] over i Ludsaltene".den gaaer ... over i Olierne: Der tænkes på de fede
							olier (jord- eller mineralolier), som har et højt indhold af kulstof,
							hidrørende fra indkullet plantemateriale. Steffens hævder senere, at
							kiselrækken forlænger sig op i planteverdenen (tørvemoserne), modsat
							kalkrækken, der forlænger sig op i dyreverdenen (koralrevene).84 upaatvivlelige Sætninger af Werners Geognosie:
							A. G. Werner (jf. n.t.s. 44) var ophavsmand til  den ene af to geologiske opfattelser,
							som stredes omkringår 1800: "Neptunismen". Den hævdede, at vandet var
							det afgørende element i jordskorpens tilblivelseshistorie, og at
							bjergarterne, bortset fra det ældste grundfjeld, var afsat under vand i
							et "urhav". Først i den allernyeste tid havde vulkanske kræfter haft
							betydning for jordskorpens dannelse. Den modstridende opfattelse,
							"Plutonismen", hævdede, at ilden var det afgørende element i
							jordudviklingen, som hele vejen igennem havde været præget af vulkanske
							kræfter. Alexander von Humboldt (1769-1859) var plutonist, mens Goethe
							var neptunist og bl.a. lod striden mellem de to opfattelser komme til
							udtryk i Faust, 2. del, 2. akt.Præcipitat: bundfald.skiveragtig Textur: skifferagtig opbygning eller
							beskaffenhed. Der tænkes rimeligvis på skiffers tendens til at spalte i
							tynde flager.Strög og Fald: geologiske fagudtryk til betegnelse
							dels af et hældende lags udstrækning i længderetningen, dels af dets
							største hældning.Lejeforhold: aflejringsforhold.85 præcipiterede: bundfældet, afsat.Conglomerat: brudstykkebjergart, hvis bestanddele
							er afrundede stykker af en eller flere stenarter, sammenholdt af et bindemiddel.Kupper: afrundede toppe eller spidser.Organisationers: organismer, jf. n.t.s. 13.den almindelige Organismus: verdens-organismen,
							dvs. naturens helhed forstået som ét stort, levende væsen.
							Forestillingen herom var en hovedsag i Schellings naturfilosofi, der dog
							på dette punkt var  sig
							bevidst at genoplive tidligere tiders naturanskuelse; jf. Steffens'
							omtale af Kepler s. 54 og af guldalderen s. 123.Flötztiden eller fløts (på tysk Flöz, som Steffens
							ellers skriver): en aflejring af en sten- eller bjergart, oprindelig
							afsat under vand.at Vandet dog bestandig ... synker, er
							upaatvivleligt: Denne opfattelse skyldes, at man i det 18. årh.
							havde konstateret, at landet i den nordlige del af Det botniske Hav
							steg, mens vandet trak sig tilbage. Tidens berømteste videnskabsmænd,
							deriblandt Linné og Anders Celsius, havde skrevet om fænomenet.86 alt: allerede.opsvömmede: opskyllede.Gneus: gnejs, en bjergart, der ligesom granit
							består af kvarts, feldspat, glimmer m.m., men hvori disse bestanddele er
							anbragt lagvis som følge af tryk og temperaturpåvirkning.87 henleyede: aflejrede.Nyrer: klumper, undertiden nyreformede.Kulblenden eller antracit: et mineral med 90%
							kulindhold. Repræsenterer næstsidste stadium i indkulningsprocessen fra
							tørv til grafit.nemlig hos Urleerskiveren: Nemlig må her læses som
							= navnlig, dvs. især.Graaewacke: gråvakke, en grålig, sandstens- eller
							skifferagtig stenart, bestående af små stykker kvarts, skiffer og
							lignende, sammenkittet af et bindemiddel.88 fittet: fedtet.Bitumen: kulbrinter såsom asfalt ogjordolie.et tæt Brud: en skarp, lige brudflade (modsat porøs).Cohærenzen: sammenhængen, tætheden.Krain: tidligere hertugdømme i det østrig-ungarske
							riges sydvestlige del; idag en del af republikken Slovenien.Kærnthen: tidligere hertugdømme i det
							østrigungarske riges sydvestlige del; idag en delstat i det sydlige
							Østrig.89 de Thyringske [Bierge]: dvs. Thüringer Wald, et
							langt, skovklædt bjergparti i det østlige Mellemtyskland.Erz Biergene: Erzgebirge, en bjergkæde på grænsen
							mellem Tyskland og Tjekkiet.90 Sydsoen: Sydhavet, dvs. Stillehavet.Blumenbach: jf. n.t.s. 69. Oplysningerne om
							korallerne findes i Handbuch der Naturgeschichte
							(1780) p. 460.Madreporer: stjernekoraller. Bantam: hollandsk
							lydstat på vestsiden af den indonesiske ø Java; i 1813 gjort til direkte
							hollandsk besiddelse.Stikstoffen: kvælstof eller nitrogen (germanisme,
							jf. Stickstoff).91 Overresten: levningerne.Vandstof: brint eller hydrogen. Betegnelsen brint
							dannedes af H. C. Ørsted 1814.afsondret: udsondret.92 vegetative Tendenz: plantedannende.93 Fölge: rækkefølge.Snekker: snegle (germanisme, jf. Schnecken).94 overtænke: overveje.Buffonske: jf. n.t.s. 49.efterviste: påviste.96 Penetration: gennemtrængning.97 den intellectuelle Anskuelse: I Schellings
							naturfilosofi betegner "die intellectuelle Anschauung" den
							bevidsthedsevne, hvormed mennesket kan erkende modsætningernes enhed i
							det Absolutte. Der er tale om en særlig intuitiv erkendelsesform, som
							ligger hinsides sansningen og den almindelige forstand. Goethe formede
							begrebet "anschauende Urtheilskraft" til at betegne samme evne.Massen: materien.Caput mortuum, latin: dødningehoved; i kemien =
							destillationsrest, remanens.Assimilation: tilegnelse, her = forbindelselse
							eller sammenhæng.Erklæring: forklaring.Werners Opdagelser: jf. Steffens' redegørelse s.
							84-89 med noter.Indifferenz: forskelsløshed (nemlig det s. 100
							nævnte "Primordialfluidum").98 aldrig ophörer at være det, der hvor vi finde Gud:
							Meningen er, at empirien finder en kaotisk masse, som aldrig bliver
							andet, dér hvor vi andre, ikkeempirikere, finder Gud.Sensibilitet ... Irritabilitet ...
							Reproductionskraft:jf. n.t.s. 56.Assimilations-Organer: fordøjelsessystem.99 forklare Livsphænomenerne af de givne Materiers
								Conflict: Originaludgaven har Constict,
							hvilket imidlertid er meningsløst. Ordet kan ikke være en neologisme
							(med betydningen: sammensætning), da der ikke findes nogen latinsk
							verbalstamme, hvoraf det kan dannes. Man kan formode en fejllæsning hos
							sætteren, der har tydet fl som (langt) st.Producternes Identitet ... som den reducerende
								Iagttagelse leverer os dem: "dem" viser tilbage til
							produkterne.100 Primordialfluidum: oprindelsesvæske, urhav.Momenterne: de væsentbge faktorer.101 Substrat: grundlag.differente Materiers: forskellige stoffer.Kepplers og Nevtons faa dynamiske Satser (dvs.
							sætninger): Dynamik er læren om bevægelser og de kræfter, der fremkalder
							dem, til forskel fra kinematik, som er rent beskrivende bevægelseslære.
							Keplers love var kinematiske (jf. n.t.s. 54). Dynamikken grundlagdes af
							Galilei, og dens grundlæggende principper færdigformuleredes med Newtons
							tre bevægelseslove (jf. n.t.s. 29), nemlig inertiens lov; Newtons anden
							lov, der sammenkæder kraft, masse og acceleration; samt loven om aktion
							og reaktion. På basis af disse love, og med brug af den ligeledes af
							Newton udviklede differential- og integralregning, kan såvel partiklers
							som planeters bevægelser i princippet beregnes, når man kender (eller
							har en hypotese om) de kræfter, der virker mellem dem. Af tyngdeloven og
							bevægelseslovene kunne Newton udlede Keplers love. Undersögelser ...
							over: af.Phænomener af tvetydig Materialitet: I det 17. og
							18. årh.s fysik forsøgte man at forklare lyset, varmen, elektriciteten
							og magnetismen ved teorier om, at disse fænomener skyldtes særlige
							materier eller fluida, dvs. stoffer. Fænomenerne lod sig imidlertid ikke
							forene med de egenskaber, som i øvrigt karakteriserede stofverdenen, fx
							vægt, så de antagne stoffer lod sig ikke empirisk påvise. Steffens
							demonstrerer i øvrigt stofteoriernes absurditet s. 104-110.heterogene Materier: forskelligartede stoffer.Organisationens Gaade: organismens, dvs. livets
							gåde.102 naar den skal være conseqvent: "den" refererer
							til "det nu herskende empiriske Synspunkt". Stedet viser i koncentreret
							form Steffens' vaklende forhold til de i datiden brugelige former.den egentlig saakaldte Physik: den del af
							naturlæren, der omfatter mekanik, varmelære, læren om elektricitet og
							magnetisme, lydlære og lyslære, men ikke kemi. Svarer til det moderne
							begreb om fysik, jf. n.t.s. 38.i det mindste i Tydskland (bis): Fra slutningen af
							det 18. årh. til langt op i det 19. var fysikken og kemien præget af
							brydningen mellem fransk rationalisme og tysk romantik. Hver for sig og
							i vekselvirkning har de bidraget væsentligt til fagenes udvikling. I
							Paris dominerede den Laplacianske skole (efter Pierre-Simon de Laplace,
							1749-1827, matematiker, fysiker og astronom); den indførte kvantitative
							eksperimenter og matematisk beskrivelse såvel i kemien som på de områder
							af fysikken, der hidtil kun havde været beskrevet kvalitativt, nemlig
							varme, lys, elektricitet og magnetisme. Den matematiske beskrivelse
							modelleredes efter Newton. Ikke blot materien, men også varme- og
							lys-stoffet mentes at bestå af partikler (jf. nedenfor om Atomistik),
							der påvirkede hinanden med kræfter, og hvis bevægelser kunne beskrives
							ved Newtons love. Mange empirisk konstaterede lovmæssigheder kunne
							forklares på denne måde. I Tyskland dominerede romantikkens dynamiske naturfilosofi (jf s. 102), ifølge
							hvilken det var 
							naturvidenskabernes opgave at forklare alle naturfænomener som
							manifestationer af få og enkle grundkræfter for derved at afdække den
							fundamentale enhed i naturen. Med udgangspunkt i Immanuel Kants Metaphysische Anfangsgründe der
							Naturwissenschaft (1786) defineredes grundkræfterne som tiltrækning
							og frastødning eller sammentrækning og udvidelse. Det dynamiske
							grundsynspunkt blev hos Schelling forenet med en mod panteisme
							tenderende idé om enhed, ikke blot mellem naturfænomenerne indbyrdes,
							men også mellem menneske og natur.Atomistik eller atomisme: den teori, at alle
							legemer er sammensat af atomer, dvs. usynlige og udelelige partikler med
							tomt rum imellem, og at alle naturens processer kan forklares gennem
							disse atomers bevægelse. Atomteorien blev fremsat allerede i det antikke
							Grækenland (o. 400 f. Kr.), men blev autoritativt imødegået af
							Aristoteles. I middelalderen førte atomistikken en skyggetilværelse, men
							med den naturvidenskabelige revolution i det 17. årh. genopvaktes den.
							Teorien passede godt ind i det nye, mekaniske verdensbillede; både
							Newton og Descartes var blandt dens tilhængere. I kemien fik
							atomistikken først rigtig betydning o. 1800; men da man endnu ikke kunne
							bevise atomernes eksistens eksperimentelt, var teorien meget omstridt
							gennem hele det 19. årh.le Sage's System: efter George-Louis le Sage
							(1724-1803), schweizisk fysiker og kemiker. Bl.a. i værket Lucréce Newrtonien (1784) fremsatte han den
							teori, at strømme af atomer, der kommer fra rummets fjerneste egne og
							fra alle retninger, konstant bombarderer jorden. De fleste passerer
							uhindret  gennem jordens og de
							øvrige faste legemers molekylemellemrum, men nogle rammer molekylerne og
							udøver derved et tryk på legemerne. Ved avancerede beregninger af,
							hvordan de enkelte legemer skærmer hinanden mod dele af atomstrømmen,
							kunne le Sage ud fra denne teori forklare legemernes gensidige
							tiltrækning, dvs. tyngdekraften.104 den ptolemæiske Hypothese: den antagelse, at
							jorden var universets centrum, om hvilket alle øvrige himmellegemer
							bevægede sig. Antageisens ophavsmand var den græsk-ægyptiske astronom
							Klaudios Ptolemaios (o. 140 e. Kr.). Den måtte vige for det
							kopernikanske verdensbillede, opkaldt efter den polske astronom Nicolaus
							Kopernikus (1473-1543), der indsatte solen som universets centrum.Tyngden og Centrifugalkraften: Det er uklart,
							hvorfor centrifugalkraften nævnes her. Mens tyngden måtte tages for
							givet, ikke kunne forklares ved noget bagved liggende, blev
							centrifugalkraften allerede 1673 af den hollandske fysiker Chr. Huygens
							forklaret matematisk som funktion af hastighed og radius.ligesaa mange difFerente Materier: Faktisk antog
							Laplacianerne ikke blot lige så mange forskellige stoffer som de her
							nævnte fænomener, altså fire, men seks, idet der mentes at være to
							elektriske stoffer (positiv/negativ) og to magnetiske (nord/syd). De
							matematiske modeller for elektricitet og magnetisme var helt analoge (og
							nært beslægtede med tyngdeloven), men Laplacianerne mente at have stærke
							argumenter mod en fysisk forbindelse mellem de to fænomener. Den blev
							først fundet 1820 af romantikeren H. C. Ørsted.realiter: reelt.Divergenz: afvigelse, bortfjernelse fra hinanden.105 Alcali: baser (modsat syrer).Porus: pore, åbning.revet: gnedetVarmecapacitet: evne til at optage varme. Begrebet
							svarer - skønt ikke så præcist defineret - til, hvad
							H. C. Ørsted senere kaldte varmefylde.sluttede sig: lukkede.Directioner: retninger.Funke: gnist.106 Phosphorecenz eller fluorescens: lysende udstråling.Superstition: overtro.Fetischismus: fetichisme, religiøs dyrkelse af
							ting, der tillægges overnaturlige kræfter.stöder dem fra hinanden: dvs. støder sig fra
							hinanden; "dem" skal læses refleksivt.til hvad Ende: til hvilket formål.imponderable: umulige at veje.107 den Grenske Hypothese: efter den tyske kemiker
							og fysiker Friedrich Albrecht Carl Gren (1760-98), fra 1787 professor i
							Halle. Gren forfattede flere, meget udbredte lærebøger i naturlære, kemi
							og farmakologi, bl.a. Systematisches Handbuch der
								gesamten Chemie I-III (1787-90). Han udgav også de vigtige
							tidssknfter Journal der Physik og Neue Journal der Physik, 1790-97. Hypotesen, som
							knyttes til Grens navn, gik ud på, at det særlige varmestof var "absolut
							let" eller ikke underkastet tyngdekraften. Vistnok ikke ganske
							beretriget tillagdes han endvidere den tanke, at varmestoffet stod i et
							frastødningsforhold til jorden,  altså var tilbøjeligt til at stige lodret opad, således at det ville
							formindske tyngdekraftens virkning på de legemer, som det udfyldte.
							Forestillingen bestyrkedes af vejninger, der ikke tog hensyn til, at et
							varmt legeme frembringer en opadstigende luftstrøm over den vægtskål,
							det hviler på. Den blev dog endeligt tilbagevist af englænderen Benjamin
							Thompson, greve Rumfords nøjagtige vejningsforsøg i 1798, der viste, at
							varmens vægt er = 0.negativ cohærent: uden sammenhængskraft eller
							modsat denne. For at forklare varmestoffets evne til at udvide de
							legemer, det udfyldte, antog man almindeligvis, at det var et "diskret''
							stof, dvs. at dets enkelte bestanddele ikke hang sammen, men var adskilt
							af relativt store mellemrum, og at bestanddelene ydermere bevægede sig
							bort fra hinanden, udefter, som langs radierne i en kugle. Varmestoffet
							forholdt sig således negativt til legemernes kohæsions- eller
							sammenhængskraft, hvilket man også mente at se bekræftet, når legemerne
							under varmepåvirkning først smeltede, siden fordampede. Gren (jf.
							ovenfor) antog ligefrem, at varmestoffet besad en særlig
							"expansivkraft".108 eftertalt: gentaget (germanisme, jf. nachsprechen).sandseslöse: meningsløse (germanisme, jf. sinnlos).109 contrahere sig: trække sig sammen.de forskjellige Capaciteter for denne Materie:
							stoffernes indbyrdes forskellige varmekapacitet, jf. n.t. s. 121.110 erklære ... isolerede: forklare (...) hver for sig.Affinitet til: evne til at indgå i kemisk
							forbindelse med, jf. n.t.s. 83.Suurstoffen: ilt eller oxygen. Betegnelsen ilt
							dannedes af H. C. Ørsted 1814.Magnetismens og Elektricitetens Duplicitet: Først
							efter H. C. Ørsteds opdagelse af elektromagnetismen 1820 blev det klart,
							at magnetisme og elektricitet var to sider af samme sag. Steffens må
							derfor tænke på den dobbelthed af negativitet og positivitet eller
							tiltrækning og frastødning, som kendetegner magnetisme og elektricitet
							hver for sig. Jf. i øvrigt n.t.s. 104 om ligesaa mange differente
							Materier.111 da blot denne gjör Experimentet mueligt:
							"denne" refererer meningsmæssigt til duplicitet; den korrekte form havde
							altså været "hin".Saltsyre forbinder sig med Mineralalcali til
							Kogsalt: Når saltsyre (HC1) går i kemisk forbindelse med soda eller
							natriumcarbonat (Na2CO3), dannes kogsalt eller natriumclorid (NaCl) samt
							kuldioxid (C02)og vand(H20).Svovlsyre neutraliserer sig med Jern til Vitriol:
							Når svovlsyre (H2SO4) hældes på jern (Fe), dannes jern vi triol eller
							ferrosulfat (FeSO4) og brint (H2).et indtil det uendelige Identisk: et helt igennem
							selvstændigt, selv-identisk stof.den nyere chemiske Nomenclatur: På initiativ af den
							franske kemiker Louis de Morveau (1737-1816) udkom 1787 Méthode de nomenclature chimique, baseret på den
							nye kemi, der fra ca. 1775 var udviklet af Antoine Laurent Lavoisier
							(1743-94). Før Lavoisier opfattede man fx metaloxider og vand som
							grundstoffer; metallerne hhv. brint forklaredes som kemiske forbindelser
							af disse med det imaginære stof phlogiston, der mentes at blive afgivet
							ved forbrænding. Lavoisier påviste imidlertid,
							bl.a. ved gennemført kvantitative laboratorieforsøg, at forbrænding
							tværtimod indebar en optagelse af ilt og dermed en vægtforøgelse (- og
							det var om denne nye, "anti-phlogistiske" kemi, Henrich Steffens skrev
							sin første videnskabelige afhandling 1794, jf. efterskriften). De nye
							kemiske navne var systematiske, baseret på latinske og græske rødder, og
							afspejlede stoffernes sammensætning; kemiske forbindelser fik herved
							toleddede navne i lighed med biologiens (jf. n.t.s. 44 om Linné).112 den intelligible Verden: det oversansehge, bevidsthedsverdenen.og uden hvilken den i den udvortes Anskuelse givne,
								afledte de enkelte (selv anorgiske) Legemers Identitet, i hvilken de
								udvortes Differenzer tabe sig, som i en Afgrund, aldrig
							begribes: Meningen er, at den identitet, som den udvendige
							anskuelse finder i de enkelte (selv anorgamske) former, og som altså er
							en afledt eller sekundær identitet, aldrig begribes uden, at man
							forudsætter den absolutte identitet af alle forskelle.Approximation i det Uendelige: en aldrig afsluttet tilnærmelse.Ja den empiriske Naturforsker ... har tilintetgjort sig
								som Empirie: Der sker undervejs i sætningen en forvandling af
							det grammatiske subjekt fra person til begreb.113 Reagentier: reagenser, stoffer som bruges til
							at påvise tilstedeværelsen af et andet stof, enten ved selv at forandre
							sig eller ved at få det andet stof til at reagere på en bestemt måde.oscillerer: svinger.alt: allerede.114 Fornuften: jf. n.t.s. 34 om Forstanden.115 mæandriske: efter den stærkt bugtede,
							lilleasiatiske flod, som antikkens grækere kaldte Maiandros (nu Büyük
							Menderes i Tyrkiet). Floden har givet navn til det ornament, som kaldes
							mæanderbort, og som var højeste mode i Napoleonstiden.117 Coexistenzen: samtidig tilstedeværelse, beståen.mærkværdige: bemærkelsesværdige.118 fölge ham sit hele Liv igjennem: "sit"
							refererer til ham og er en germanisme (jf. sein ganzes Leben hindurch).Contagion: smitstof.anstikker: smitter (germanisme, jf. anstecken).119 Evolution: udfoldelse, udvikling.ædelste: ædleste, højeste.120 spillede: foregik, udspillede sig.121 ikke at tale om: foruden, ud over.glindsende: lysende, glimrende. Historiens Sands: mening.Allegorie: nærmest = symbol, jf. n.t.s. 36.Laokoons Gruppe: hellenistisk statue fra o. 30 f.
							Kr., nu i Vatikanets samlinger. Gruppen forestiller den trojanske præst
							Laokoon og hans to sønner, der under en ofring dræbes af to
							kæmpeslanger. Laokoon havde under den trojanske krig advaret sine
							landsmænd mod at fæste lid til den træhest, som grækerne havde anbragt
							uden for bymuren, før de tilsyneladende var draget bort. Som straf
							herfor sendte guderne slanger op af vandet for at dræbe Laokoon og sønnerne. Niobe: centralfiguren i en
							skulpturgruppe, nu i Firenze, vistnok en kopi efter original fra det 4.
							årh. f. Kr. Niobe var dronning i Bøotiens vigtigste by Theben og havde
							tolv børn; men da hun sammenlignede sig med gudinden Leto, som kun havde
							to, nemlig Apollon og Artemis, straffede disse to Niobe ved at dræbe
							hele hendes børneflok. Derefter forvandlede Zeus hende til en sten, men
							selv i denne skikkelse vedblev hun at græde over børnene.123 Ledemod: led. hellige Sager: sagn, legender (germanisme, jf. Sagen).en af de herligste og dybsindigste Græker: Der
							tænkes formentlig på filosoffen Platon (427-347 f. Kr.), som i sin
							dialog Philebos (16 C) lader Sokrates udtale, at
							fortidens mennesker var af ædlere art og boede nærmere ved guderne.124 sandseslös: meningsløs.Wolfs Opdagelse: Den tyske filolog Friedrich August
							Wolf (1759-1824) hævdede i værket Prolegomena ad
								Homerum (1795), at de homeriske heltedigte Iliaden og Odysseen
							hverken var skrevet af én mand eller af to forskellige. Wolf mente, at
							digtene hver for sig var blevet sammensat af spredte småsange i det 6.
							årh. f. Kr., dvs. to århundreder efter "Homers" tid, og at det var sket
							på foranledning af den atheniensiske tyran Peisistratos.det Argonautiske Tog: kan referere både til det
							episke digt Argonautika, skrevet i det 3. årh. f. Kr. af Apollonios
							Rhodios, og til det bagvedliggende Argonautersagn. Digtet handler om den
							thessaliske kongesøn Jasons eventyrlige færd med skibet Argos for at  erobre det gyldne
							vædderskind, som vogtes af en drage i landet Kolchis øst for Sortehavet.det undergaaede Orphiske Epos: Steffens synes her
							at blande to digte sammen. Det undergåede epos må referere til den
							udbredte opfattelse, at der har eksisteret et førhomerisk digt bygget
							over Argonautersagnet. Digtet kendes kun ad omveje, bl.a. fra en omtale
							i Odysseens 12. sang v. 69 ff. Ifølge en senere overlevering skal den
							mytiske sanger Orfeus, der fra det 6. årh. f. Kr., men især i
							hellenistisk tid spillede en rolle som religiøs frelserskikkelse, have
							deltaget i Argonautertoget, hvor han hindrede skibet i at blive et offer
							for de lokkende sireners sang; dette er dog ikke en tilstrækkelig grund
							til at betegne det undergåede digt som orfisk. Som det orfiske
							Argonauterepos betegnes normalt et bevaret digt (1375 hexametre), i
							hvilket Orfeus optræder som Argonautertogets egentlige leder og helt; i
							håndskrifterne står han desuden angivet som digteren. At dette epos ikke
							stammer fra den "Virkelige" Orfeus, men fra den sene oldtid, blev først
							påvist af tyskeren J. G. Schneider 1779. I dag antager man, at det
							bygger på Apollomos Rhodios' digt.de argiviske Kongers, Pelopidernes ... Historie: De
							argiviske konger herskede i Argolis på Peloponnes; deres hovedbyer var
							Argos og Mykene. En af kongeslægterne var pelopiderne, dvs.
							efterkommerne af heroen Pelops, der ved svig havde vundet kongemagten i
							Elis på Peloponnes (øen er opkaldt efter ham). Pelops' søn Atreus arvede
							efter sin svigerfader kongemagten i Argolis og indbød sin broder
							Thyestes til sit hof. Thyestes forførte imidlertid  Atreus' hustru, og Atreus hævnede sig ved at
							slagte de børn, der kom ud af forbindelsen, og servere dem for den
							intetanende fader. Thyestes flygtede, da sammenhængen gik op for ham,
							men voldtog på vejen en ung pige, Pelopeia (der oven i købet var hans
							egen datter af en tidligere forbindelse). Pelopeia fødte en søn og kom
							siden til Argolis, hvor kong Atreus giftede sig med hende og adopterede
							den faderløse søn Aigisthos. Atreus og Pelopeia fik sammen sønnerne
							Agamemnon og Menelaos, og de tre drenge voksede op sammen. Da de blev
							voksne, lykkedes det Agamemnon og Menelaos at fange farbroderen Thyestes
							og bringe ham til Argolis, hvor Atreus befalede Aigisthos at henrette
							ham. Imidlertid åbenbaredes det i fængslet, at Thyestes var Aigisthos'
							fader, og Aigisthos vendte i stedet sværdet mod sin stedfader Atreus.
							Derpå flygtede han for at undgå hævnen fra Agamemnon, der nu blev konge
							i Argolis. Men da Agamemnon drog i krig mod Troja, vovede Aigisthos sig
							tilbage og forførte hans hustru Klytaimnestra. Sammen myrdede parret
							Agamemnon, da denne vendte hjem fra krigen, men hans børn Orestes og
							Elektra havde held til at undslippe. De tog siden hævn ved at dræbe
							Aigisthos og Klytaimnestra. Aischylos (525-456 f. Kr.) har behandlet en
							del af dette sagnstof i den dramatiske trilogi Orestien, bestående af tragedierne Agamemnon, Sonofferet og Eumeniderne.
							Sofokles (496-406 f. Kr.) har skildret Orestes og Elektras hævn i
							tragedien Elektra.de thebanske Kongers tragiske Historie: Kong Laios
							i det bøotiske Theben blev dræbt af sin søn Ødipus, der ellers var
							blevet fjernet fra byen som 
							spæd for at undgå, at en spådom om fadermord skulle gå i opfyldelse.
							Ødipus, der var uvidende både om sin egen herkomst og om den dræbtes
							identitet, blev siden gift med enkedronningen og derved konge af Theben.
							Men da han opdagede sin forbrydelse, stak han øjnene ud på sig selv og
							forbandede de børn, han i mellemtiden havde avlet i blodskam. Af disse
							børn fordrev den ene søn, Eteokles, den anden, Polyneikes, og tilranede
							sig eneherredømmet i Theben. Men Polyneikes samlede en hær mod byen, og
							i en afsluttende kamp dræbte de to brødre hinanden. Denne sagnkreds blev
							behandlet i et nu forsvundet epos, men stoffet kendes bl.a. fra
							Aischylos' tragedie De syv mod Theben samt fra
							Sofokles' tre tragedier Kong Ødipus, Ødipus i
							Kolonos og Antigone.125 Spil: leg. de istmiske, pythiske,
							nemæiske, olympiske Lege: navnene på de fire berømteste, regelmæssigt
							tilbagevendende fester i oldtidens Grækenland. De isthmiske lege var
							sportslige og til dels musiske konkurrencer, som afholdtes hvert andet
							år til ære for Poseidon. De foregik på den landtange (græsk: isthmos), der forbinder Nordgrækenland med
							Peloponnes. De pythiske lege var musiske og sportslige konkurrencer, som
							først hvert ottende år, siden hvert fjerde, afholdtes i Delfi til ære
							for Apollon, der havde dræbt dragen Python, da den bevogtede stedets
							orakel. De nemeiske lege var sportslige og musiske konkurrencer, som
							hvert andet år afholdtes til ære for Zeus, først i Nemea, siden i Argos.
							De olympiske lege var rene sportslege, som afholdtes hvert fjerde år i
							Olympia til ære for Zeus. Fireårsperioderne mellem legene  kaldtes olympiader og brugtes i
							græske historikeres tidsregning. olympiske Stadier: længdemål, svarende til længden af væddeløbsbanen,
							stadion, i Olympia. l stadion var 600 græske fod = 192,27 meter.Herodoth: Herodotos (o. 485-425 f Kr.), græsk
							historiker, født i Halikarnassos i Lilleasien, siden virksom i Athen;
							død i Syditalien. Skrev værket Historiai,
							Forskninger, der tidsmæssigt rækker fra Trojas erobring o. 1200 f. Kr.
							til grækernes krig mod perserne, kulminerende i slaget ved Salamis 480
							f. Kr. Værket gennemtrænges af en religiøs tro på nemesis og på gudernes
							delagtighed i historien.126 Hesiodi Mythologie: Den græske digter Hesiod
							skrev o. 700 f. Kr. Theogonien, et belærende
							epos om gudernes genealogi. Det giver en systematisk og så vidt muligt
							kronologisk fremstilling af grækernes mytologi.Den platoniske Philosophie: Platon (jf. n.t.s.
							123), der var elev af Sokrates og selv grundlagde Akademiet i Athen, er
							bedst kendt for sin lære om de jordiske fænomeners skyggekarakter i
							forhold til den evige ideverden. Men han var tillige en habil
							matematiker. Platon mente, at menneskets udødelige sjæl, før den
							inkarneredes i det jordiske legeme, havde opholdt sig i ideernes verden
							og dér haft indsigt i altings væsen. Ved fødslen havde sjælen glemt sin
							indsigt, men ved iagttagelsen af de jordiske fænomener kunne den blive
							mindet derom, og ved tænkningens hjælp kunne det glemte generindres i
							fuld klarhed. Den sidste proces anskueliggjorde Platon ved at henvise
							til, hvad der sker, når man forstår et matematisk bevis.den pythagoræiske Skole: græsk filosofisk skole,
							grundlagt af filosoffen og matematikeren Pythagoras (ca. 580-500 f. Kr.)
							i den syditalienske by Kroton. Skolen var stærkt interesseret i
							matematiske problemstillinger og opfattede hele verden som opbygget af
							talforhold. Samtidig var skolen et religiøst samfund, gennemtrængt af
							orfiske tanker om menneskesjælens udødelighed.de eleusinske Mysterier: I Eleusis uden for Athen
							fandtes fra ældgammel tid og langt ind i den kristne epoke et
							mysterietempel, hvor bl.a. gudinderne Demeter og Persefone, der havde
							ansvar for jordens grøde og forårets komme, dyrkedes sammen med vinguden
							Dionysos. Der var tale om en indvielsesreligion, hvis indhold stort set
							er forblevet hemmeligt; dog formodes det, at fænomenerne død og
							livsfornyelse stod i centrum.Kabirernes: underjordiske frugtbarhedsguddomme af
							førgræsk oprindelse, formentlig fra Frygien i Lilleasien. Grækerne
							overtog kabir-dyrkelsen, der havde karakter af mysterier, og
							sidestillede disse med de eleusinske mysterier. Kabirernes vigtigste
							helligdomme lå ved Theben i Bøotien samt på øerne Lemnos og Samothrake
							nordligt i Det ægæiske Hav. I hellenistisk tid blev helligdommen på
							Samothrake den vigtigste.Pythagoras: (ca. 580-500 f. Kr.), græsk filosof og
							matematiker fra Samos, jf ovenfor. Foretog efter sigende store rejser
							til Ægypten og Orienten, hvor han erhvervede en omfattende viden. Democritus: Demokritos fra Abdera (ca. 460 - ca.
							370 f. Kr.), græsk filosof, en af atomteoriens  grundlæggere (jf. n.t.s. 102). Foretog efter
							eget sigende større forskningsrejser end nogen anden i hans samtid.
							Rejserne førte ham til alle egne af den græske verden samt til Ægypten,
							hvor han menes at have tilbragt lang tid, og Orienten.Plato's varmeste Önske, at kunne besöge Braminerne i
								Benares: Der sigtes formentlig til den græske
							filosofihistoriker Diogenes Laertios' værk fra det 3. årh. e. Kr. om de
							store filosoffers liv (3. bog, kap. 7). Heri siges dog blot, at Platon
							under en rejse til Egypten havde i sinde at opsøge "troldmændene'', men
							blev forhindret af de krige, der rasede i Asien; om Indien står der
							intet. Brahmanerne (eller brahmanerne) er hinduistiske offerpræster, og
							Benares er hinduernes hellige by ved Gangesfloden i det nordøstlige Indien.centripetale Tendenz: midtpunktssøgende, modsat
							centrifugale. Her en betegnelse for den religiøse tendens i historien
							(jf. n.t.s. 70).intensive ... extensive: indre (...) ydre.127 endelig Reflexion: jordisk, timelig beregning.Macedonien: Kongeriget Makedonien nord for det
							egentlige Hellas blev i det 4. årh. f. Kr. en stormagt, der dominerede
							de øvrige græske stater. Kong Filip II (382-336) dannede et panhellensk
							forbund under makedonsk ledelse. Hans søn Alexander den Store (356-323)
							lagde desuden hele Perserriget med Babylonien og Ægypten ind under Makedonien.Forbud for: varsel om.Ovidius: (43 f. Kr. - 17 e. Kr.), romersk digter,
							hvis hovedværk er Metamorphoses,
							Forvandlingerne, der på elegante og flydende heksametre genfortæller  historier af den græske
							mytologi fra verdens skabelse for at slutte med Julius Cæsars apoteose.Virgil: Publius Vergilius Maro (70-19 f. Kr.),
							romersk digter; hans hovedværk er nationaleposet Æneiden om helten Æneas, der indirekte bliver Roms
							grundlægger. Æneas er oprindelig prins af Troja og flygter fra byen
							efter dens fald, som Homer har skildret i Iliaden. Også i flere andre
							henseender forsøger Virgil at knytte sit værk til den homeriske tradition.bare: er et verbum, pluralis imperfektum af bære,
							altså = bar.Curierne, Centimerne og Tribus: enheder eller
							afdelinger, som det romerske borgerskab inddeltes i, og gennem hvilke
							det udøvede sin politiske indflydelse. Der var tale om administrative
							inddelinger, baseret på bopæl, grundejendom, formue og funktion i hæren,
							og hver af disse inddelinger dannede basis for bestemte politiske
							beføjelser i folkeforsamlingerne. Inddelingerne brugtes både i
							kongetiden og under den republikanske forfatning, men deres indbyrdes
							relationer og de tilknyttede beføjelser varierede. ikke lader: tillader, efterlader.128 Montesqvieu: Charles-Louis de M. (1689-1755),
							fransk filosof og politisk skribent; forfatter til Considérations sur les causes de la grandeur et de la décadence des
								Romains(l734).Ferguson: Adam F. (1724-1816), engelsk historiker
							og moralfilosof; forfatter til History of the
								Progress and Termination of the Roman Republic (1738).Gracchernes Stridigheder: Brødrene Tiberius
							(163-133 f. Kr.) og Cajus (153-121) Gracchus søgte som almuetribuner at
							gennemtvinge en jordreform, Lexagraria, til fordel for den voksende masse af
							besiddelsesløse romerske borgere. Det kom til stridigheder med senatet,
							der især repræsenterede storgodsejerne, og Tiberius blev dræbt i
							slagsmål med en gruppe senatorer. Cajus videreførte broderens arbejde,
							men da han ville udvide den romerske borgerret til at gælde alle
							latinere, lykkedes det senatet at hindre hans genvalg. I protest herimod
							udløste han en kortvarig borgerkrig, blev erklæret fredløs og endte med
							at begå selvmord.Sylla: ældre skrivemåde for (Lucius Cornelius)
							Sulla (138-78 f. Kr.), romersk feltherre og politiker, tilhørende
							senatspartiet. Hans hovedmodstander var demokraten Marius, hvem han i 88
							fordrev fra Rom og erklærede fredløs; dermed begyndte borgerkrigen
							(88-82). Sulla blev krigens vinder og lod sig i 82 udråbe til diktator,
							hvorefter han søgte at udrydde sine politiske modstandere ved at erklære
							dem for fredløse (proskriptioner).Marius: Cajus M. (ca. 155-86 f. Kr.), romersk
							feltherre og politiker, tilhørende folkepartiet. Efter at være blevet
							erklæret fredløs i 88 flakkede han om, indtil hans parti genvandt magten
							i Rom. Han vendte da tilbage og udøvede et rædselsherredømme indtil sin død.Clodius: Publius C. Pulcher (død 52 f. Kr.) var en
							politisk røverhøvding, der øvede terror i Rom ved hjælp af bevæbnede
							bander. Som almuetribun lod han sig bruge af Cæsar til at forvise Cicero
							i 58. Han fandt sin død i kamp mod en rivaliserende tribun og bandeleder.Catillina: Lucius Sergius Catilina (ca. 108-62 f.
							Kr.),  romersk politiker;
							prøvede i 64 og 63 forgæves at opnå valg som konsul og dannede til sidst
							en revolutionær sammensværgelse mod staten. Da komplottet blev opdaget,
							flygtede han til Norditalien, hvor hans tilhængere havde samlet en hær
							mod Rom, men hæren blev besejret af senatets tropper, og Catilina faldt.Cæsar: Cajus Julius C. (ca. 100-44 f. Kr.), romersk
							feltherre og politiker. Cæsar var nevø af Marius' hustru og begyndte sin
							karriere som leder af folkepartiet, men opnåede gradvis og efter en lang
							magtkamp eneherredømmet. Lod sig i 45 udnævne til diktator på livstid,
							men blev myrdet ved et attentat året efter. Gennem hans grandnevø og
							adoptivsøn Cæsar Augustus blev hans familienavn overført til
							efterfølgerne som titel; ordene kejser og zar er afledt deraf.sætter det Endeliges Realitet: forudsætter, anerkender.Cicero: Marcus Tullius C. (106-43 f. Kr.), romersk
							advokat, politiker og forfatter. Da magtkampen mellem Cæsar og hans
							tidligere forbundsfælle Pompeius, der havde senatet i ryggen, i 49
							spidsede til i en borgerkrig, vaklede Cicero længe, før han modvilligt
							tilsluttede sig Pompeius.Seneca: Lucius Annæus S. (ca. 4 f. Kr. - 65 e.
							Kr.), romersk digter og filosof af den stoiske skole. Fungerede fra år
							48 som lærer for den unge Nero (se nedenfor) og havde i dennes første
							regeringsår held til at holde kejserens dårlige egenskaber i ave. Da han
							imidlertid blev tvunget til at forsvare Neros modermord i 59, og da
							kejseren skejede stadig mere ud, tog Seneca i 62 sin afsked. Siden blev
							han anklaget for at være indblandet i en sammensværgelse mod Nero, og på
								 dennes ordre begik han
							selvmord. Senecas eftermæle har været stærkt svingende; især i det 19.
							årh. fordømtes han for i realiteten at have billiget de laster og
							forbrydelser, som han havde angrebet i sine skrifter.Cato: Der findes i romersk historie to berømte mænd
							med navnet Marcus Porcius Cato, og udtrykket "den sidste romer" kan ikke
							med sikkerhed hæftes på en af dem. Den ældre, med tilnavnet Censorius
							(234-149 f. Kr.), var en forbilledlig repræsentant for de gammelromerske
							dyder: simpelhed, fasthed, sparsommelighed, flid og fædrelandskærlighed.
							Han var en arg modstander af alt græsk, men inkonsekvent, og lærte sig
							græsk på sine gamle dage. Den yngre Cato, med tilnavnet Uticensis
							("helten fra Utica", 95-46 f. Kr.), var sønnesøns søn af den ældre og
							som denne politiker. Han kæmpede for den fne republik, dvs.
							senatsstyret, med forbillede i sin oldefader, og da borgerkrigen mellem
							Cæsar og Pompeius endte med Cæsars sejr, begik Cato selvmord i byen
							Utica i det nuværende Tunesien. Han, der var tilhænger af stoicismen,
							foretrak at dø frem for at underkaste sig og modtage usurpatorens
							tilgivelse. For så vidt kan han fortjene betegnelsen den sidste (frie)
							romer. Steffens' udtryk, at romerne kaldte "Cato" den sidste romer, har
							ikke kunnet verificeres.Nero: (37-68 e. Kr.) stedsøn af kejser Claudius; år
							53 adopteret af denne og udpeget som efterfølger sammen med Claudius'
							ægte søn Britannicus. Britannicus blev dog myrdet, og Nero blev
							enekejser i 54. Hans første regeringsår forløb godt, men siden skejede
							han ud og står for eftertiden som et monstrum:  ødsel, forlystelsessyg, storhedsvanvittig,
							grusom og pervers. Efterhånden lod han både sin mor, sin første hustru
							og sin lærer Seneca dræbe. Efter Roms brand i 64 ville rygtet vide, at
							Nero havde beordret den, fordi han skulle bruge tomterne til nye
							pragtbygninger, og at han syngende havde nydt synet af flammerne. Nero
							selv brugte branden som anledning til at forfølge de kristne. Nero
							optrådte personligt på teatret og kørte væddekørsel i arenaen, hvilket
							romerne fandt mindst lige så vanærende som hans grusomheder. Efter et
							oprør blandt soldaterne måtte han flygte fra Rom og begik selvmord med
							hjælp fra en slave.mærkværdigt: bemærkelsesværdigt.129 Penater: romerske husguder, opstillet i hjemmet
							som små statuer af ler og lignende. Beskyttede huset mod onde ånder og
							modtog ofre ved måltiderne.Traians: (53-117 e. Kr.), født i Spanien som søn af
							en feltherre; adopteret af kejser Nerva efter dennes tronbestigelse i 96
							og udnævnt til kejser ved Nervas død i 98. Hans regering prægedes
							indadtil af retfærdighed, mådehold og mildhed. Udadtil vandt han en
							række militære sejre, bl.a. over dacerne (se n.t.s. 130), armenierne og
							partnerne. Herved lagde han nye store, men svært kontrollerbare
							provinser ind under Rom. Samtidens såvel som eftertidens historikere
							anser Trajan for den bedste kejser, Rom har haft. At hans største ønske
							var at kunne regere som Nero i dennes første år, fortælles af
							historikeren Sextus Aurelius Victor (sidste halvdel af det 4. årh.) i
							værket Caesares (V, 2).flagellum generis h umani, latin: menneskehedens
							svøbe eller plage. Udtrykket går formentlig tilbage til kirkefaderen
							Augustin (Aurelius Augustinus,  354-430), der i sin Enarratio in psalmum
							XCIII, Forklaring til salme 93, kapitel l, skriver: "Erat enim hic
							una domus potentissima ad tempus, de qua flagellum fecerat Deus generi
							humano, et castigatum est inde genus humanum; si cognoscat flagellum
							patris, et timeat sententiam iudicis." (Oversættelse: Thi der var her et
							hus, det mægtigste i sin tid, af hvilket Gud havde gjort sig en svøbe
							for menneskeheden, og derfor blev menneskeslægten tugtet; hvis den
							erkender faderens svøbe, må den også frygte dommerens straffedom.)
							Augustin sigter dog i denne passage ikke til Nero, men til den
							vestgotiske konge Alarik, der i 410 havde erobret og plyndret Rom.
							Bemærk i øvrigt, at Augustins "salme 93" i vor Bibel har nr. 94.Furie: Furierne var i den romerske mytologi
							kvindeskikkelser, svarende til grækernes erinyer; hævnens gudinder, der
							ramte deres ofre med sygdom og lidelse. Her blot raseriets ånd.130 Tacitus ... sine Annaler: Cornelius T. (ca.
							55-120 e. Kr.), romersk embedsmand og forfatter, skrev to store
							historiske værker. Det ene, Annales, skildrede
							tiden fra kejser Augustus' død til Neros sidste regeringsår (14-68). Det
							andet, Historiae, rakte imidlertid fra 69 til 96
							(omend kun bøgerne om tiden 69-70 findes bevaret).Livius kort Tid efter: Da den romerske historiker
							Titus Livius døde år 17 e. Kr., og da hans hovedværk om romernes
							historie, Ab urbe condita, slutter ved år 9 f.
							Kr., må her foreligge en huskefejl fra Steffens' side.Ammianus Marcellinus: (ca. 330 - ca. 395), romersk
							historiker af græsk oprindelse; prøvede at videreføre kejsertidens
							historie, hvor Tacitus havde 
							sluppet, dvs. ved år 96 e. Kr. Den bevarede del af hans værk dækker
							årene 353-378, så Steffens' bemærkning om værket som kilde til Trajans
							og Antoninernes regering må forstås principielt eller som en henvisning
							til, at senere historikere kan have hentet materiale i de nu forsvundne dele.Zosimus: (o. 500 e. Kr.), græsk historiker i det
							østromerske rige (jf. n.t.s. 137). Skrev et værk om det romerske riges
							historie fra Trojas undergang til 5. årh. e. Kr., men med hovedvægten på
							det 4. og 5. årh. Bortset fra en lakune vedrørende Diocletians regering
							(284-305) og en anden omkring slutningen (410) er hele værket bevaret.Dio Cassius: (o. 163 - o. 235 e. Kr.), historiker
							født i Lilleasien, men virksom i Rom. Skrev på græsk et storværk i 80
							bøger om Romerrigets historie fra den mytiske Æneas til 229 e. Kr.
							Bevaret er hovedsagelig midtersektionen, der skildrer tiden fra 68 f.
							Kr. til 46 e.Kr.Antoninernes: fællesbetegnelse for Antoninus Pius
							(84-161), der efterfulgte Hadrian som kejser i 138, hans nevø Marcus
							Aurelius (121-180), der blev kejser i 161, og dennes vanvittige søn
							Commodus (161-192), der kom på tronen i 180. De to første Antoniners
							regering var præget af urokkelig retfærdighed og mildhed, Marcus
							Aurelius' tillige af stor personlig opofrelse. Til gengæld var Commodus'
							styre et sandt rædselsherredømme.Vespasians: (9-79 e. Kr.), søn af en
							toldembedsmand. Valgt til kejser år 69. Hans regeringstid prægedes dels
							af genopbygningen efter Neros udskejelser og Roms brand, dels af en
							dygtig administration. Personligt var Vespasian
							nøgtern, ligevægtig, uprætentiøs og besad en vis grovkornet humor.Titi: genitiv af Titus, født år 40 eller 43 e. Kr.
							som ældste søn af Vespasian. Kejser 79-81. Hans korte regering var
							præget af dygtighed og god vilje. Titus var måske den første romerske
							kejser, der så mere på andres vel end på sit eget.Hadrians: (76-138), efterfulgte Trajan som kejser
							år 117. Han var en højt dannet mand og den største mæcen, der har siddet
							på kejsertronen. Indførte administrative reformer og forbedrede
							retssikkerheden, bl.a. for de kristne. I sin iver for fred indskrænkede
							han riget til en forsvarlig størrelse og sikrede dets nye grænser.Dacer: et folk, der boede mellem Karpatherbjergene
							og floderne Tisa og Donau, omtrent i det nuværende Rumænien. Trajan
							havde underkuet dem i to daciske krige, der endte med, at Dacien blev en
							romersk provins fra år 107; men i 270 måtte Rom atter opgive provinsen.Allemanner: vestgermansk folk, som i det 3. og 4.
							århundrede flere gange invaderede Romerriget. I det 5. århundrede
							besatte allemanerne dele af Alperne og egnene vest for Rhinen, men
							besejredes år 496 af frankerne.Gudernes brogede Vrimmel forlode den ryggeslöse
							Jord: skjult citat fra Goethes ballade "Die Braut von Korinth"
							(trykt 1798), hvis 9. strofe begynder: "Und der alten Götter bunt
							Gewimmel / Hat sogleich das stille Haus geleert." Oehlenschläger
							genbruger udtrykket i sidste strofe af sin romance "Hakon Jarls Død" i
								Digte, 1803: "De gamle Guders  brogede Vrimmel / forsvinder, og
							kommer ej meer til Nord."131 overblevne: resterende, overleverede.
							hvilken selv: endog.Massen: materien, stoffet.Susa: oldtidsby i Iran, nord for Basra. Hovedstad i
							riget Elam, der havde en højtstående kultur allerede i 4. årtusinde f.
							Kr. Blev 640 f. Kr. erobret af assyrerne og indlemmedes senere i Perserriget.Palmyra: grækernes og romernes navn for den
							oldtidsby i Syrien, nordøst for Damaskus, som på syriskarabisk hedder
							Tadmor. Byen omtales i akkadiske tekster fra det 2. årtusinde f. Kr.
							samt i 2. Krønikebog, ifølge hvilken den skal være blevet befæstet af
							kong Salomon (o. 950 f. Kr.). Sandsynligvis blev den et handelscentrum i
							det Nybabyloniske rige (o. 600 f. Kr.); siden kom den under persisk og
							romersk overherredømme, men bevarede sin betydning indtil 272 e. Kr., da
							den blev ødelagt af kejser Aurelian.Ninive: oldtidsby ved Tigris i det nordlige Irak.
							En af de ældste og vigtigste byer i det assyriske rige. Nævnes vistnok
							allerede i ægyptiske indskrifter o. 1500 f. Kr. Blev hovedstad for det
							nyassyriske rige o. 700 f. Kr.; ødelagt af mederne og babyionerne 612 f. Kr.Babylon: en af oldtidens største byer, beliggende
							ved Eufrat i det nuværende Irak syd for Bagdad. Babylon omtales første
							gang i en indskrift fra o. 2290 f. Kr. Byen blev hovedstad i Babylonien
							o. 1700 f Kr., men oplevede sin storhedstid i det 6. årh. f. Kr., da
							Babelstårnet og de hængende haver blev til. Erobredes af perserne 539 f.
							Kr. og siden af Alexander den Store, efter hvis død (323 f. Kr.) den gik
							i forfald.Pyramiderne: De største af disse oldægyptiske
							kongebegravelser stammer fra det 3. årtusinde f. Kr., heriblandt
							Kheops', Khefrens' og Mykerinos' store pyramider i El Giza vest for
							Kairo. Napoleon foretog et felttog til Ægypten i 1798-99 og besejrede
							englænderne i et slag ved de tre store pyramider i juli 1798. Han
							medførte også videnskabsmænd, der udforskede bygningsværkerne, så
							pyramiderne var et velkendt samtaleemne i Europa o. år 1800.Sands: mening, betydning.132 Vaaninger: boliger.de uhyre Canaler: Cloaca
							maxima (latin: Den største kloak), en underjordisk afvandingskanal,
							som går fra Forum romanum mellem den palatinske og den kapitolinske høj
							til Tiberen. Dens løb kendes over en strækning på ca. 320 meter. Ved
							Forum er den 1,2 meter bred, men ved udløbet i Tiberen når den 6 meter i
							bredden og 3,6 meter i højden. Efter traditionen skal kloakken være
							anlagt af de tarquiniske konger i det 6. årh. f. Kr.; dog menes den
							først at have faet sit nuværende udseende i det 2. årh. f. Kr.Historiker: historikere (flertalsformen uden -e er
							en germanisme).saturniske Tid: Dionysios fra Halikarnassos (jf.
							nedenfor) meddeler i sin romerske histories 1. bog kap. 34 en historie
							om, at græske soldater, som havde ledsaget heroen Herakles på et
							erobringstogt til Spanien, på hjemvejen slog sig ned i Italien og
							grundlagde en by på den høj, som i det senere Rom fik navnet den
							kapitolinske. Grækerne kaldte højen den saturniske efter Kronos, hvis
							latinske navn er Saturn. Dionysios mener dog selv, at højen allerede før
								 soldaternes komme
							- der igen lå før Æneas' ankomst - var indviet til
							Saturn, og at den halvø, som siden blev kaldt Italien, oprindelig hed
							Saturnia. I øvrigt var det latinske udtryk Satunia
								regna, Det saturniske regime, en velkendt romersk betegnelse
							for guldalderen, svarende til det græske ho epi
								Kronou bios, tiden under Kronos.Dionys fra Halicarnas: Dionysios fra Halikarnassos
							(o. 55 f. Kr. - o. 10 e. Kr.), græsk historiker, virksom i Rom. Skrev på
							græsk Romerrigets historie fra de ældste, mytiske tider til den første
							puniske krig 264 f. Kr. Kun første halvdel af værket er bevaret.Ziffer: tegn.Herodoth ... Scytherne i Asien: Skytherne var et
							oldtidsfolk, der boede nord for Sortehavet, i Skythien, hvorfra de flere
							gange i det 7. årh. f Kr. invaderede Lilleasien. Den omtalte episode,
							hvor skytherne trængte ind i Medien (den nordvestlige del af nutidens
							Iran) og videre frem mod Ægypten for at blive standset i Palæstina,
							findes i Herodots Historiai, 1. bog kap. 103-106
							(jf. n.t.s. 125).133 Brennus ... delphiske Tempel: Brennus var vist
							egentlig en gallisk titel, omtrent = høvding, hvilket forklarer, at to
							galliske anførere med knap 100 års mellemrum kunne betegnes således.
							Både romere og grækere opfattede dog Brennus som et navn. Den første
							Brennus var anfører for de gallere, der 387 f. Kr. trængte ind i Rom
							nordfra. Byen blev plyndret og brændt, og en udvalgt styrke af romerske
							soldater, der havde forskanset sig på den kapitolinske høj, blev
							belejret i næsten et år, hvorefter de måtte betale en dyr løsesum for
							gallernes afmarch. Livius (jf n.t.s. 130), der henlægger
							begivenhederne til 390 f. Kr., skriver, at gallerne under udbetalingen
							af løsesummen blev udsat for et romersk overraskelsesangreb og hugget
							ned til sidste mand; i virkeligheden synes de at være draget uhindret
							bort. Den anden Brennus var anfører for de gallere, der 279 f. Kr.
							trængte ind i det nordlige Grækenland (hvor riget Epirus eller Epeiros
							lå vest for Thessalien) og derfra videre ned i det egentlige Hellas. Ved
							Delfi led gallerne dog nederlag, fordi Apollon skal have forårsaget
							uvejr og jordskælv.panisk Skræk ... endnu ikke uddöde Guddom: allusion
							til den græske myte om naturguden Pan, som indjog fredsforstyrrere en
							vanvidslignende skræk, og efter hvis død der ifølge den græske forfatter
							Plutarch (ca. 45-120 e. Kr.) lød følgende råb fra kysterne af
							Grækenland, der nu var viet til undergang: "Kundgør, at den store Pan er død".Gallogræker: romernes navn for Galaterne i det
							centrale Lilleasien. De stammede fra en keltisk skare, der kom fra
							Balkanhalvøen og o. 280 f. Kr. nåede frem til Byzans. Derfra drog den
							videre ind i Lilleasien og levede af plyndring, indtil kongen af
							Pergamon besejrede den og tvang den til at holde sig inden for et
							nærmere bestemt område omkring det nuværende Ankara i Tyrkiet. Området
							fik efterhånden navnet Galatien.det cimbriske Tog: O, 120 f. Kr. begav kimbrerne og
							teutonerne, der formentlig kom fra Jylland, sig på vandring mod syd. De
							forsøgte at finde nyt land til bosættelse, først i det nuværende Østrig,
							derpå i Gallien, og det kom til flere sammenstød med romerne, som hver
							gang led nederlag. I 105 skiltes stammerne,  således at kimbrerne gik til Nordspanien,
							teutonerne til Belgien, hvor kimbrerne dog senere indhentede dem. Sammen
							marcherede de nu sydpå mod Italien, men skiltes atter og blev hver for
							sig besejret af romerne; teutonerne i 102 ved det nuværende Marseille,
							kimbrerne i 101 ved floden Po.134 en gammel, ærværdig Mythus: det bibelske
							syndefald, 1. Mosebog 3.glindsende: lysende, glimrende.de erytræiske Phonicier: Fønikierne var et semitisk
							folk, hvis hjemland lå på østkysten af Middelhavet, omtrent i nutidens
							Libanon; de nævnes ofte i Herodots Historiai,
							især for deres deltagelse i de persiske flådestyrker. Adjektivet
							refererer til det græske he Erythre thalasse,
							Det røde Hav, hvilket er, hvad vi i dag kalder Det indiske Ocean (vores
							Røde Hav kaldte grækerne Arabios kolpos, Den
							arabiske Havbugt). Steffens' udtryk betyder altså "Rødehavsfønikierne"
							og kan henføres til tre steder hos Herodot: 1. bog kap. 1; 4. bog kap.
							42 og 7. bog kap. 89. Alle tre steder nævnes det, at fønikierne skulle
							være udvandret fra "Det røde Hav" til Middelhavsegnene; i 7. bog hedder
							det fx: "Fønikierne boede, efter hvad de selv siger, i gammel tid ved
							Det røde Hav, og efter at være udvandret derfra bebor de nu de egne i
							Syrien, der ligger ved [Middel]havet. Denne egn af Syrien helt ned til
							Ægypten kaldes Palæstina".en forsonet Gud: henvisning til den kristne
							forsoningslære, efter hvilken Jesu offerdød på korset har stillet Guds
							retfærdige vrede over menneskenes synder. Se fx Romerbrevet 3,21-26.det nærværende Moment: det timelige, jordiske liv. 135
								Folkevandringernes mörke Tid: de germanske folkevandringer i
							det 2.-6. årh. e. Kr., som i det 5. årh. medførte romerrigets undergang.136 Det Romantiske: Som det fremgår straks efter,
							betegner begrebet her en livsfølelse, der gennemtrænges af længsel ud
							over den jordiske virkelighed mod det ideale eller uendelige.
							Modsætningen er det græske, der betegner en livsfølelse, som
							tilfredsstilles af det endelige, reale. Distinktionen - der
							også omfatter de efterfølgende begreber subjektivitet og objektivitet
							- er analog med den skelnen mellem "moderne" og "gammel" (:
							græsk), som Friedrich Schiller foretog i Uber naive
								und sentimentalische Dichtung (1794-96).ædelste: ædleste.Infallibilitet: ufejlbarlighed.137 Den romantiske Poesie: Der tænkes på
							højmiddelalderens poesi. Ligeledes med det efterfølgende udtryk "den
							moderne Poesie".selv tilstaaer at den ikke tilfredsstilles:
							Meningen er, at den romantiske poesi ved sin subjektivitet selv tilstår,
							at dens genstand ikke ydes nogen tilfredsstillende behandling.Saracenernes Invasioner: Saracener var et
							middelalderligt navn for arabere, senere betød det blot muhammedanere.
							Med Muhammeds forkyndelse o. 610 e. Kr. begyndte en arabisk-islamisk
							ekspansionsbølge. Efter at selve Arabien var blevet en teokratisk stat,
							erobredes mod nord Syrien, Palæstina og Persien, mod vest Ægypten og det
							øvrige Nordafrika. I begyndelsen af det 8. årh. indtog muhammedanerne
							tillige det meste af Spanien og gjorde forgæves  indfald i Frankrig; i det 9. årh. erobrede de
							Kreta, Sicilien, Sardinien, Korsika og Balearerne. Først i det 11. årh.
							påbegyndtes en tilbageerobring af de vestlige områder.det orientalske Kejserdom: det østromerske eller
							byzantinske kejserrige, der skilte sig ud fra det (vest-) romerske i 395
							e. Kr. Mens det vestromerske rige endeligt opløstes af de indtrængende
							germaner i 476, vedblev det byzantinske med at eksistere til 1453.Comnenerne i Trapezunt: Da de katolske korsfarere i
							det fjerde korstog 1202-04 midlertidigt havde indtaget det byzantinske
							kejserrige, dannede prins Alexios Komnenos et lille "erstatningsrige",
							Trapezunt ved Sortehavets sydøstkyst. Dette rige vedblev at eksistere
							under slægten Komnenos, også efter at det byzantinske rige var
							genoprettet, ja efter at det igen var blevet opløst ved osmannernes
							erobring 1453. Trapezunt faldt som den sidste kristne forpost i
							osmannernes hænder 1461.deres Rige var ikke af denne Verden: allusion til
							Johannes 18,36.Den provencalske Poesie: også kaldet
							troubadourdigtningen. Betegner den lyriske digtning, især om kærlighed,
							som opstod i det 12. århundredes Sydfrankrig, hvor der fandtes et
							selvstændigt rige ved navn Provence. En udpræget konventionel og
							kunstfuld digtning, opstået i et blomstrende hofmilieu, som forsvandt i
							det 13. århundrede. Troubadourdigtningen bredte sig hurtigt til Frankng
							og Tyskland ("Minnesang"). Dante: D. Alighieri (1265-1321),
							italiensk digter og humanist, især kendt for den poetiske selvbiografi
								Vita Nuova, ca. 1293, bygget over en cyklus af
							kærlighedsdigte til Beatrice, og den store digtcyklus om Helvede,
							Skærsild og Paradis, La Divina Commedia, ca. 1307-20.Guarini: Battista G. (1538-1612), italiensk lærd,
							hofmand, diplomat og digter; kendt for sit musikalske hyrdedrama II pastor fido, 1589. Det må være en tanketorsk,
							når Steffens nævner Guarini i samme åndedrag som Dante, Petrarca og
							Boccaccio, der alle levede to-tre århundreder før.Petrarch: Francesco Petrarca (1304-74), italiensk
							digter og humanist; især kendt for sine digte i samlingen IlCanzoniere (deriblandt kærlighedsdigtene til
							Laura) samt for de selvbiografiske dialoger Secretum, 1342.Boccaz: Giovanno Boccaccio (1313-75), italiensk
							forfatter med omfattende produktion; især kendt for den lystige
							novellesamling IlDecamerone, 1348-53. Nær ven af Petrarca og stor
							beundrer af Dante.138 Raphael: Raffaello Sanzio (1483-1520),
							italiensk maler og arkitekt, især kendt for sine madonnabilleder (frem
							for alt Den sixtinske Madonna, 1513) og sine freskoudsmykninger af tre
							rum i Vatikanet, de såkaldte Stanzer, 1509-17.Michael Angelo: Michelangelo Buonarotti
							(1475-1564), italiensk maler, billedhugger og arkitekt, kendt bl.a. for
							sine freskomalerier af verdens skabelse i Det sixtinske Kapels loft,
							1508-12, samt af Dommedag på samme kapels altervæg, 1536-41.Lenardo da Vinci: egentlig Leonardo d. V.
							(1452-1519), italiensk maler, billedhugger, arkitekt, naturforsker,
							opfinder og kunstteoretiker. Som maler især  kendt for en vægudsmykning i Milano
							forestillende Den sidste Nadver, 1495-98, samt for malerierne af Den
							hellige Anna selvtredie, 1501, og Mona Lisa, 1503-07.Corregio: Antonio Allegri da C. (1489-1530),
							italiensk maler, kendt for sin freskoudsmykning af domkirken i Parma,
							heriblandt Marias himmelfart, 1526-30, og for sine malerier af Jupiters
							erotiske eventyr. I Sandhed forholder denne sig til den
								antike Poesie, som den græske Billedhuggerkunst til det italienske
								Malerie: Meningen er, omvendt, at den katolske poesi forholder
							sig til den antikke som det italienske maleri til den græske billedhuggerkunst.mater dolorosa, latin: den lidende moder, katolsk
							betegnelse for jomfru Maria ved Jesu kors.gögiende: bruges normalt nedsættende om narreværk
							eller blændværk, men konteksten ("levende Toner", "hellige Andagt")
							antyder en positiv mening, altså: illuderende, dårende.139 sætter det Endelige: forudsætter, anerkender.tilsluttede: tillukkede.den Schmalkaldiske Coalition: Det schmalkaldiske
							Forbund, oprettet 1530 mellem en række tyske protestantiske fyrster og
							byer, vendt mod de katolske fyrster og kejser Karl V. Forbundet
							forlængedes ind i den schmalkaldiske krig 1546-47, der imidlertid blev
							ført uden energi af forbundsfællerne og førte til dets opløsning.
							Trediveårskrigen begyndte 1618.140 Forstanden: jf. n.t.s. 34.subordinerede: underordnede.Pascal: Blaise P. (1632-62), fransk matematiker,
								 fysiker og
							religionsfilosof, knyttet til den jansenistiske fromhedsretning. Efter
							en religiøs krise og en mystisk ekstase i 1654 trak han sig permanent
							tilbage til Port Royal-klostret, hvor han bl.a. udarbejdede sine Pensées sur la religion. Tankerne, der udkom
							posthumt 1670, læstes ikke meget i det 18. årh., men genopdagedes i romantikken.Rousseau: Jean-Jacques R. (1712-78), fransk
							forfatter og filosof. I en række afhandlinger og romaner udviklede han
							tanken om, at mennesket er godt af naturen, men fordærvet af
							civilisationen, ligesom han med sine angreb på ejendomsretten og de
							nedarvede privilegier foregreb den franske revolutions ideer. I sin
							meget åbenhjertige selvbiografi Les Confessions,
							trykt 1782-89, skildrede han endelig sig selv som et menneske i
							bestandig indre bevægelse, styret af følelser og stemninger.sandseslös: meningsløs.Alderdommens: oldtiden (germanisme, jf. Alterthum).141 immanente: iboende, modsat transcendente.Mythus om Kronos: I græsk mytologi var titanen
							Kronos søn af Uranos og Gaia, dvs. himlen og jorden. Kronos besejrede og
							kastrerede først sin fader, hvorefter han slugte sine børn for at undgå
							en lignende skæbne. Imidlertid blev han narret, så det sidste barn,
							Zeus, overlevede, og da Zeus var blevet voksen, kunne han besejre Kronos.Statssecretair Hermes: Det er uvist, hvad Steffens
							sigter til. Hermes var i den græske mytologi søn af Zeus og fungerede
							gerne som budbringer for denne; men med myten om Kronos, Zeus' fader,
							havde Hermes intet at gøre.Diodorus Siculus eller Diodoros fra Sicilien: græsk
							historiker fra det l. årh. f. Kr. Hans hovedværk er en omfangsrig, men
							uselvstændig verdenshistorie med Rom som højde- og slutpunktet. Af
							værkets 40 bøger er de 15 bevaret.142 Voltære's: François de Voltaire (1694-1778),
							fransk filosof, digter og historiker. Især kendt for sin skånselsløse
							kritik af kristendom og kirke ("Écrasez Tinfamne", Knus den afskyelige),
							hvis positive modstykke var en pragmatisk og tolerant verdensklogskab.
							Litterært udfoldede han sig friest i den filosofiske fortælling, hvor
							han ironiserede over menneskelig overtro og anden dårskab (fx Candide, 1759).den encyclopædistiske Synspunkt: efter det store
							franske oplysningsværk Encyklopédie ou Dictionnaire
								raisonné des sciences, des arts et des métiers, der under
							ledelse af Denis Diderot udkom 1751-72. Værkets grundlæggende synspunkt
							var dennesidigt, rationelt og antimetafysisk. Det er dette syn på
							historien, Steffens foragteligt har skildret s. 140 f.Reflexion: beregning, her = abstraktion.
							Winkelmann: Johann Joachim Winckelmann (1717-68), tysk kunsthistoriker
							og -teoretiker, fra 1755 bosat i Rom. Hans værker om antikkens kunst
							blev afgørende for den forestilling om det antikke Grækenland som selve
							harmoniens rige, der prægede det sene 18. årh. og Weimarklassikken. De
							berømte ord: "edle Einfalt und stille Größe", der for eftertiden
							karakteriserer hans begreb om antikken, stammer fra maleren og
							billedhuggeren A. F. Oeser.143 Goethe's: Johann Wolfgang G. (1749-1832), tysk
							digter og naturforsker. Brød igennem som Sturm  und Drang-digter, bl.a. med brevromanen Die Leiden des jungen Werthers, 1774, der
							sikrede ham et europæisk ry. Men efter en ansættelse ved hoffet i Weimar
							1775 og begyndende naturvidenskabelige studier dæmpedes tonen. En rejse
							til Italien 1786-88 lagde grunden til Weimarklassikken, hvis hovedmand
							Goethe var, fra 1794 i nær forbindelse med Friedrich Schiller. Med
							udgangspunkt dels i studiet af naturens lovmæssigheder, dels i en
							opfattelse af antikkens Grækenland som stedet for de åndelige
							lovmæssigheders åbenbarelse, trådte begreber som dannelse, humanitet og
							harmonisk selvudfoldelse i forgrunden. Et hovedværk fra denne periode er
							romanen Wilhelm Meisters Lehrjahre, 1795-96.Plotin: (204-270), græsk filosof, født i Alexandria
							og virksom i Rom; grundlægger af nyplatonismen. Forstod verden som en
							emanation af "det ene" eller Gud og foreskrev en vej til sjælelig
							genforening med Gud. Fik herigennem stor indflydelse på middelalderens mystikere.Jordanus Brunus: latiniseret form af Giordano
							Bruno, jf n.t.s. 24 om Vanini og Bruno.Spinoza: jf. n.t.s. 26.144 Rod ... Potenzer: I matematik er roden et tal,
							der multipliceres med sig selv, mens potensen betegner antallet af multiplikationer.Ziffer: tegn.Oscillationer: svingninger.assimilerede: tilegnede, fordøjede.145 borgerlige Selskab:
							samfund.146 præstabilleret Harmonie: præstabiliseret, på
							forhånd fastlagt harmoni. Udtrykket hentyder til et  hovedpunkt i den tyske filosof G. W.
							Leibniz' (1646-1716) lære om monaderne, dvs. de
							sjælelignende enheder, hvoraf universet antoges at være bygget op. Hver
							monade mentes at være absolut selvstændig og alt, hvad der skete med
							den, at udspringe af dens egen natur. Dens interaktion med andre monader
							kunne således kun forklares ved at antage, at Gud på forhånd, ved
							verdens skabelse, havde sørget for forholdet mellem monaderne. Da
							Leibniz' filosofi i øvrigt gik ud på, at Gud havde skabt den bedst
							tænkelige verden, måtte han beskrive forholdet som præstabiliseret
							harmoni.147 Massen: materien, stoffet.Hieroglyph: af græsk hieros
							= hellig og glyfein = indgravere; et gådefuldt
							(helligt) tegn.assimilerer sig: her = tilpasser sig.uddanner sig: udvikler sig.149 Evolution: udfoldelse, udvikling. Ordet er i
							Steffens' mund ikke præget af den moderne, darwinistiske betydning.Progressus: fremadskriden.Vi ere skabte i Guds Billede: henvisning til l.
							Mosebog l,27.Fornuften: jf. n.t.s. 34 om Forstanden.150 Moraliteten: den moralske følelse og adfærd.Coexistenz: samtidig tilstedeværelse.152 Alt hvad som er paa Jorden har derfor sit herligere
								Urbillede i den Eviges Væsen: Steffens distancerer sig med
							dette ræsonnement fra panteismen, der vil gøre den synlige verden selv
							til Gud. Hans standpunkt er snarere en form for platonisme, ifølge
							hvilken den synlige natur er et skyggeagtigt aftryk af de evige ideer,
							en emanation af det guddommelige.Cohærenz: kohæsion, sammenhængskraft.Ductilitet: strækkelighed eller sejghed.153 Substrat: grundlag.Hvori bestaaer eders Haab, at forstaae Naturen ... slet
								hen afsondret fra Fornuften: Steffens gør her op med den
							"modsatte" mulighed af panteismen, som er en kantiansk adskillelse af
							verden i sig selv og den menneskelige erkendelse, jf. n.t.s. 40.hvad I selv sætter absolut uden for den: "hvad" kan
							læses både som henvisende til altings grund eller naturen (hvorved
							sætningens grammatik ganske vist går i stykker) og som henvisende til
							fornuften (hvorved det må læses = som).Funke: gnist.154 Scepticismus: skepticisme; den filosofiske
							retning, der benægter muligheden af en objektiv erkendelse.inden hvilke: inden for.155 Indslynget: indflettet.den evige Organisation: jf. n.t.s. 85 om den
							almindelige Organismus.Evidenz: vished, sandhed, her også = det åbenbare
							eller synlige.NAVNEREGISTERRegisteret, der er udarbejdet af Andreas
							Brigelsgaard, omfatter både histonske personer og skikkelser fra
							sagn og mytologi. Det dækker foruden forelæsningernes tekst såvel
							efterskrift og tillæg som noter. Henrich Steffens' navn er dog ikke
							registreret. Ved dobbelte efternavne alfabetiseres som regel efter
							første led, også hvor der ikke indgår bindestreg; altså Nordahl Brun,
							Johan i stedet for Brun, Johan Nordahl.Agamemnon 291Agricola, Georg 165Aigisthos 291Aischylos 124, 291, 292Alarik 301Albeck, Gustav 187, 229, 230Albertus Magnus 275Alexander den Store 295, 304Alexios Komnenos af Trapezunt 310Ammianus Marcellinus 130, 301-302Amor (se Eros)Andersen, Vilhelm 184, 228Ansgar 161Antoninus Pius 130, 302Apollon 121, 289, 292, 307Apollonios Rhodios 289-290Apuleius 273Aristoteles 127, 175, 246, 260, 272, 282Artemis 289Atreus 290-291Augustin, Aurelius 300-301Augustus, Cæsar Octavianus 298, 301Aurelian 304Aurelius Victor, Sextus 300Baggesen, Jens 183Bang, F. L. 161-163Bang, Susanna (se Steffens, Susanna)Barfod, Fredenk 229Begtrup, Holger 227Blicher, Steen Steensen 229Blumenbach, Johann Friedrich 69, 90, 270, 278Boccaccio, Giovanno 137, 234-235, 311Boerhave, Hermann 62, 264, 269Bonnet, Charles 73, 272Borup, Morten 187Boyson, Emil 214, 246Brahe, Tyge 262Brandes, Georg 159-160, 241Brennus 133, 306-307Britannicus 130, 300Brun, Friederike 188Bruno, Giordano 24, 143, 248, 315Buffon, Georges-Louis Leclerc de 49, 70, 94, 201, 260-261Bugge, K. E. 237Catilina, Lucius Sergius 128, 297-298Cato, Marcus Porcius 128, 299Celsius, Anders 277Cenci, Beatrice 311Cervantes Saavedra, Miguel de 231Christensen, Georg 227, 228Christian VII af Danmark 161Christian VIII af Danmark 194, 209, 214Cicero, Marcus Tullius 128, 297, 298Claudius 299-300Clodius Pulcher, Publius 128, 297Commodus 130, 302Condillac, Étienne Bonnot de 70, 270Corregio, Antonio Allegri 138, 312Cronstedt, Axel Frednk 44, 258-259, 261Cuvier, Georges de 246, 268Cæsar, Cajus Julius 118, 128, 133,296,297,298, 299Dahl, B. T. 213-214, 215, 246Dahl, Thorleif 214Dante Alighien 137,238, 310-311Darwin, Charles 264Demeter 294Demokrit 126, 294-295Descartes, René 250, 282Diderot, Denis 314Dio Cassius 130, 302Diocletian 302Diodorus Siculus 141, 314Diogenes Laertios 295Dionysios fra Halikarnassos 132, 305-306Dionysos 294Donati, Vitahano 73, 272Elektra 291Eros 77, 273Eschenmayer, Carl August 78-79, 273Eteokles 292Ewald, Johannes 240Fabricius, Johan Christian 47, 165, 259-260Feigs, Wolfgang 216Ferguson, Adam 128, 296Fichte, Johann Gottlieb 169-173, 216, 248, 249Filip II af Makedonien 295Fredenk, københavnsk gadeoriginal 166Fredenk Christian af Augustenborg 183-184, 189Fredenk VI af Danmark 160-161, 183, 189, 191-192, 193Friedrich Wilhelm IV af Preussen 191, 194Frisch, Johann Leonhard 49, 260Furier 301Gaia 313Galilei, Galileio 280Gallitzin, Amalie von 167-168Goethe, Johann Wolfgang 143, 159, 167, 169, 172-173 177-182, 183, 187,
							205, 216, 227-243, 250, 276, 279, 303, 314-315Gracchus, Cajus og Tibenus 128, 296-297Gren, Friedrich Albrecht Carl 107, 284-285Grimm, Herman 167Grimm, Wilhelm 166-167Grundt Tanum, Johan 214Grundtvig, N. F. S. 161, 186, 187, 220, 227-243Grundtvig, Stener 228Grundtvig, Svend 230Guarini, Battista 137, 311Hadnan 130, 303Hansen, Erik 218Hansen, H. 229Hardenberg, Friedrich von (Novalis) 173,231Hase, L. 237Hauch, A. W. 164Hegel, G. W. F. 159, 191, 204, 248Heger, Carl 185Hemsterhuis, Frans 167Henriksen, Aage 168Herakles 121, 305Hercules (se Herakles)Herder, Johann Gottfried 175Hermes 141, 313Herodot 125-126, 132, 134, 141, 293, 306, 308Hesiod l26, 293Hinrichs, Gustav 167Holberg, Ludvig 166, 240Homer 124, 126, 203, 204, 238, 289, 290, 296Hultberg, Helge 216, 228Humboldt, Alexander von 276Huygens, Chnstian 283Høegh-Guldberg, Ove 218Høffding, Harald 214Ingemann, Bernhard Severin 230Ingerslev-Jensen, Povl 161, 236Jacobi, Friedrich Heinrich 25, 168, 249Jason 289-290Jérôme af Westfalen 192Jesus Kristus 134, 159, 204, 248, 308, 312Jupiter (se Zeus)Jussieu, Antoine Laurent de 47, 259Jussieu, Bernard de 259Jørgensen, Aage 228Kabirer 126, 294Kant, Immanuel 49, 159, 
							168-169, 172, 247-248, 256, 260, 282Karl V 312Karl August af Sachsen-Weimar 173Kepler, Johannes 54, 101, 262, 277, 280Khefrens 305Kheops 305Kielmeyer, Karl Friedrich 54 56-57, 60-61, 74, 199, 262-263Klytaimnestra 291Koch, Hal 227Kofoed, Niels 228Komnenos, Alexios 310Kopernikus, Nicolaus 248, 283Kragh Host, Jens 213Kronos 132, 141, 305-306, 313Luos 291-292Laokoon 121-122, 288Laplace, Pierre-Simon de 281-282, 283Lavoisier, Antoine Laurent 163-164, 286-287le Sage, George-Louis 102-103, 282-283Leibniz, Gottfried Wilhelm 315-316Leonardo da Vinci 138, 311-312Leto 289Linné, Carl von 44, 48-49, 198, 246, 258, 259, 260, 261, 269-270, 277Linneballe, Poul 161,236Livius, Titus 130, 301. 306-307Louise, Steffens' kæreste 165, 167Lundgreen-Nielsen, Flemming 188, 227-243Luther, Martin 118Lyonet, Pierre 66, 269Magnol, Pierre 268Malling, Ove 218Mangili, Giuseppe 63, 267-268Marcus Aurelius 130,302Marius, Cajus 128, 297, 298Martensen, H. L 159-160Menelaos 291Meyer, F. A. A. 271Michelangelo Buonarotti 138, 311Michelsen, William 228Molbech, Christian K. F 231Montesqvieu, Charles-Louis de 128, 296Morveau, Louis de 286Muhammed 309Mykerinos 305Muller, Otto Frederik, 62, 265-266Mynster, C L N 242Mynster, Jakob Peter l61-162, 186, 242Mynster, Ole Hieronymus 161-162, 163, 184, 186, 268Moller (se Muller)Napoleon I af Frankrig 180, 191, 192, 249, 305 Nero 128-130, 134, 298-300, 301,302Nerva 300Newton, Isaac 29, 101, 253, 
							262, 280, 281-282Nicolai, Friedrich 183-184Niobe 121-122, 289Nordahl Brun, Johan 164Novalis (se Hardenberg)Oehlenschläger, Adam 161, 184-185,189, 207, 229, 236, 240, 241-243,
							303-304Oeser, A. F. 314Oidipus (se Ødipus)Orestes 291Orfeus 290Ovidius Naso, Pubhus 127, 295-296Paludan, H. A. 187Pan 133, 307Pascal, Blaise 140, 312-313Pasteur, Louis 267Paul, Fritz 216, 228Paulus 171Peisistratos 289Pelopeia 291Pelops 290Persefone 294Petrarca, Francesco 137, 311Platon 123, 126, 141, 143, 289, 293, 295, 315Plotin l43, 315Plutarch 307Polyneikes 292Pompeius Magnus, Gnæus 298Poseidon 292 Preisz, Daniel 187Presciani, Giovanni 63, 267Psyche 77, 273Ptolemaios, Klaudios, 104, 283Pythagoras 126, 294Python 292Rahbek, Kamma 188Rahbek, Knud Lyne 184Raphael (egl. Raffaello Sanzio) 138, 311Rathke, Jens63, 268Ratie (se Rathke)Reichardt, J. F. 183Reichardt, Johanna (se Steffens, Johanna)Reimarus, Hermann Samuel 70, 268, 270Reventlow, Christian Ditlev 189Riisbrigh, Børge 189Roos, Carl 228Rousseau, Jean-Jacques 140, 247-248, 313Rumford, Benjamin Thompson 285Runge, Philipp Otto 180-181Rønning, F. 228Sage, George Louis le (se le Sage)Saint-Pierre, Charles-Irénée Castel de 247Salomon 304Saturn (se Kronos)Schaldemose, Frederik 164Schelling, Friedrich Wilhelm Joseph 26, 68, 70, 72, 105, 106, 159,
							169-172, 173, 174, 176, 179, 182, 183, 191, 195, 199, 200, 203, 214,
							216, 245, 246, 248, 249-250, 260, 263, 264, 271, 273, 277, 279, 282Schiller, Friedrich 169, 183, 
							232, 309, 315Schimmelmann, Charlotte 188Schimmelmann, Ernst 169, 183, 190, 192Schlegel, August Wilhelm 159, 172-173Schlegel, Friedrich 159, 172-173, 182Schleiermacher, Friedrich 173, 190Schlez, J. F. 237Schneider, J. G. 290Schow, Niels 209-213Schrøder, Ludvig 231Schwammerdam (se Swammerdam)Schüddekopf, Carl 179, 241Seidelin, Andreas 209, 213, 216Seneca, Lucius Annæus 128, 130, 298-299, 300Shakespeare, William 231, 241Skougaard, P. N. 231Smeathman, Henry 71, 271Smeathon (se Smeathman)Sofokles l24, 291Sokrates 123, 141, 289, 293Spinoza, Baruch de 24-28, 143, 168-169, 172, 196, 213, 215, 222, 250-253Steffens, Clara 190Steffens, Hinrich 161, 162, 164, 167Steffens, Johanna (født Reichardt) 183, 190, 194Steffens, Susanna (født Bang) 161, 162Steiner, Rudolf 181Sulla, Lucius Cornelius 128, 297Swammerdam, Jan 66, 269Sylla (se Sulla)Tacitus, Cornelius 130, 301Tasso, Torquato 234Thomsen, Ejnar 242Thyestes 290-291Tieck, Ludwig 172, 182, 231Titus l30, 303Tode, Johann Clemens 232Trajan 129, 130, 300, 302, 303Treschow, Niels 189, 220Uranos 313Vahl, Martin 163, 165,268Vanini, Lucilio 24, 248Venus 121Venus Urania 167-168Vergilius Maro, Publius 127, 296Vespasian 130, 302-303Virgil (se Vergilius)Voltaire, François de 142, 314Walzel, Oskar 179, 241Werner, Abraham Gottlob 44, 51-52, 54-57, 84-89, 97, 165, 174, 200-201,
							257-258, 263, 275-276, 279Wessel, Johan Herman 240Winckelmann, Johann Joachim 142, 205, 314Wolf, Friedrich August 124, 180, 289Wyller, Egil A. 214Zeus 289, 292, 312, 313Zosimus 130, 302Æneas 296, 302, 306Æscylus (se Aischylos)Ødipus 291-292Ørsted, Børge 165, 228Ørsted, H. C. 186, 278, 283, 284, 286Ørsted, Mathilde 186Aarnes, Asbjørn 214