Et Vindselbrev.*



I.

Ved Gangesflodens Bredder,

Paa Morbærtræets Grene,

I Ly af Blade hænger

Coconnen skjult og ene.



Den lange Traad af Silke

Er labyrinthisk vunden,

Og Larven i dens Midte

For Øiet alt forsvunden.

* Efter en smuk, gammel Skik, der imidlertid turde være mere bekjendt paa Landet i Danmark end i Kjobenhavn, lægger man et lille, skrevet Digt sammen i Form af et Vindsel, der bevilles med Traad, Silke eller deslige, og gives (naturligviis til en Dame) og modtages under den Betingelse, at Digtet ikke maa læses, forinden Traaden eller Silken er opbrugt.






Men under Silkens Dække,

Useet og ubemærket,

Den spinder paa Coconnen,

Til den har fuldendt Værket



Til den i Puppens Hylster

Har rustet sig med Vinger,

Hvormed den siden nyfødt

Sig af Coconnen svinger.



Og end en Stund, forvandlet,

Den i sit Leie dvæler,

Og end en Stund den useet

Det døde Spind besjæler.



Derinde Livet banker;

Men ingen Spor forraade,

At et bevinget Væsen

Er skjult bag hine Traade -



At snart fra Silkesvøbet

En Sommerfugl vil slippe

Og ubekymret Sødmen

Af alle Blomster nippe -






En lille, forgløs Skabning,

Hvis muntre Liv er stakket;

En Fugl, her bukker under,

Naar den en Stund har flakket.



II.

Til Dig, min elskte Thea!

Et Slags Cocon jeg sender,

Hvis Lighed med den nævnte,

Jeg troer, Du let erkjender.





I Labyrinthens Gange;

Og inden i den sidder

En sammenkrympet Fange -



Vel ikke smuk at see til,

Men rustet ud med Vinger,

Hvormed engang den sagtens

Sig af sit Frengsel svinger.



Den ligger taus derinde,

Og ingen Spor forraade,

At Vingerne sig røre

Bag Silkens fine Traade.






Men har Du opbrugt Silken,

Da mærker Du vel Undet,

Da breder den sin Vinge

Og flyver rundt i Landet.



Og som Phalænen munter

Ved alle Blomster klæber,

Den skynder sig at hvile

(Den Skjælm!) paa smukke Læber



En Fugl, der er letsindig,

Endskjøndt dens Liv er stakket,

Endskjøndt den bukker under,

Naar den en Stund har flakket.



III.

Og denne Fugl, Coconnen

Forsigtig slutter inde,

Et Vindsel er, hvoraf Du

Maa Silkens Traade vinde -



Et Vindsel, et poetisk:

Et lille Digt, der venter

Med Længsel, at Du snarlig

Af Silkens Svøb det henter -






En Sommerfugl, der neppe

Kan af Coconnen slippe,

Før den lidt Sødt (lidt Bifald)

Vil af Din Læbe nippe -



En Sommerfugl, min Thea!

(Thi den er født i Sommer)

Der fra en Ven og Slægtning

Med Hilsen til Dig kommer -



En Sommerfugl desværre,

Der dristig ud sig vover,

Men neppe lever længer

End denne Sommer over.