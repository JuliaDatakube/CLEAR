73.[DenAf Ære/ Dyd och Guds fryct Prjs-værdige/och nu Salige PigeHelvig Jacobsdaatter/




Paa hendes begrafvelses DagSom var den24. Novembr: 1671.til æres minde.]



Kand Jonas græmme sig och vilde gaae til døde

Naar Ormens bidske tand for hannem har lagt øde

Det grønne Kikajon hvor under hand i fred

Och skjul for Solen sad, och saare glæddes ved

Veed hans oprørte Sind ey sig til freds at gifve

Hand Jo begynde skal utidelig at kifve

For een nats ringe vext som hafver mist sin saft

Och hand ey dog umag och møde med har haft

Hvor meget mindre kand en Fader och en Moder

For graad sig holde da, Naar de velvoxne poeder,

Som deres reene Seng udspiret har af sig

ved den umilde død henrykkes endelig.

Ach naar de tænke paa [den] lange fljd och møde

De sig tiltaget har med dennem op at føde

Hvor stoer hos alle Folk forhaabning var om dem

J det de ginge ret paa Dydens bane frem.

End dog Jeg ikke self var nogen sinde Fader

och veed ey nær hvor dybt sig sorger prænte lader

J moders bløde Sind dog veed Jeg vel at det

Af dennem uden harm ey kand forsmertis let

[Til Rom i fordom tjd vel var i brug och vaane/

At leye fremmed graad/ och sørge-Qvinder laane:

Men skrømte suk och graad til dennem ey forslaaer/

Thi deris lidelse ret ind til Sjælen gaaer.]

Jeg vilde Jeg i dag ey kunde det bevise

Med det forneme par hvis glæde lyst och lise

Til Sorrig er omvendt for dig o Skønne Møe

Som i din beste floor och alder maatte døe

Jeg heller vilde dig paa Brudde benk foræret

En høytids ære dict, som dennem kunde været

til lyst och velbehag, end at Jeg dem skal see

Til graf at følge dig med saadan Længsels vee

Nu var det først at de fornuftens ædle gafver

J hvilke Sjælen her paa Jord sin virkning hafver






De loede see med lyst och merke kjendelig

At deres bygge sted och bolig var hos dig.

Nu stoed din hældigheds och høye dyders ære

Udi sin fulde vext och færdig var at bære

Fuldkommen glædes fruct, ja hvad Naturen veed

at skenke, var hos dig udi Fuldkommenhed.

Ach ach at och ey det af Himlen var beskjæret

At du blant os endnu saa længe maatte været

Til Lykken hafde med en deylig Brudde krands

Beriget prydelig din kyske Jomfru-glands

Ney den Tyranske Død for hastig var at fælde

Dig skønne kikajon, den stund at torn och Nælde

Och anden slem ukruud for hannem sig begaar

Och længe til fortræd och trods u rørte staaer

Hand maatte dog anseet de rige Dyders kjæde

Du med omgifven varst, din gandske slect til glæde

Hand maatte sig undseet for den belefvenhed

Som bleef med hældig tuct af dig mod alle teed

Hand maatte skammet sig saa djærfvelig at tage

Saa bold och Engel-favr en skabnings pract af dag[e]

Som med forborgen kraft saa got som tvang en hver

Som hafde skjel och sands, til dig at hafve kjær.

O den fortrædne tyf och gridske Morder-Kæmpe

Her var ey hjelp och raad hans ofvervold at dæmpe

Dit lefnetz traad imod hans skarpe tænders sax

var alt for skrøbelig, du fikst at vandre strax

Men see Jeg mig forseer med Døden her at laste

For hand sig understoed saa snart med dig at haste

Hand til den mørke graf ey meere fick af dig

End det som var af Jord, och skal udhvile sig

Din reene Jomfru-Sjæl som her i Kroppens bolig

Var som en fremmed Gjest och ingen time rolig

For verden hafde snart, den til sin frihed gik

Och af den bleege død ey meen och skade fik

Du varst for dydefuld til her blant os at være

Du varst for Himmel værd til Jordens tvang at bære

Ey nogen Jordens Mand hvor goed hand være maa

Beskjæret var och æfnt til ecte dig at faae






Gud dig fuldkommen fandt och vilde derfor være

Din ædle Brudgom self, och dig med pract och æ[re]

Bekled och kronet i sin Himmels Brudde Sal

Indføre hvor dig din attraa belønnes skal

Der fafner hand dig nu, och der af keedes ikke

Der gifver hand dig nu til Brudde mad och drike

Vellystens rige Strøm och lifsens søde brød

Och vederqveger dig udj sin naades skød

Den klarheds høye glands sig af hans ansict skyder

Du der til Brudde bluss och fakler stedse nyder

Hans Englers glade Flok med søde stemmers klang

Dig der skal fryde med en ævig Brudde-Sang

Vel dig ævindelig som est saa vel undgangen

Och af din Frelsere saa kjærligen undfangen

Vel dig som est hen til saa tryg en hafn forflyt

Och har dig himlens lyst for Jorden[s] harm tilbyt

Hvad tørstu skøtte nu den ringe muld saa saare

Som her med Faders suk och Moders graad och taare

Udbæres, men skal dog igjen til lifve faae

Och paa den store Dag til herlighed opstaae

Den anden rest af dig dit gode nafn och rycte

Sig ey diss midlertjd for undergang tør frycte

Men skal trods tidsens rust blant os ved lige staa

Saa længe Dyd er Dyd och ære prises maae

Och der som mand vil den bestilning ofvergifve

Til min faakundighed at jeg maa det opskrifve

Som paa din lige steen skal til erindring staae

For voris efter tjd, da vil Jeg skrifve saa



Grafskrift

Her under hviler sig en deylig kyskheds ære

Och speyl for alle dem som Jomfru krandsen bære

Sin Jomfrudom hun toeg med sig i grafven need

Men ey den prjs som gaaer af hendes Dydighed

J friske Piger J, som gange nu vel smukke

Och kunde snarligen som Hun for Døden bukke

Bepryder hendes graf med unge blomster tæt

Och siger sorte Jord vær hendes beene let.