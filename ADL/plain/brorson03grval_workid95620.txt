BRORSONS VITA VED BISPEVIELSEN 1741IndledningDen her meddelte beretning om Brorsons liv findes i en
								håndskreven bog, som indeholder oplysninger om biskopper
								og præster i Ribe stift fra reformationen til omkring 1770
								(Kgl. Bibl., Kalis saml., nr. 502, 4°). Bogen har ingen
								titel; man har kaldt den Ribebogen. Hvem den
								samler er, som har ført den i pennen, er ikke angivet
								lige så lidt som oprindelsen til stykket om Brorson*). For
								at få klarhed på dette sidste punkt må
								man da søge andre veje.Beretningen er ført frem til Brorsons udnævnelse
								til biskop 1741, og vi lægger mærke til, at der
								herom står: Det har... behaget... Kong Christian
									den 6te af afvigte 5 Maj at kalde ham til det vigtige
									Biscoppelige Æmbede i Riber Stift. Når
								det her hedder afvigte 5 Maj, viser det jo,
								at beretningen er skreven samme år. Efter de
								anførte ord står der punktum og en tankestreg,
								og derpå følger, lidt anderledes skrevet og med
								brud i ordføjningen: og dertil
									ordineret den 6 Aug: 1741o. s. v., ganske tydeligt en senere
								tilføjelse. Selve beretningen omtaler altså
								ikke bispevielsen. Dette er nu særlig
								påfaldende, når man ser hen til den
								nøjagtighed, hvormed der har været gjort rede
								både for Brorsons præstevielse og for hans
								indsættelse i de 3 embeder som præst i Randerup
								og Tønder og som stiftsprovst i Ribe. Det viser
								utvivlsomt, at beretningen er affattet før bispevielsen.Ser man derefter nærmere på indholdet, hefter man
								sig ved, at der findes en række
								småtræk af udpræget personlig art:
								hvilken dag Brorson blev døbt - hvad hans fader
								sagde lige før sin død - hvad der
								var hans moders bevæggrund til at indgå nyt
								ægteskab - hvilke fag han lagde sig efter som
								student - at han blev overanstrengt og lå en
								vinter syg i København -*) Dette er første gang udgivet i L. J. Koch,
								Brorson-Studier, 1936, s. 117 flg.hvor han først tog ophold, da sygdommen nødte
								ham til at forlade hovedstaden - hvordan hans kristelige
								gennembrud forløb, og at denne ungdomsoplevelse var
								kilden til hans salmedigtning - hvad han talte om i sin
								tiltrædelsesprædiken i Randerup o. s. v. Alt
								sammen ting, som kun kan være meddelt af ham selv. Det
								allermest personlige kommer mod slutningen i smerteudbruddet over de
								tunge tilskikkelser, han har måttet gennemleve i henved 20
								år, ja indtil denne stund, den eene
									større end den anden. Med det sidste kan der i
								1741 ikke være sigtet til andet end hans hustrus
								død en måneds tid efter udnævnelsen
								til biskop.Hvad vi her har set, viser jo klart, at det er Brorson, som er
								forfatteren. Affattelsestiden må ligge mellem hustruens
								død 9. juni og bispevielsen 6. august 1741. Og netop i
								dette tidsrum påhvilede det ham at skrive sit levned,
								nemlig til brug ved bispevielsen, hvor den ordinerende biskop
								ifølge ritualet skulle oplæse ordinandens
								»vita« fra alteret.Det er åbenbart dette vita, som Ribebogens samler har taget
								afskrift af, og hvortil han så har føjet nogle
								få oplysninger som afslutning. Herudfra forstår
								man, at beretningen samtidig med at bringe alt det personlige dog
								har et umiskendeligt præg af et officielt aktstykke med
								opgivelse af eksaminer og embedsansættelser.Heri har man også forklaringen på, at den
								levnedstegning af Brorson, som Pontoppidan udgav 1752*), er
								så stærkt afhængig af beretningen i
								Ribebogen. Pontoppidan har jo i Sjællands bispearkiv haft
								adgang til Brorsons vita, og han har benyttet det med udeladelse af
								det mest personlige og med en let stilisering.**) Af positive
								oplysninger ud over, hvad der her stod, og hvad han kunne slutte sig
								til af fremstillingen, bringer han kun ganske lidt. Der er en
								bemærkning om Brorson som medvirkende i
								Tønderegnens vækkelse og Schraders vurdering af
								ham, forhold, som Pontoppidan var vel kendt med. Og så er
								der de 3 meddelelser, at Brorson blev kaldet til stiftsprovst
								»ohne seinem Vorwissen«, at der i dette embede
								var pålagt ham et besværligt*) Annales ecclesiæ Danicæ IV, s.
								160-62.**) Det originale vita findes ikke mere i Sjællands
								bispearkiv, hvor mange af den slags dokumenter fra ældre
								tid er gået tabt.ekstraarbejde med at bringe orden i de opløste
								pengeforhold i Ribe stift, og at det var »auf eigenem
								Antrieb«, at kongen udnævnte ham til biskop.
								Disse ting har Pontoppidan haft viden om ved sin forbindelse med
								regeringskredsen og sin stilling som højt betroet
								hofpræst. Alt det øvrige levnedsstof har han
								fra vita. Fra tiden efter Brorsons udnævnelse til biskop
								omtaler han ingen begivenheder.*)Brorsons vita er jo en vigtig førstehåndskilde
								til hans livshistorie. Men desuden er det interessant ved at give et
								billede af hans tænkemåde og følsomme
								sind.*) Forholdet mellem levnedsskildringen i Bibebogen og i Annales er
								behandlet i L. J. Koch, Salmedigteren Brorson, 11931, 21932, s. 18-24, samt s.
								29-31 (om Pontoppidans misforståelse af
								Ribebogens meddelelse om tidspunktet for Brorsons bortrejse fra
								København i studentertiden). Jfr. Brorson-Studier, 1936,
								s. 57-60.VITAHans Adolph Brorson er fød aar
								1694 den 20 Iuni - faderen Hr. Broder Brorson, fordum
								Sognepr. for Randerup Meenighed, Moderen Catharina Margrethe
								Clausen. Hvilcke hans kiære forældre betimelig
								har opoffret ham sin Skabere, og ikke alleene den 27 ejusd.1) befordret ham til den Hellige Daab, derved at
								indlemmes i vor livsalige frelsere, men endogsaa baade selv, og
								deres Ringe Vilkaar uagtet ved Præceptores2) hiemme i Huset, anført ham til Guds-frygt og
								boglige konster, aar 1704 i hans alders 10de aar er hånd
								tillige med hans 2de kiære brødre blevet
								faderløs, efterat deres kiære fader, som ikke
								efterlod dem Een skilling, i tillid til Guds usvigelige trofasthed,
								lidet før hand døde, hafte sagt:For Mine Børn og SædOm ieg vild' sørge.Om ieg hver time græd,Og vilde spørge.Hvor skal de deres Brød og Lycke tage.Gud lever jo endnu,Han kommer dem ihu!De3) skal ej Klage -Hans Himmel-sindede, Gud hengifne og i Mange store
								Trængseler vel prøvede Kiære Moder
								har ikke ladet af før eller siden med u
								ophørlige forbønner, taarer, formaninger og
								overmaade Exemplarisk lefnet at søge deres forfremmelse i
								alt det, som1) dvs. i samme måned.2) dvs. huslærere.3) de] i manuskriptet:
									du, vel en skrivefejl; verset er et
								- ganske vist ikke helt nøjagtigt -
								citat af Kingos »Nu rinder Solen op« (v. 10),
								hvor det hedder: »de skal ey klage«.got er, og da hun for sine fattige faderløses Skyld, begav
								sig i andet Egteskab, har deres kiære Stiff-fader Hr. Oluf
								Holbek Sognepr. til bemeldte Rand[e]rup Meenighed troeligen
								informeret Ham selv, indtil hand tillige med sine Kiære
								brødre aar 1709 blev sat i Riber Cathedral Skole, da
								værende den berømmelige Rectore Mag. Henric
								Bhie, hvorfra han deponerede tillige med sin Kiære
								brodér B. Brors: aar 1712 under Decano Amplissimo
								Historiarum et geographiæ Professor [e] Bircherodio1), forblev med sine kiære
								brødre ved Academiet, freqventerede Professorum Lectiones
								publicas et Collegia2), sustinerede3) 1713 Examen Philosophicum, exercerede sig in
								Theologicis, Philologicis, Philosoph: og Historicis4), i hvilcket sidste hand særdeeles brugte
								Amplissimi A[r]næ Magnæi, som hans Privati
								Præceptoris Raadførsel5).
								Blev aar 1715 Alumnus Collegii Medicei6), men da
								han for dets bedre at profitere, af denne skiønne
								Leilighed, ikke brugte den til hans Sundheds Conservation
								fornødne motion, blev han derover svag, laae den hele
								vinter syg, og maatte nødes til at reise hiem, hvor han
								blev noget hos sin ældste kiære Broder Hr.
								Nicolaj Brorson, da Sognepr: i Beedsted, siden hos sine
								kiære forældre i Randerup, hvor han hialp sin
								svage Stif-fader i sit Embede, og tillige informerede i boglige
								Konster[,] antog den Conditon at informere afgangne Amtsforvalter
								Clausens børn i Ly gom Kloster aar 1717. Ved den tiid
								begyndte hand at faae Meere Indsigt i den sande Christendoms
								beskaffenhed, under adskillige fristelser, i uophørlige
								bønner og aandelige betragtninger at smage Evangelii
								Sødhed, og paa saadan Maade desto glædeligere
								at for[t]sette sit Studium Theologi[c]um7), af
								hvilcken kilde ogsaa hans bekiændte Psalme-Bog, kaldet
								Troens Rare Klenodie, har haft sin udspring til mange
								Siæles opvæckelse og vederqvægelse.
								aar 17228) blev hand in Augusti af Biskop
								Laurids Thura kaldet til at være Rector1) dvs. under dekanen, den højt
								ansete professor i historie og geografi Bircherod.2) dvs. besøgte professorernes
								offentlige forelæsninger og kollegier.3) dvs. underkastede sig.4) dvs. uddannede sig i teologi, sprogvidenskab,
								filosofi og historie.5) dvs. brugte den højt ansete Arne
								Magnussons vejledning som privatpræceptor.6) dvs. alumne på Borchs kollegium.7) dvs. teologiske studium.8) fejlskrift for 1721. Se den
								efterfølgende sammenregning: 8 år til 1729.i Holstebroe Skole, men som ved samme tid hans kiære
								Stif-fader Hr. Oluf Holbek ved døden afgick i Augusti
								Maaned, og Herskabet til Trøyborg Hr. Otto Friderik von
								Buchwaldt strax kaldede Ham til Sogne-Præst for Rand[e]rup
								Meenighed, i sin Sal. Stif-faders sted, udvalte han i Herrens Navn
								det sidste, Reiste derpaa til Khafn in Septemb., og i Octob. Maaned
								sustinerede Examen Theolog: under Doctor Hans Bartholin og Iohan
								Trellundio - og fick Laudabilem, og efter at hand under
								Doctor: Ioh: Bartholino havde prædicket, for sin Dimiss,
								Reiste hand til sin Meenighed i Randerup, opvartede den med
								Prædicken og Ungdommens Underviisning, indtil Hand med sin
								Kiære broder Hr. B: Brorsen[,] nu biskop i Aalborg, blev
								af Hans Høyædle
								Høyærværdighed Hr. Biskop Thura,
								indviet den 2den fredag efter Paaske 17231) og
								derpaa introduceret2) af Hands Far-broder Hr.
								Peder Brorsen, da Provst og Sognepr. i Ballum, Dom. Iubilate3), da Hand forestillede Meenigheden, den liden
								stund, de havde at arbeide i med hverandre paa deres Salighed, som
								blev ogsaa en liden stund, thi da hand havde været der paa
								8 aar, og det behagede hans Kongelig Majestæt
								Høysalig Kong Friderik 4de at sette en Præst
								meere i Tønder, blev han uformodentlig af hans
								Excellence, den tid Amtmand i Tønder,
								Høyvelbaarne Hr. Geheime-Raad Iohan Georg von Holstein,
								som just da Selv var i Tønder i samme dage, samt af Hr.
								Consistorial-Raad og Provst Iohan Herman Schrader, med tvende andre
								Præster præsenteret paa vall, og af Meenigheden
								udvalt til Dansk og 3die Præst for bemældte
								Meenighed, til hvilcket Embede, efter indhæntet Kongelig
								Allernaadigst Confirmation af 3 Octob. 1729, efterat hand havde holt
								sin afskeeds Prædicken med sine Kiære
								Tilhørere under megen bevægelse onsdagen post
								Dom. 1 Adventus4), og blev han introduceret
								ottende dag derefter i Tønder Meenighed5), og da hand ved Herrens Naade i dette vanskelige
								Æmbede hafde atter paa 8te aar arbeidet, har det
								allernaadigst1) Fejlskrift for 1722.2) dvs. indsat.3) dvs. 3. søndag efter
								påske.4) dvs. efter 1. søndag i advent.5) I perioden fra »til hvilcket
								Embede« er sætningsbygningen
								unøjagtig. Der skulle have stået:
								»til hvilcket Embede hand, efter indhæntet Kgl.
								Allern. Confirmation af 3 Octob. 1729, efterat hand havde holt sin
								afskeeds Prædiken..., blev introduceret...«
								Sikkert afskriverfejl.behaget hans Kongelig Majestet 1737 den 26 Iulj at kalde ham til at
									succedere1) sin kiære
								brodér til at være Stift-Provst og
								Sognepræst til Dom-kircken i Ribe, hvortil hand af Hr.
								Biskop Ankersen blev introduceret Dom. 13 p. Trinit:2), efter hand havde taget afskeed med sin Elskelige Meenighed
								i Tønder Dom. 11 p. Trinit:3) Det
								vilde blive for vidtløftigt kun at opregne lidet af de
								Mange slags kors og trængseler, som hand nu
								næsten paa en 20 aar i bemældte 3 Meenigheder
								efter Guds Villie har udstaaet, ja indtil denne stund, den eene
								større end den anden, bør dog Gud til
								ære Erindres, som ikke alleene har styrcket Ham ved saa
								svage Kræfter at bære saa store byrder, saa
								utallige lidelsers og fristelsers ovne4) at
								holde ud, men derved ogsaa saaledes har velsignet hans Arbeide, at
								hand paa alle 3 steder har seet en deilig frugt af hans Embede.
								- Endelig da Riber Bispedømme ved Biskop Mag:
								Mathiæ Anchersens dødelige afgang den 26 feb.
								1741 blev vacant, har det allernaadigst behaget Deres Kongelige
									Majestæt5) Kong Christian den 6te
								af afvigte 5 Maj at kalde ham til det vigtige Biscoppelige
								Æmbede i Riber Stift.6) - og
								dertil ordineret den 6 Aug: 1741 af B. Hersleb. Blev creered til
								Doctor den 18. Octob. 1760 - Endelig efter nogle dages
								Svaghed døde den 3 Junj 1764 om Morgenen Klocken 5
								 Æt: 70:7)var gift først med Catharina Steenbek Clausen d. der
								varede i 19 aar.anden gang med Iohanna Christian[e] Riese: d: der overlevede ham.8)1) dvs. efterfølge.2) dvs. 13. søndag efter trinitatis.3) dvs. 11. søndag efter trinitatis.4) Es. 48, 10; Sir. 2, 5, hvor der tales om
								prøvelse i »Elendigheds el. Fornedrelsens
								Ovn«.5) »Deres
								Majestæt« kunne i datiden bruges =
								»Hans Majestæt«. Således
								uden tvivl her. Se Kirkehist. Saml. I, s. 202; jfr. 5.
								Ræk. I, s. 419; 430.6) Ved det efterfølgende er skriften
								lidt anderledes. Også bruddet i ordføjningen
								viser, at det er senere tilføjet. Selve Brorsons vita
								slutter altså med ordene »i Riber
								Stift«.7) dvs. i en alder af 70 år.8) Efter begge hustruers navn er der ladet plads
								åben, formodentlig til dato for ægteskabets
								indgåelse og måske til noget mere.