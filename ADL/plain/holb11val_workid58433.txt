EPISTOLA LV.Til ** Min Herre skriver mig til, at han paa sin gamle Alder haver faaet stor Lyst til
                    Bygnings-Konsten, og forlanger af mig at vide, hvilke de beste Autores ere, som
                    have skrevet i den Materie. Saasom jeg ingen Vind haver lagt paa det Videnskab,
                    saa kand jeg ikke tiene min Herre derudi. Jeg veed nogenledes Historien, men
                    forstaaer intet af Konsten. Historien er kortelig denne: Man maa holde for, at
                    Bygnings-Konsten er fast ligesaa gammel som Verden. Man seer allene, at den i
                    Begyndelsen haver været meget simpel. Jeg vil ikke tale om de allerførste
                    Mennesker, hvilke have boet udi Huler, og holdet til udi Træer; hvilket haver
                    givet Anledning til Poëter at foregive, at de første Mennesker ere fremkomne
                    eller fødde af Eegestammer. - - - - Rupto robore
                        natiCompositive luto nullos habuere parentes. Derefter have de giort sig Hytter af Træers Greene og Leer, saadanne som man
                    seer vore Vogtere og Hyrder ved Vang-Leder nu at skiule sig udi; og da Konsten
                    steeg lidet meere, have de bygget Huuse af Træe, bedækkede af Lang-Halm,
                    saaleedes som Homerus beskriver Achillis Boelig,  [græsk tekst: se image]  Vitruvius vidner, at det store Raadhuus Areopagus udi Athenen i hans Tiid endda
                    havde et Leer-Tag, og at Templet af Capitolio udi Rom, item Romuli Palads
                    visedes at have været tækked med Lang-Halm.  Med Menneskets Vellyst og Ambition tog Bygnings-Konsten meer og meer til, saa at
                    man begyndte at opreyse  store
                    Steen-Huuse, og endeligen derved at i agt tage adskillige Regler, saa at
                    Bygnings-Verk og Arbeyde blev anseet som et stort og anseeligt Videnskab,
                    hvilket det endnu holdes for at være. Begyndelse med store og prægtige Bygninger
                    haver været giort udi Asien og Ægypten. De mægtige Stæder, som Ninive, Babylon,
                    item de Ægyptiske Pyramider, hvoraf endnu nogle er i Behold, tiene til Beviis
                    her paa, saa at det er klart, at de kostbareste Bygninger vare oprettede udi de
                    Jordens Parter, da Europæer endda lode sig nøye med Træe- Leer- og Straae-Huuse.
                    Men, endskiønt man maa tilstaae, at Ægypten og Asien have været ziirede med de
                    første anseelige Bygninger, ja med saadanne, som formedelst deres Styrke og
                    Kostbarhed synes at have overgaaet Menneskets Kræfter; saa maa man derimod
                    tilskrive Grækerne Architecturens rette Konst og Ordentlighed. Det er fra
                    Grækerne vi have de bekiendte Ordener eller Bygnings-Maader, nemlig den Doriske,
                    Joniske og Corinthiaske. Man holder for, at den Doriske Orden haver givet os
                    først Begreb om en ordentlig Architecture; og er det efter den Doriske Maade de
                    første Templer og Palatser ere byggede. Den fornemmeste Dyd bestaaer udi
                    Bygningernes Styrke og Bestandighed, saa at den derfore kaldes den mandlige og
                    majestætiske Architecture. De Jonier søgte siden at rafinere paa Konsten, og at
                    give den meer Ziirlighed, saa at de beflittede sig meer paa nette end paa solide
                    Bygninger. Den fornemste Bygning, som man veed at have været anlagt efter den
                    Joniske Orden var Dianæ Tempel udi Epheso. De Corinthier have endeligen bragt
                    Konsten paa den høyeste Spidse, og holdes een ved Navn Callimachus den første
                    Opfinder deraf, hvorudover han fører det Navn af [græsk tekst: se image].
                    Foruden disse 3 Bygnings-Maader tales om nogle andre, som om den Toscaniske, den
                    sammensatte (ordo compositus) og den Gothiske. Man holder for, at den Toscaniske
                    Bygnings-Maade haver havt sin Oprindelse udi Toscano eller det Florentinske udi
                    Italien. Den holdes af alle for den simpleste; og er det derfore, den ikke  bliver brugt uden til grove
                    Bygninger. Den sammensatte Orden (ordo compositus) bestaaer baade af den Joniske
                    og Corinthiaske, og derfore saaledes kaldes. Ved de mange Ziirligheder, som
                    derved i agt tages, holdes Architecturen at være bleven fordervet. Den Gothiske
                    Bygnings-Maade eller Orden deeles udi den gamle og den nye: Den gamle er grov og
                    trofast; den nye derimod er fuld af Broderier, men derimod u-ordentlig, og
                    saadan som ikke kand behage rette Kiendere. Denne Maade blev af Gotherne indført
                    udi Italien, og, som den stikker udi Øyene, blev den allevegne antagen af
                    Italienerne, hvilke forlode den gamle Bygnings-Maade, og derved gandske
                    fordervede dette herlige Videnskab. Dette varede i mange Aar indtil det 16.
                    Seculum, da den gamle Architecture omsider blev igien antagen, og den Gothiske
                    reent kom af Brug. Herudover finder man, at alle meget gamle og gandske nye
                    Bygninger ere af et slags Architecture, saasom de nye ere ikke andet end en
                    Imitation af de ældste. De Bygninger igien, som have været anlagde udi de
                    nestforegaaende Seculis for det 16de, ere af Gothiske Architecture, saadan som
                    man endnu seer udi de Nordiske Lande, sær ved de første Christne Templer,
                    hvorudi man seer mange Broderier og Ophævelser, som stikke udi Øynene, men ingen
                    Orden. Dog mærker man Forskiel imellem Bygninger af den gamle og den nye
                    Gothiske Architecture; Thi udi de første ere saadanne, som kyndige
                    Bygnings-Mestere endnu sette Priis paa. Den slette Smag udi Bygninger helst
                    publiqve, haver holdet længst ved udi Norden; og kand man sige, at den til Deels
                    endnu varer: Thi man bygger endnu lange Kirker eller i Form af Kaars; hvilket
                    foraarsager, at Prædikantere maa vende sig nu til den høyre, nu til den venstre
                    Side, og nu staae lige, paa det at nogle af Tilhørerne kand komme til at høre en
                    tredie Deel af Prædiken: Jeg siger nogle, eftersom de, der ere bag ved
                    Prædikestolen, maa lade sig nøye med det pure Lyd. Man opreyser endnu høye
                    Taarne, hvilke ere til liden Nytte, og koste undertiden meere end Kirkernes
                    Bygning udi sig  selv; ikke at tale om
                    de besværlige Reyser en fattig Ringer derved ofte om Dagen foraarsages at giøre
                    igiennem den halve Deel af Jordens Atmosphæra, saa at mange kand have nødigt at
                    forsyne sig med Proviant, saasom Veyen er baade lang og besværlig. Alt hvad man
                    paa nogen Tiid haver corrigeret, er noget paa Vinduerne, hvilke man for nogle
                    Aar siden over alt lod male, skiønt ved saadan Zirat intet andet erhvervedes,
                    end at betage Kirkerne det lidet Lys, de ellers kunde have igiennem de smaa
                    runde Vindues-Ruder. Det synes, at en ilde grundet Andagt haver dirigeret den
                    heele Architecture. Vinduerne maatte derfore males med hellige Historier,
                    Kirkerne bygges i Form af Kors, det er, Hørelsen og Synet betages, og den Nytte,
                    man skulde have af Kirkegang, opoffres, paa det at Stiftere ved Kirkernes
                    udvortes Bygninger kunde lade see Prøver paa deres Devotion. Saaledes fortælles
                    om en vis Herre, at han af Andagt lod guld-brodere sin Kiole med
                    Passions-Historien, hvorved Kiolen blev saa tung og umagelig, at han ikke kunde
                    bære den. Hvad Huuse angaaer, da ere Bygningerne derved paa nogen Tiid over alt
                    blevne forbedrede. De bleve udi forrige Seculo fast alle byggede i Form af
                    Pyramider, saa at den øverste Deel af Huuset var til ingen Nytte; man saae over
                    alt smale og mørke Værelser, og undertiden malede Vinduer, item Vindel-Trapper,
                    som kunde foraarsage Hoved-Svimmel, hvorudover man ved Siden maatte lade henge
                    et Reeb, som man kunde holde sig ved. Dette er nu bleven forandret, saa at
                    Huusene derover ere blevne lysere, mageligere, og den heele Bygning til Nytte.
                    Men derudi bestaaer den heele Forbedring; thi hvad Tømmer- og Muur-Arbeyds
                    Soliditet angaaer, da viser Erfarenhed, at de Bygninger, som have været
                    opreysede for et hundrede Aar siden og derover, ere langt troefastere end de
                    nye, hvilke saa snart ikke ere fuldfærdigede, førend de behøve nye Reparation;
                    saa at man maa bekiende, at hvis de nye Bygnings-Mestere ere klogere, saa have
                    de gamle været ærligere: Og er det derfore, at mange have ønsket For-  nyelse af den gamle Ephesinske Lov, hvorom
                    Vitruvius taler. Ved samme Lov tilholdtes Bygnings-Mestere at erklære hvad en
                    Bygning skulde koste, at fuldføre den for den accorderede Priis, og at stille
                    alle sine Midler til Forsikkring for Bygningens Troefasthed: Hvis saadan Lov
                    blev fornyet, vilde vi ikke alleene faae ordentlige, men endogsaa troefaste
                    Bygninger. Dette er alt, hvad jeg herom kand sige. Hvis min Herre haver Lyst at
                    læse noget omstændigere herom, vil jeg recommendere ham den gamle Romerske
                    Autorem Vitruvium, og kand andre underrette ham om, hvilke af de nye Autores ere
                    de beste. Jeg forbliver etc. 