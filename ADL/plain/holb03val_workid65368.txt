DEN VÆGELSINDEDEComoedie udi tre Acter
Personerne i ComoedienLUCRETIAden VægelsindedePETRONIUSEn MagisterHELENEen JomfruLEONOREen Jomfruen JomfruERASTEAPICIUSHENRICHLucretiæ TienerCHRISTOPHERErastes TienerESPENApicii TienerPERNILLEDen Vægelsindede Indledning Om de fem Komedier, der udgjorde det første Bind, fra 1723, udtalte
							Holberg sig straks i den Betænkning, han lod sit Talerør fra Peder Paars
							og Skæmtedigtene, Just Justesen, sætte foran Skuespillene, (her som
							Tillæg til Bind VII), og igen faa Aar senere i sit første Levnedsbrev
							(Bind XII). De to Udsagn falder for det meste nær sammen. For Den
							Vægelsindedes Vedkommende fremhæver Holberg Hovedrollens Vanskelighed og
							priser Madame Montaigu, som udførte den med saa stor Dygtighed. Holberg
							var ikke tilfreds med Komediens Form; han foretog adskillige Ændringer
							til Udgaverne 1724 og 1731, idet han lagde Vægt paa at motivere de
							pludselige Stemninger i den kapriciøse Dames Sind. Det var netop denne
							Linje, som Johanne Luise Heiberg fulgte, da hun i 1850 fornyede Rollen
							og fik Komedien, der ikke havde været opført siden 1817, til at straale.
							I »Et Liv gjenoplevet i Erindringen« giver Fru
							Heiberg en Skildring af sin Indlevelse i Rollen. Det begynder med, at
							hun mindedes en forlængst afdød Lærerinde, »hvor besynderligt
							hun gik paa Gaden, og hvor usigelig comisk hun løftede sin Kjole op,
							naar hun skulde over en Rendesten«. Det slaar Fru Heiberg, at
							Den Vægelsindede fremfor alt skulde karakteriseres ved sine Bevæ-
							gelser: »Mimiken maa uomtvisteligt
							blive en Hovedbetingelse for den, der skal trænge igjennem i denne
							enestaaende Rolle«, og samtidig gjaldt det om »at
							gjøre hende til et Menneske, hvis Lige man af og til støder paa i
							Livet«; dette maatte ske ved »at faa Overgangene
							motiverede tydeligt og bestemt«. Fru Heibergs Fremstilling af
							den Vægelsindede  blev en af
							hendes allerstørste Triumfer. Da hun var kommet hjem efter den første
							Forestilling og i Hjemmet havde trukket sig tilbage, var hun endnu i
							stærk Bevægelse; hun tænkte »ret levende paa gamle Holberg og
							udbrød for mig selv: »O, havde han dog havt den Glæde at være
							i Theatret i Aften og set og hørt sit forskudte Barn blive saaledes
							modtaget«. - Beskæftiget med disse Tanker slukkede jeg omsider
							min Lampe for om muligt at faa den Hvile, hvortil mit Legeme trængte.
							Det var alt langt over Midnat. Idet jeg nu i Mørke gik ind ad Døren til
							mit Sovekammer, hørte jeg lige bagved mig tydeligt en Røst sige et
							hjerteligt »Godnat«. - Uden al Reflexion, i samme
							Nu, udbrød jeg uvilkaarligt: »O, det var Holbergs
							Stemme!«« (Et Liv etc. 4. Udgave, II, 1944, S. 225
							ff.). Litteratur.Th. Overskou: Den kongelige danske
							Skuepladses Historie VI, 1876, S. 60-61. ACTUS ISCEN. 1.Helene. Leonore.HELENE Tal aldrig derom, min kiære Jomfrue! Vi ere lige vel faren
									begge, hvorvel vore Opvartere ere af stridige Humeurs, saa at
									jeg veed ikke, hvo af os mest er at beklage. LEONORE Det er uden Tvil jeg; thi enhver Mands-Person, der er danned som
									hendes Broder Eraste, kand flye et Fruentimmer nok at bryde sit
									Hovet med. Det lader, som han elsker mig; men jeg kand forsikkre
									hende, at i all den Tid, han har søgt min Omgiængelse, har han
									aldrig erklæret sit Hiertelav uden paa en meget forblommed
									Maade. Mit Sind, min Opførsel og Levemaade synes at behage ham;
									ikke dismindre er jeg dog vis paa, at, hvis han blev kiendt med
									nogen anden, som var endnu meer stille og oeconomisk, end jeg
									er, da forlod han mig, hvor ærlig han end er. HELENE Hvad hendes Broder Apicius angaaer, da kand jeg ikke sige, at
									hans Tale er forblommed. De allerprægtigste Kiærligheds
									Erklæringer koster ham intet; men jeg veed ikke, om jeg kand
									fæste mindste Troe dertil, saa u-bestandig er han. Jeg begynder
									allereede at blive kiæd af hans Væsen, og ønsker af mit Hierte,
									at han kunde treffe en Brud, der var ligesaa gall, som han selv.
								LEONORE Hun giør, min Troe, vel derudi, Jomfru! Jeg skal, min Troe,
									følge hendes Exempel. HELENE Jeg tilstaaer vel, at det er noget vanskeligt gandske at forlade
									den, som man eengang har giort sig Tanker om. LEONORE Det er sandt nok; men hvad er her ved at giøre? HELENE Jeg bilder mig ind, at man nok skulde bringe dem paa rette Vej,
									ved at forestille den eene hans alt for store Ærbarhed og
									Sparsommelighed, og at viise den anden, hvor meget han lider
									formedelst hans flygtige Sind og vellystige Levnet. LEONORE Ej mon saadant ikke er sagt dem uden Frugt hundrede gange
									tilforn? Jeg var tilfreds, at Monsr. Eraste var kiendt med en
									vis Dame, som jeg talede med i Gaar, som jeg ikke vil nævne. Jeg
									troer virkelig, at den samme Kone skulde curere ham. Hun har
									alle de Qvaliteter, som han forlanger hos et Fruentimmer. Hun er
									oeconomisk, stille og indgetogen, men paa saadan u-rimelig
									Maade, og udi saadan høy Grad, at han af en kort Omgiængelse med
									hende skulde faae Afskye for slige Folk, som han holder for de
									mest fuldkomne. Man curerer ofte Folk paa saadan Maade, naar
									ingen Formaninger kand hielpe. HELENE Hvor boer den Dame? LEONORE Jomfruen forlader mig, at jeg ikke kand sige det.
									Sagte. Det er den Galanterie-Kræmmerske, som her
									boer. HELENE Det er endelig ligemeget. Jeg troer vel, at her er meer end een
									underlig Kone udi Byen. Men eftersom Jomfruen holder for, at
									saadant skal kunde curere min Broder Eraste, naar han seer udi
									andre, hvor ilde dislige Qvaliteter lade, naar de tar overhaand,
									saa skal jeg ogsaa giøre et Forsøg med Monsr. Apicius; thi jeg
									talede ogsaa forgangen Uge med en Dame, som synes at have det
									Sind og de Qvaliteter, sorn han leder efter, men det samme er
									udi en saa forskrækkelig høy Grad, at jeg er vis paa, at hvor
									meget han roser saadant, saa skal han skilles med Væmmelse fra
									hende. Jeg skal ikke kunde sige, orn samme Dame er Enke eller
									Jomfrue endnu. 
LEONORE Det er ligemeget; men boer hun i dette Naboelav? HELENE. Jomfruen forlader mig, at jeg ikke kand sige det. Jeg kand tie
									lige saa vel, som hun. Sagte. Det er den
									Galanterie-Kræmmerske, som boer i dette Huus. LEONORE Hvorledes har da Jomfruen fundet hende? HELENE. Hun giør ikke andet end synger, leer, dantzer og taler Galskab.
									Jeg saae hende aldrig tilforn; men hun aabenbarede mig hemmelige
									Sager, som hun ikke havde burdt betroe til hendes beste Venner.
								LEONORE. Menneskets Humeurer ere dog stridige. Jeg skal i det ringeste
									giøre et Forsøg med den ærbare Kone. HELENE. Og jeg, min Troe, med den galne. LEONORE. Jeg skal faa Eraste til at giøre Visit der i Eftermiddag. HELENE. Og jeg skal formaae Apicius til at besøge den anden ogsaa i
									Eftermiddag. LEONORE. Saa kand vi siden fortælle hinanden, hvordan det er løbed af.
									Men jeg seer een kalde paa mig; jeg maa forlade hende lidt.
										Hun gaaer.SCEN. 2HELENE Mademoiselle Leonore har, min Troe, ikke u-ræt derudi. Jeg
									haaber, at Monsr. Apicius, naar han faaer denne underlige Kones
									Lader at see, jo skal faae Afsmag for hendes Artighed, og med
									Latter siden fortælle mig hans Tanke derover; hvilket skal kunde
									give mig den beste Anledning at afmale hans eget Portrait, og
									viise, hvor hæsligt det er. Det maa i det ringeste komme an paa
									et Forsøg. Men der seer jeg den underlige Kones Tiener. Jeg maa
									give mig lidt i Snak med ham. Hør, min Ven! har I længe tienet
									her i Huuset? SCEN. 3.Helene. Henrich.HENRICH Ungefehr udi 3 Aar. HELENE I er sommænd lykkelig at tiene hos en Dame, der er altid saa
									lystig, saa gavmild, og saa aabenhiertig. HENRICH Hun har ræt, min kiære Jomfru! HELENE. Den første gang, jeg havde den Ære at see hende, betroede hun
									mig alle hendes hemmelige Sager. HENRICH. Ja hvad ont var der udi? Det er Tegn til et ædelt Hierte. HELENE. Got nok! men man kand dog giøre formeget af saadant. HENRICH. Man maa sige derom, hvad man sige vil, saa er det dog en Dyd.
								HELENE. Jeg beder om Forladelse. Alt hvad man giør formeget af, taber
									Navn af Dyd. Det er ogsaa en Dyd at være gavmild, men naar den
									gaaer forvit, og bliver til Ødselhed, er det en Udyd, hvilken er
									ligesaa lastværdig, som Gierrighed. HENRICH. Jeg har kun maadelig studeret. Derfor vil jeg ikke agere hendes
									Sag. HELENE. Jeg beder, at I vil formelde min Respect til hende. Men jeg maa
									hen at see, hvor Jomfru Leonore blev af. Jeg glemte at sige
									hende noget. SCEN. 4Henrich. Leonore.HENRICH Dersom denne Jomfru kom nu i Formiddag til os, skulde hun ikke
									meer kiende min Madame, saa ond og traurig er hun nu, med mindre
									hun har faaet andet Sind, siden jeg gik ud. LEONORE Jeg seer, at hun er alt borte. Men der er vist Tieneren til den
									underlige Kone, jeg nyeligen talede om. Hør, min Ven! tiener I
									ikke her? HENRICH Jo jeg giør sommænd. LEONORE Jeg beklager jer, og alle dem, som har saadant Herskab. HENRICH Hvi saa? LEONORE Det er den fortrædeligste Kone, som jeg nogentid har seet. HENRICH Kand nok være. LEONORE Jeg har aldrig kiendt nogen saa traurig, saa karrig, og saa
									mistænkelig. HENRICH. Det er ikke min Skyld. LEONORE. Jeg skal aldrig sætte min Fod inden hendes Dør oftere. HENRICH Ligesom hun finder det for got. LEONORE. Thi jeg har, min Troe, ingen Lyst til at overfuses oftere. HENRICH Hun har ræt der udi. LEONORE. Men saae I ikke en Jomfru her nyeligen? HENRICH. Jo jeg saae nyelig et Menneske klædt som en Jomfrue. Om hun
									endnu er Jomfrue, det er noget, som jeg ikke skal kunne sige.
									Hun gik den Vej. Leonore gaaer.SCEN. 5HENRICH Dersom jeg vilde daglig øve mig i at forsvare min Madame, kunde
									jeg med Tiden blive en stor Procurator, hvis Hoved-Dygtighed
									bestaaer nu i at rose en Ting, nu igien at forsvare det, som er
									lige tvert imod den samme. Jeg behøver intet andet Uhrværk end
									min Madames Sind; thi naar hun 8 eller 9 gange om Morgenen har
									været vexel-viis from, arrig, Gudfrygtig, u-gudelig, verdslig,
									geistlig, ødsel, sparsom, aabenmundet, taus, ydmyg, hovmodig,
									saa veed jeg, det er ikke langt fra Middag; og naar hun om
									Eftermiddagen har spillet ligesaa længe Bold med hendes Sind,
									veed jeg ungefehr, at det er Aften. Da hun visede mig i Byen,
									talede hun om lutter Huusholdning, sukkede over Tidernes
									Vanskelighed, og skikkede mig efter denne Rug-Simle, hvor af hun
									vil æde den halve Deel til Frokost. Jeg har længe grubiet paa,
									hvad det kand være, og endelig efter lang Speculatz faldet paa
									de Tanker, at der maa være en 5, 6 Siæle i hende, som føre Krig
									sammen. En gudfrygtig Siæl, hvilken, naar hun faaer den
									u-gudelige Siæl under sig, blir Madamen gudfrygtig, saa længe
									det varer. Den 
									menagerlige Siæl, naar den faaer den ødsele paa Knæ- erne, saa
									blir hun menagerlig, og skikker mig i Byen efter en Rug-Simle
									til Frokost; medens jeg er i saadant Ærende, hender det sig, at
									den ødsele Siæl faaer overhaand, saa vil hun have Sukkerlade.
									Den lystige Siæl faaer overhaand, saa skal jeg ud i Byen
									undertiden i saadant Vejr, som en Hund ikke vil gaae ud udi, for
									at skaffe hende Compagnie; medens jeg er ude, spiller den
									traurige Siæl Mester, da finder jeg hende grædende over
									Taare-Persen, naar jeg kommer tilbage. Undertiden har hun to
									Passioner paa eengang, som for Exempel: Jeg saae hende i Gaar
									dantze og græde tillige; da kand jeg tænke tvende Siæle paa
									eengang regierede, og da gaaer det til, ligesom i et Huus hvor
									Mand og Kone, som ere stridige og lige stærke, vexel-viis
									regierer; thi da kand man ligesaa liden Grund finde i
									Huusholdningen, som jeg kand finde udi vor Madames Sind. Mig
									siunes, at den rette Aarsag er vel nok troffen for en u-studeret
									Person, som jeg er; thi af Vejrligt kand det ikke komme,
									eftersom jeg har tiit seet hende græde udi Soelskin, og dantze
									udi Sluus. Men see! der er Mag. Petronius. Jeg maa give mig lidt
									i Snak med ham; Han er en lærd Mand, som kand give mig Aarsag
									til saadant. SCEN. 6Petronius. Henrich.PETRONIUS Hør, Henrich! hvem skal have den Simle? HENRICH Jeg veed, min Troe, ikke. PETRONIUS Hvilken Snak! Hvem har skikket dig efter den? HENRICH Madamens sparsommelige Siæl, som var Bormester over de andre
									Siæle, da jeg gik ud. PETRONIUS Hvad Pokker er det for Snak, Henrich? du maa ikke have vel
									udsovet i Nat. Hvorledes lever ellers din Madame? HENRICH Skam der veed, om mit Navn det er. PETRONIUS Jeg troer, den Dreng er gall. Kandst du ikke sagte svare mig til
									det, som jeg spør dig om, nemlig, hvorledes din Madame lever?
								HENRICH Maatte jeg spørge Monsieur først, om vi faaer got Vejr i Morgen?
								PETRONIUS Det kand hverken jeg eller nogen sige forvist, Henrich! Nu er
									det ondt Vejr, men det seer dog ud til at blive got Vejr i
									Morgen; ellers er intet mindre at bygge paa end Vind og
									Vejrligt. HENRICH Jeg meener dog, at min Madames Humeur er mindre at bygge paa.
									Det er vel sandt, at Vejrligt løber noget galt, sær udi
									April-Maaned; men i min Madames Sind regner det og er Soelskin
									16 gange om Dagen, endogsaa udi Julii Maaned. Hvad kand man
									kalde saadant paa Dansk? PETRONIUS Man kalder slige Folk paa gammel got Dansk: Vægelsindede. HENRICH Men hvoraf kand saadant komme? mon saadanne Mennesker ikke har
									meer end een Siæl? PETRONIUS Ach nej, Henrich! det kommer af Blodet, ex circulatione
									sangvinis majori vel minori; vitium illud est in sangvine, non
									in anima, exempli gratia, si - - forstaaer du mig? HENRICH Erbe mirbe sirbe sarbe larbe skaarbe maarbe kaarbe, forstaaer I
									mig? PETRONIUS Nej! jeg forstaaer ikke Kragemaal. HENRICH Jeg forstaaer ikke heller Kloster-Latin. I lærde Folk er, med
									Permission at sige, ligesom I ere galne. Det er jo let at
									begribe, at man maa ikke snakke Latin med mig. Siig mig derfor
									paa got Dansk, hvor af saadant kand komme. PETRONIUS Der kand findes en Hob onde Galde-fulde Vædsker i et Menneskes
									Legeme, som nu regiere meest udi en Deel af Legemet, nu udi en
									anden, hvor efter Sindet drejer sig; naar de onde Vædsker sætter
									sig meest for Hiertet, er man melancholisk, og naar de
									forflytter sig, blir man glad igien. HENRICH Ej, Monsieur! det er ikke saadant, som jeg spør om. Var det kun
									saaledes beskaffet, at min Madame var stundum bedrøvet, stundum
									glad, saa kunde man tilskrive Blodet og Vædskerne saadant. Men
									hun er stundum saa fortroelig, at hun skulde fortælle end sin
									U-ven, hvor mange gange hun har ladet sig forlyste siden hendes
									Mands Død, stundum igien saa mistænkelig, at hun sætter Ord paa
									Skruer, end ogsaa for hendes beste Venner. En Dag er hun syg af
									Sult, en anden af formegen Mad. En Dag løber hun for Mandfolk,
									en anden løber hun efter dem. Nu kand Folk ikke lide hende,
									fordi hun er formeget taus, nu fordi hun er formeget snaksom. Nu
									blir hun vred, naar man taler vel om Folk. Nu blir hun vred,
									naar man taler ilde om de samme. Nu holder hun for, at alting
									regieres af en Slumpe-Lykke. Nu tilskriver hun Himmelens
									Direction, at hendes Grød ikke er bleven sveen, eller at hendes
									Caffee er klar, og har en nye Modens Smag. Nu er hun syg af
									Arbeid, nu af Dovenhed. PETRONIUS Det kommer altsammen af Vædskerne. HENRICH Kommer det af Vædskerne, saa skulde jeg tænke, man kunde finde
									noget paa Apotheket at curere Mistanke og Ugudelighed med. PETRONIUS Om saadant kand cureres med noget paa Apotheket eller ej, det
									maa Docterne sige. Jeg siger kun som en Philosophus, at det
									kommer af Vædskerne. HENRICH Og jeg siger som ingen Philosophus, men som et fornuftig
									Menneske, at det ikke kommer af Vædskerne. PETRONIUS Ej! vil du disputere det, som alle lærde Folk ere eenige udi?
								HENRICH Lærde Folk eenige! Jeg har aldrig hørt min Livs-Tid, at lærde
									Folk er eenige, hverken i det eller andet. PETRONIUS Jeg følger Aristotelis Meening efter derudi, saa vel som i
									andet. HENRICH Ej! hvad var det for en Mand? PETRONIUS Det var en stor Philosophus, som har levet for henved 2000 Aar
									siden. HENRICH Og jeg følger Fornuften, som har været til fra Methusalems
									Tider. PETRONIUS Hvad er da din Meening? HENRICH Hvad vil I da give mig derfor? thi jeg sælger min Viisdom
									ligesaa dyrt, som en anden. I Lærde tar jo Penge for alting, og
									hâr det mindre fornøden end jeg og mine Lige. Dog, paa det I
									skal see, at jeg er ikke misundelig, da vil jeg give tilkiende
									de naturlige Aarsage, som jeg efter lang Spekulatz har
									udgrundet. Jeg har hørt sige af lærde Folk (thi jeg tiente hos
									en Tydsk Balbeer, førend jeg kom her) at eens Siæl undertiden
									kand forflyttes i en anden. Nu kand det være, at, maa skee, paa
									samme Tid, som min Madame blev fød, en Rev, en Gaas, et Egern,
									en gammel Kat, en Hiort, en Skielpadde, en Fisk, en Skade, en
									Ulv, et Lam ere døde, og deres Siæle allesammen har taget
									Logemente udi Madamen, hvor de endnu er og blir, saa længe hun
									er saa vægelsindet. Naar nu Gaase-Siælen fører Regiment, saa har
									hun Gaase-Forstand; naar Ulve-Siælen regierer, faaer jeg Hug og
									onde Ord for ingen Ting; naar Fiske-Siælen har Magten, sidder
									hun og maaber i Selskab, og naar Skade-Siælen er Bormester,
									løber Munden paa hende som Hiulene paa en Post-Vogn. PETRONIUS Ha, ha, ha! det er Skade, Henrich! at du ikke har studeret. HENRICH I meener, maa skee, saa havde jeg end bleven galnere end jeg er.
								PETRONIUS Men er det vist, at din Madame er saa vægelsindet? HENRICH Ja, min Troe, er det vist. Jeg har øvet mig i at efterabe hende,
									og svær vor Stue-Pige, at hun vil heller see mig agere saaledes,
									end gaae paa den sterke Mand eller høre paa Chilian og Hans
									Wurst. PETRONIUS Ach! hierte Henrich! lad see noget ogsaa, hvor du bær dig ad.
								HENRICH Ja nok. For Exempel: Nu er jeg i god Humeur. Hør, Monsieur, den
									største Fornøyelse for mig er, at jeg kand komme i Selskab med
									lærde Folk, besynderlig saadanne som min Herre, af hvis Mund der
									flyder lutter Honning, af hvis Tale end Steene maa bevæges.
										Han tier lidt og stryger sig om Øynene.
									Monsieur! I er en lærd Mand, men I er ogsaa en Pedant; jeg hører
									undertiden heller min Kokke-Pige tale end jer, thi hun taler
									fornuftigt udi en slet Kokke-Pige-Stiil, og I fører Pølse-Snak
									udi en lærd Stiil. PETRONIUS Ha, ha, ha! HENRICH Nu paa en anden Maade. Tar en Stoel. Vil Monsieur ikke behage at sidde ned? Jeg beder ham der om; han
									skal, min Troe, ikke staae. Giør mig den Fornøyelse, min Herre,
									at sætte sig. Naar Petronius vil sætte sig, trækker han Stolen under ham,
									saa han falder paa sin Rumpe; og siger da Henrich: Monsieur! Den Stoel er for god for jer; vil I sidde, saa kand I
									sidde paa Bænken. PETRONIUS Hør, Henrich! jeg forlanger paa saadan Maade ikke, at du skal
									agere længer. HENRICH Ey Monsieur! bilder jer kun ind, at det kommer af Vædskerne, saa
									kand I umuelig blive vred. Nu vil jeg fare fort; thi det er kun
									en Begyndelse. Monsieur skal have sin Fornøyelse der af. PETRONIUS Ney Henrich! Du kand fuldføre Comcedien for Stue-Pigen. HENRICH Monsieur maa ikke tage min Dristighed ilde op. Jeg giorde det
									kun for at forklare ham Sagen saa tydelig, som mueligt var. PETRONIUS Man kand aldrig agte hvad Tienere sige om deres Herskab. Jeg
									holder for, at hun er een af de behageligste Folk i Byen; thi
									saa tit jeg har havt den Ære at tale med hende, har hun begegnet
									mig med største Høflighed. HENRICH Jeg er bange, at Monsieur er bleven vred paa mig, og jeg har
									skiemtet for sterkt. PETRONIUS Ach nej! Jeg kand nok taale Skiemt. Jeg har kun alleene ont af,
									at du taler saa ilde om din Madame. HENRICH Jeg troer ikke, at Monsieur har Tanke til hende. PETRONIUS Jo (her imellem os at sige) Henrich! saa er hun den Dame, jeg
									har mest Estime for. HENRICH I har Fanden heller? Havde jeg vidst det, havde jeg min Troe
									ikke talt saa meget Galskab. Men har Monsieur Tanke til at gaae
									noget videre end at have en ordinaire Estime for hende? PETRONIUS Jeg vil gaae saa vit som jeg kand. HENRICH Ikke vil Monsieur have hende? PETRONIUS Det er virkelig mit Forsæt. HENRICH Ret til Kone? PETRONIUS Ja hvad andet? HENRICH Min Herre! saa tar jeg mine Ord tilbage, og forsikrer, at det er
									lutter Løgn alt hvad jeg har fortaalt om hende. PETRONIUS Jeg troede i Sandhed ey heller det ringeste der af. HENRICH Havde min Madame havt nogen af de Qvaliteter, som jeg beskrev,
									saa havde det været ilde af mig at male hende saadan af: Men
									efterdi hun just er Exempel paa Bestandighed, saa lider hun ikke
									der ved. Som for Exempel, om jeg vilde sige, at Monsieur var en
									Pedant, det var ilde giort af mig; thi, saasom han er en
									grundlærd Mand, saa kunde Folk tænke: Det kand vel være, han kan
									maaskee have en Rem af Huden; eftersom en Pedant, og en lærd
									Mand, hvorvel de aldeeles ikke ere eet slags Folk (thi det var
									Synd at sige) saa blir de dog regnet lige som Søskende Børn. Men
									om jeg sagde, at min Herre kunde hverken skrive eller læse i
									Bog, det kunde strax alle Folk høre, var Giækkerie. Ligesaa er
									det med min Madame; thi saasom hun er 
									 alting her i Huuset
									indtil Hunde og Katte, saa jeg troer, at han kiender dig ogsaa.
								PERNILLE. Men hvoraf veedst du, at han elsker Madamen? HENRICH Han har sagt mig det selv. PERNILLE. Jeg beklager ham da af mit gandske Hierte.  Men der seer jeg Madamen. SCEN. 8Lucretia. Henrich. Pernille.LUCRETIA Henrich! hent mig en Portechaise. Jeg vil ud. HENRICH. Vil Madamen lade sig bære udi dette dejlige Vejr? LUCRETIA Ingen Raisonnemens. Giør, som jeg siger. HENRICHtil Porteurene.  Hører, I tobenede Hæste, kommer
									hid med jer Æske. LUCRETIA. Henrich! Gak ind og pynt dig noget, du skal ud med mig. PERNILLE Hun vil da gaae ud Madam? LUCRETIA. Ja Pernille! Jeg maa endelig ud. PERNILLE. Ha, ha, ha! LUCRETIA. Hvad vil den Latter betyde? PERNILLE. Jeg veed den heele Hemmelighed, Madam! LUCRETIA. Hvilken Hemmelighed? PERNILLE. Der er en vis Magister Petronius. Det er ikke for intet, at han
									gaaer og støver saa her omkring Huuset. Jeg veed, at han er
									forliebt i Madamen. LUCRETIA. Hvem har sagt dig det? PERNILLE. Henrich. LUCRETIA. Hør, Pernille! du est en Næse-viis. Er det ikke uforskammed, at
									en Tieneste-Pige tør saaledes tale udi sit Herskabs Nærværelse?
									Dersom du aabner din Mund, for at tale videre derom, da skal jeg
									kiøre dig paa Døren. PERNILLE. Jeg beder om Forladelse. Jeg skal ikke tale 
									 meer derom.
									Undertiden bær Madamen stor Fortroelighed til mig, undertiden
									igien har hun mig mistænkt. Har jeg vel nogen Tid røbet hende?
								LUCRETIA Det siger jeg endelig ikke. PERNILLE Hun maa herefter beholde hendes Hemmeligheder for hende selv.
									Jeg skal aldrig forlange at viide noget deraf. LUCRETIA Nu giv dig tilfreds, jeg skal aabenbare dig den heele Sag. PERNILLE Nej, jeg er ikke nysgierrig, Madam. LUCRETIA Denne Pige er forbandet vanskelig. Lar os gaae ind! jeg skal
									fortælle dig den heele Sag. PERNILLE Ach! LUCRETIA Nu vil jeg, at du skal viide den. De gaae.HENRICHkommer ud igien i Liberie. Jeg var nys et Svin;
									nu er jeg bleven til en Lakei. Om en Time blir jeg nok
									forvandled til et Svin igien. Min Klæde-Dragt er som et
									Vejr-Glas paa Madamens Sind. Hun er i mine Tanker, med Monsieur
									Pedants Permission, som nyelig tog hendes Parti, den underligste
									Qvinde paa Jorden. Naar det er ondt Vejr, saa gaaer hun, og naar
									det er Soelskin, saa lar hun sig bære. Men det er best at tie.
									Der kommer hun. Ach Himmel! er det mueligt? Er det Madamen? Nu
									seer hun jo ud, som en gammel Huus-Postill. LUCRETIAslet klædt. Henrich! har du bestilt Portechaisen?
								HENRICH Ja, der staaer den. LUCRETIA Det var ret ilde. HENRICH Hvi saa? LUCRETIA Jeg har betænkt mig igien. Jeg vil gaae til Fods. HENRICH Er det mueligt, at et Menneske saaledes - LUCRETIA Ingen Slidder Sladder. Siig til Porteurene, at de ikke umager
									sig denne gang. Naar jeg har besluttet en Ting, maa det staae
									fast. HENRICH Men Madame! LUCRETIA Du kiender jo min Bestandighed. Jeg har besluttet at gaae til
									Fods. Det er nok. HENRICH Jeg har aldrig haft den Ære at kiende hendes Bestandighed. Hør,
									I gode Æskedragere: Madamen har jer ikke nødig denne gang.
									Hendes Bestandighed tillader hende ikke at holde sit Løfte. Lucretia gaaer ud og de andre ind.ACTUS IISCEN. 1.ERASTE Det er nogle forstyrrede Moder i denne Bye, naar man vil ansee
									dem med rette Øyne. Det synes vel en Høflighed af en Mand, at
									han tilbyder mig sin Tiener, for at lyse mig, og sin Vogn, for
									at kiøre mig hiem. Men, naar man grunder nøye derpaa, saa falder
									det saaledes ud: Monsieur! vil I ikke være af den Godhed at give
									min Tiener 8 Skilling for det, at I var her? hvortil jeg svarer:
									Nej saa min Troe vil jeg ikke; hvorpaa han siger: I skal saa
									mænd ikke komme af mit Huus, førend I giver min Tiener 8
									Skilling! og holder mig saalænge, indtil jeg maa beqvemme rnig
									der til. Nu hender det sig, at jeg samme Aften har et Ærende hos
									fleere; saa byder en anden mig sin Vogn til at kiøre hiem. Saa
									raisonerer jeg ved mig selv: Der 8 Skilling der atter 8 Skilling
									og her en Mark til Kudsken, det gaaer ikke an; protesterer
									derfor af all Magt mod den Høflighed. Men det hielper ikke; thi
									han giør sin Saligheds Eed paa, at jeg skal give hans Kudsk en
									Mark eller 12 Skilling i det ringeste. Nu er een saa høflig og
									byder mig til sig paa Landet; han svær paa, det skal ikke koste
									mig en Skilling, skikker derfor sin egen Vogn efter mig. Det er
									jo meget skikkeligt? Jeg er jo forbunden at giøre den Mand til
									gode igien, naar han kommer til Byen? Han paastaaer endelig ikke
									som en Ret, at jeg skal giøre ham Vederlag igien i mit Huus, men
									alleene, at jeg skal give hans Kudsk fast lige saa meget i
									Drikke-Penge, og undertiden meere, end jeg kunde give for en
									Retour-Vogn, og at jeg for Natte-Leje giver hans Stue-Pige en
									Daler eller to, ligesom jeg har været længe i  hans Huus til. En anden har
									en gammel Hare liggende, den flyer han til en Bonde, som reiser
									fra Callundborg eller Corsøer til Kiøbenhavn. Det er jo en stor
									Høflighed; men, naar jeg har betalt Fragt, Accise og
									Drikke-Penge derfor, saa er jeg vis paa, at Haren er betalt. Den
									eeneste Forskiæl imellem at kiøbe en Hare, og at faae en til
									Foræring, er, at jeg for det sidste maa skrive et
									Compliment-Brev, og give 6, 8 Skilling til Post-Penge oven i
									Kiøbet. Derfor var en vis Mand fordum saa snild i Jylland, at,
									naar han vilde forære Amptmanden et par Høns, tog han sin
									Tieneres Liberie paa, for at oppebære Drikke-Pengene selv; og,
									saasom Amptmanden var en raisonnable Mand, befandt han sig ikke
									ilde ved slige Foræringer. Man kand ødelegges her i Landet end
									ogsaa af Folkes Høflighed; thi alting skal være saa stort, den
									eene vil være meer genereux end den anden, og vi ere dog
									Staadere tilsammen. Jeg har kun forsøgt den mindste Deel; naar
									jeg bliver gift engang, faaer jeg at viide meer deraf. Kunde jeg
									dog ikkun faae en Kone, som var ligesaa sindet som jeg, skulde
									det have gode Veje. Vi vilde for det første ingen u-nyttige
									Gaver skienke hinanden. Vi skulde lade Præsten udi nogle faa
									Venners Nærværelse vie os sammen, og derpaa uden videre
									Ceremonier smukt gaae til Sengs. Jeg vilde see paa den, der
									torde sige, at vi vare ikke derfor rette Ægtefolk, eller i alle
									Maader ligesaa gode, som de andre, der dantze til Sengs med
									Makroner og Masepaner i Maven. Naar min Kone kom i Barsel-Seng,
									skulde hun ingen lade det viide, og der ved spare baade paa sine
									Penge og sin Hilsen, og skulde hverken Præst eller Degn blive
									feede der ved, og vilde jeg see paa den, der torde sige om mit
									Barn, at det ikke var lige vel døbt for det. Han som dræber Folk
									med Sang-Klokkerne, skulde aldrig bede Livet af nogen af mine
									Børn; thi ingen af dem skulde efter Tacten føres til Graven. Men
									hvor finder man saadan Kone i Kiøbenhavn? Jeg finder vel
									Mademoiselle Leonore at være en fornuftig Jomfrue, hvorfore  jeg og prefererer
									hende for de fleste Fruentimmer, som jeg kiender her. Men der er
									dog noget at sige paa hendes Opførsel, saa at hvor ofte jeg har
									sat mig for at aabne mit Hierte for hende, saa dog blir jeg
									tvilraadig, saa ofte jeg eftertænker hendes Levemaade. Hun har
									nyelig talt om en Dame, som skal boe i dette Huus, og giort
									saadan Beskrivelse over hende, saa at jeg brænder af
									Begiærlighed at tale med den samme; men der maa ingen være
									hiemme, thi Boden er tillukt. See, kommer der ikke Apicius,
									Leonores Broder? Det er best, at jeg gaaer min Vej; thi han
									importunerer mig altid enten med daarlig Snak, eller han vil
									laane Penge. SCEN. 2APICIUS Det var pardieu billigt nok. Lad mig see: En Hønse-Kiød-Suppe
									med Boller, en Kalkunsk Hane, et Fad Karper, et Fad Karusser, en
									Mandel-Terte, foruden adskillige smaa Bi-Retter, for en Rixdaler
									pro Persona. Man kand jo aldrig anvende sine Penge bedre. Det
									var og en herlig rød Viin, vi havde, saa puur, saa syver, som
									man kand faae den i Bourdeaux. Den Rhinske Viin derimod syntes
									mig ikke saa vel orn; Jeg kunde strax smage, hvor man havde
									hentet den. Jeg vil ikke rose mig selv, men det kand jeg sige,
									at, saasnart jeg faaer en Viin paa min Tunge, skal jeg ungefehr
									sige, om den er fra Abesteen, Bech, Soel, Fabricius eller Biil.
									Jeg hører ellers, at man skulde have faaet en skiøn Viin i de 3
									Rømere, der vil jeg hen, for at prøve den. Kunde jeg have det
									heele Aar igiennem slige Dage, som jeg har haft i disse 8te Dage
									i Rad, byttede jeg ikke Stand med en Chur-Første; thi jeg har
									spiset hver Aften Harer, Agerhøns og Østers. De Østers var
									excellente, vi fik i Gaar Aftes, men de var ikke tillavet efter
									min Smag: Østers maa ikke stoves uden i deres egen Sause, ellers
									vil jeg ikke reise mig op for dem. Der er ingen Ting, jeg kand
									ærgre mig meer over end at see god Mad ilde  tillavet, som for Exempel:
									den søde Suppe, vi havde i Overgaar paa de skiønne Gedder; jeg
									kand blive gall, naar jeg tænker derpaa, thi Gedderne vare
									ellers saa deilige, og laae saa krusede paa Fadet, saa at et
									halv død Menneske kunde alleene leve op af at see paa dem. Mig
									synes, at saadant er ligesaa galt, som at komme Sirup i Caffee.
									I Morgen skal jeg hen en steds, hvor jeg faaer kun faa Retter,
									men vel tillavede: En god Grillade, som jeg garanterer for er
									vel stegt, en Ret Fisk med sin rette Suppe, en Kalkunsk Hane,
									som er jaget en heel Time i Gaarden, førend den blir dræbt, og
									en Viin, som jeg er vis paa, smager ikke af andet end af
									Druerne; Thi jeg har bundet en af mine gode Venner, som skal
									løse sig i Morgen. Det beste som er ved Almanakerne er disse
									Navne-Dage; for Resten maatte man skaffe dem af, naar man
									lystede. Jeg vil sætte mig paa en Hest og ride i Morgen
									Formiddag, alleene for at faae Appetit. Men der seer jeg Jomfrue
									Helene. SCEN. 3Apicius. Helene.APICIUS Nu! hvor gaaer det? lille Jomfrue! man seer hende saa sielden.
									Hvad godt Nyt? Hvor mange Barsel-Stuer har hun været udi denne
									Uge? HELENE I skal nok see, at man gaaer hen at giøre ham Regenskab for
									saadant. APICIUS Ingen nye Partier? HELENE Jeg troer, han bilder sig ind, jeg gaaer om og føyter i Byen,
									for at høre nyt; vil I spørge mig, hvor mange Alen Kniplinger
									jeg har kniplet i denne Uge, det kand jeg sige jer. APICIUS Ej! skulde hun kniple! hun er alt for artig til det. HELENE Jeg er ikke bedre end hans Søster, Jomfrue Leonore. APICIUS Ej! min Søster har ikke været i Moden mange  Aar; hun er ikke at regne mod
									Jomfruen. Men veed hun da intet nyt? HELENE Nej sommænd veed jeg ikke. APICIUS Da skal jeg kunde sige hende nyt. HELENE Hvad er det? APICIUS Drengene paa Gaden løbe om med en Spaadom, som er nyelig trykt,
									at mod Verdens sidste Tider alle Jomfruer skal gaae med
									Kniplings-Skiørt. HELENE Det er sandt nok, men der staaer og i samme Spaadom, at paa
									samme Tid alle unge Karle skal være blinde. APICIUS Ha, ha, ha! det kalder jeg et Bon mot; jeg vil saa mænd kysse
									dig derfor, lille Helene. HELENE HErre Gud, hvor heftig han faaer det! APICIUS Ach! Charmante Jomfrue! maa jeg røre kun med den lille Finger
									paa hendes Bryst? HELENE Ej! saa harceleer! APICIUS Ach! ikkun med den lille Finger! HELENE Jeg troer, den Karl spøger. APICIUS Har Jomfruen Snørliv paa i Dag? HELENE Nej, vi giør os ikke saa gemeen, at gaae med Snørliv; det er
									altsammen gammeldags. APICIUS Maa jeg ikke føle, om hun har Snørliv paa? HELENE Ej see her! jeg skal, min Troe, sige det til jer Søster. APICIUS Gud bevare os vel, hvor peene disse Jomfruer er her i Landet; da
									er Franske og Engelske Jomfruer anderledes. Dersom ikke
									Jule-Lege var her i Landet, maatte man forsmægte, thi det er den
									eeneste Tid om Aaret de ere noget tamme; da kand man endelig
									faae et Kys. Bild eder ind, Jomfrue, at det er Juul; Hvad skal
									den giøre, som eyer dette Pant? HELENE Den skal holde sin Mund, og skiøtte sig selv. APICIUS Hvor kand saadan artig Jomfrue give saadan slet Dom? HELENE Jeg er ikke artig, Monsieur; thi jeg har hverken været i
									Frankrig eller Engeland. Er han forlegen  for artige, lystige
									Fruentimmer, som veed at leve, see da vil jeg recommendere ham
									en Dame, som skal være efter hans Sind, og samme er ligesaa tam
									i Faste-Tider, som i Julen. APICIUS. Vil da Jomfruen have den Godhed at føre mig an? HELENE Han maa føre sig selv an. APICIUS. Jeg har jo ingen Adresse. HELENE. Der kand han let faae Adresse, det er en Kone, som sidder stedse
									i en aaben Bod; han kand anvende et par Skilling paa noget smaat
									Galanterie, saa faaer han baade Varer og Snak for Pengene. APICIUS Hvor boer hun? HELENE. Her nest ved. Jeg har aldrig været der, før i Dag, men hun
									tracterede og embraserede mig, som vi havde været kiendt i
									hundrede Aar. APICIUS. Er hun ogsaa kiøn? HELENE. Ja vist, hun er temmelig kiøn. APICIUS. Den Dame maa jeg, min Troe, see engang. HELENE. Det bliver nok ikke ved eengang; thi hun har alle de Qvaliteter,
									som Monsieur leder, og som han siger, ikke er at finde hos
									Fruentimmer her i Landet. APICIUS. Men hvor boer hun? HELENE. Jeg sagde ham jo nyelig, at hun boer i dette Huus. APICIUS Jeg har, min Troe, glemt det. HELENE. Ha, ha, ha! han er, min Troe, alt slagen. APICIUS. Forlad mig, Jomfrue! hun bedrager sig derudi.  Men a propos er hun ogsaa smuk? HELENE. Ja vist er hun meget smuk, ha, ha, ha! APICIUS. Fixeer mig ikke, Jomfrue; nu erindrer jeg, at jeg har tilforn
									eengang spurdt om det samme. HELENE. Adieu, min Herre! Lykke paa Reisen. SCEN. 4Apicius. Espen.APICIUS Saasnart som Boden bliver aaben, skal jeg derind. Men der seer
									jeg Espen komme meget beleiligt. Hør, Espen, har du nogen
									Kundskab i dette Huus? ESPEN Nej, Herre! aldeles ingen. APICIUS Har du aldrig seet Konen i Huset? ESPEN Hverken Konen eller Manden. APICIUS Der er ingen Mand i Huset. ESPEN Det er saa i alle Huse; thi Konerne agere Mænd, og føre
									Regimentet allevegne. Men maaskee denne er Enke. APICIUS Jeg er bleven ganske forlibt i hende, Espen! ESPEN Ha, ha! den Kierlighed vil vel vare ligesaa længe, som Herrens
									andre Elskove. APICIUS Siig ikke det, Espen! ESPEN Jeg vedder, at inden Aften saa er Herrens Hierte logered udi et
									andet Qvarteer af Byen. Jeg har den Ære at kiende Herrens
									Hierte. Det gaaer ungefær ligesaa rigtigt som Holmens Klokke.
									Men er den Kone saa behagelig og artig, at - - - APICIUS Det skal jeg endelig ikke kunne sige dig. ESPEN Hvad Pokker vil det sige? Er I forlibt udi een, som I ikke
									kiender? Men er hun Enke eller Jomfrue? APICIUS Det skal jeg ey heller kunne sige. ESPEN I giør mig gall, Herre! Er hun da smuk? APICIUS Bryd mig ikke længer med dine forbandede Spørsmaale. Gid jeg
									faaer Skam, om jeg min Livs-Tid har seet hende; men inden et par
									Timer skal jeg beskrive hende for dig. Nok er det, at jeg nu
									siger dig, at jeg er gandske forlibt. ESPEN Hvorfor Fanden er I ogsaa ikke forlibt udi Keyserens Dotter i
									Maanen? Dette er, min Troe, det selv samme. APICIUS Jomfrue Helene, som jeg nys talede med, har beskrevet hende for
									mig. Kom, lar os gaae hiem. Jeg maa pynte mig noget. SCEN. 5Pernille. Henrich. Lucretia.PERNILLE Henrich! Madamen kommer. Jeg maa aabne Boden. See der er hun.
									Hun gik ud til Fods, og kommer tilbage udi en Portechaise. Det
									er en Original af en Kone. LUCRETIAstigende ned af Portechaisen. Hvordan staaer til
									i Huset, Pernille? har her været nogen, som har spurt efter mig?
								PERNILLE Slet ingen. Men hvoraf kommer det, at Madamen seer saa glad og
									fornøyed ud? LUCRETIA Jeg er i meget god Humeur. PERNILLE Det er mig kiært. 
LUCRETIA Jeg har aldrig gaaet meer fornøyed af noget Selskab. PERNILLE Hvorledes da? LUCRETIA Monsr. Petronius bevisede mig saadan Hoflighed, saa jeg vil
									længe tænke paa ham. PERNILLE. Men Madam! LUCRETIA. Intet Menneske er mægtig til at modstaae en Person af den
									Artighed. PERNILLE. Jeg tænkte, at saadan Philosophus skulde ikke kunne sætte nogen
									Fruentimmers Hierte udi Brand.  Men maaskee Madammen er blevet indtagen af hans Lærdom og
									Veltalenhed? LUCRETIA Jeg skiøtter ikke meget om hans Lærdom. HENRICH. Madamen har ret; thi det er ikke med de slags Kugler, man skyder
									Stormhul paa Fruentimrets Hierter. LUCRETIA. Det er, min Troe, sandt nok; vi vare ikke meer end en Time
									sammen, og i den korte Tid - - - PERNILLE. Hvad giorde han da den korte Tid? LUCRETIA. Han tog mig til side udi en Krog. PERNILLE. Hvad? LUCRETIA Han kyssede mine Hænder. PERNILLE. Videre. LUCRETIA. Han faldt paa Knæe. PERNILLE. Videre. LUCRETIA. Han udøsede dybe Suk. PERNILLE. Videre! videre! HENRICH. Videre, videre! Hvad Fandens videre vil du have? Er det ikke alt
									hvad en ærlig Mand kand giøre udi offentlig Selskab? PERNILLE Det er ikke uden alt formeget. LUCRETIA. Du est alt for peen, Pernille! du vil maa skee, at jeg skal
									giøre ligesom den Heltinde, hvis Navn jeg bær? PERNILLE Hvad giorde hun da? LUCRETIA. Da hun blev beængsted af en forlibt Person, stak hun sig selv
									ihiel med en Dolk. HENRICH Hvilket Taasse-Beest! Man finder nu omstunder ikke fleere slige
									Lucretier, siden Verden er bleven meer polered. LUCRETIA Ney, min Troe, giør man ey. HENRICH Mig synes, at det var nok saa heroisk at stikke den ihiel, der
									negte et brav Fruentimmer sin Faveur, naar hun trængede. LUCRETIA Det er ikke saa taabeligt sagt; men lar os gaae ind, for at
									aabne Boden. SCEN. 6Eraste. Lucretia.ERASTE Jeg længes efter at see den Dame, som Jomfru Leonore har
									beskrevet for mig. Jeg har længe ledet efter et Fruentimmer af
									den Caractere, men forgiæves; thi de fleeste af vort Fruentimmer
									er saa ilde opdraget, og saa hengivne til Vellyst, til Spill og
									Føyten, saa at gifte sig her i Byen, er at komme udi Verden op
									til Ørene, og siden at gaae med Bettelstaven. Men jeg seer, at
									Boden er aaben. Jeg maa der ind. Ydmygste Tiener, min hierte
									Madame! Jeg skulde kiøbslaae noget med hende, men jeg veed ikke
									selv, hvad det skal være. LUCRETIA Det vil ikke sige, min Herre, han er mig derfor lige vel
									kiærkommen. Vil han ikke have en Koppe Caffee med? Jeg skal
									gierne have min Caffee ved disse Tider. ERASTE Jeg skulde tænke, den slags Drik var skadelig for Madamen, saa
									vel som for alle dem, der af Naturen er traurige; saa snart jeg
									drikker kun en Koppe, faaer jeg strax saadan Hierte-Klemmelse,
									saa jeg synes ligesom jeg havde giort en U-lykke. LUCRETIA Ej, det er, min Troe, kun Indbilding. Henrich, bring en Koppe
									hid. For en halv Snees Aar siden hørte man nu aldrig tale
									saadant; Jeg bilder mig ind, det er gaaet saaledes til: En
									Jomfrue har, maa skee, engang af en Hændelse faaet ont, og
									bildet sig ind, at det kom  af Caffee; hvorfor det heele Naboe-Lav er falden
									paa samme Griller, og omsider den heele Bye er bleven saaledes
									anstukken, at de fleeste Jomfruer kand faae ont alleene af
									Lugten. Jeg sidder og læser her en artig Passage om Indbildinger
									udi denne Bog. ERASTE Det er, maa skee, De 12 Aandelige Betænkninger? LUCRETIA Ney, det er en Satyrisk Roman. ERASTE Ej! bevare os vel! læser Madamen saadanne Bøger? LUCRETIA Ach, ja! jeg er ikke uden for lystige Skrifter. Jeg har selv
									giort nogle Satyriske Vers, som jeg skal vise Monsieur, om jeg
									kunde finde dem. Hun leeder, og synger midlertid en
										Fransk Viise.ERASTE Hvor kommer det, at Madamen sidder her i Boden i Dag? LUCRETIA For den samme Aarsag, som i Gaar. ERASTE Hendes Søster pleier jo ellers sidde udi Boden, hun som er saa
									meget stille. LUCRETIA Monsieur maa da have seet hende udi Skolen, der er hun nok
									stille, men naar hun er hiemme, springer hun baade over Borde og
									Bænke. ERASTE Ney, jeg meener hendes voxne Søster. LUCRETIA Jeg har ingen ældre end paa 6 Aar. Om Forladelse, Monsieur! jeg
									maa tælle efter mine Penge, hvor meget jeg tabte i Cinqville i
									Dag. Hun begynder igien at synge en forlibt Viise.ERASTE Madame! Jeg tænkte at finde en Lucretia her, men - - - LUCRETIA Han har der i ikke taget feyl; thi jeg heder ogsaa Lucretia.
								ERASTE Hun svarer da ilde til hendes Navn; thi hun træder aldeles ikke
									den Lucretiæ Fodspor, hvis Navn hun bær. LUCRETIA Det giør ey heller nødigt, Monsieur! thi den samme Lucretia var
									en taabelig Gaas. Det er nu omstunder 
									
									stunder ikke meer Moden at myrde sig selv, for at forsvare sin
									Kydskhed. ERASTE Adieu alamodiske Lucretia! LUCRETIA Adieu Monsieur Huus-Postill! ERASTE Adieu kydske Thais! LUCRETIA. Adieu kydske Joseph! ERASTE. Adieu Madame la Coqvete! LUCRETIA. Adieu Misantrope. SCEN. 7LUCRETIA Jeg har aldrig seet saadan u-rimelig Karl, som denne. Han kommer
									her og skiælder mig Huden fuld udi mit eget Huus. Jeg burte have
									ladet ham prygle paa Dør, paa det han en anden gang kunde have
									dismeer Respect for Fruentimmer. Det synes, at den lumpen Karl
									var allene hidkommen, for at udøse sin Galde paa mig. Ach hvor
									slet er dog ikke dens Vilkor, som maa altid holde sine Dørre
									aabne, og underkaste sig all slags Folks Grovhed. Jeg vilde
									ønske, at jeg var indslutted udi et Kloster, thi jeg finder kun
									liden Fornøyelse i Verden. Snart er man ikke udi god Humeur,
									førend der kommer et eller andet ont Menneske, som bringer een
									deraf igien. Hun kaster Romanen under Bordet, og sætter sig til at græde
									over en Geistlig Bog.SCEN. 8Apicius. Lucretia.APICIUS Ach, Charmante Madam! det er en dobbelt Avantage at kiøbslaae
									med dem. LUCRETIA Hvi saa? APICIUS Baade faaer man de beste Varer, saa og kand man tillige med have
									den Ære at tale med den artigste Enke her i Byen. LUCRETIA Jeg er aldeeles ikke af de Snaksomme, Monsieur! vil heller ikke
									taale saadant Skiemt. APICIUS Bevare os, min søde Madam! Hvo har bragt hende saa af hendes
									deilige Humeur? LUCRETIA Min kiære Mand, jeg er altid, ligesom I seer mig nu. APICIUS. Hvo der troer saadant, har et Steen-Hierte.  Men hvad er det for en Bog, Madamen studerer udi?  Det er vel af Molieres Comoedier? LUCRETIA. Ney sommænd, det er ikke Bog for mig; jeg sidder og læser lidt
									udi Taare-Persen. APICIUS. Taare-Persen! Ej! man blir saa melancholisk af saadanne Bøger.
								LUCRETIA. Ney vist, jeg blir heller i god Humeur af saadanne Bøger. APICIUS. Ja i visse Maader har hun ret derudi; naar Sindet er besværet,
									kand man u-feilbarligen finde Trøst udi saadanne Bøger. LUCRETIA. Ach, ja! men man maa dog holde Maade ved saadan Læsning; thi man
									blir visselig noget melancholisk af saadanne Bøger. APICIUS. Men hvor til bruger hun denne Bog? jeg seer, det er en Satyrisk
									Roman. LUCRETIA Af den river jeg Blader ud og giør Kræmmer-Huse. APICIUS. Ej! det er Synd, Madame! det er en Bog fuld af nyttigt Skiemt.
								LUCRETIA. Jeg har, min Troe, ikke fundet et sundt Ord der i. APICIUS. Ja det er ligesom man vil tage det til; mod andre solide Bøger
									kand den ikke kaldes god. LUCRETIA. Saa maa I da, kiære Mand! ikke have læset den med
									Eftertænksomhed; thi, naar man seer det med rette Øye, finder
									man dog en mægtig Hob Got der udi. APICIUS. Det er selsom, Madamen roser og fordømmer sin egen Meening,
									alleene fordi den er i en andens Mund; dersom Madamens Artighed
									mig ikke var bekiendt, skulde man tænke, hun var noget bizarre.
									Men, maa skee, Madamen er ikke vel i Dag? LUCRETIA. Ney, alle Fredags-Eftermiddage pleier jeg gierne have
									Hoved-Pine. APICIUS Der for skal jeg sige hende et got Raad: hun skal lade sig
									trykke en Almanak aparte med ingen Fredag udi. LUCRETIA I skiemter dermed, men det er, min Troe, dog saa; jeg kand
									sværge paa, at jeg mange Tider har været meget vel, men,
									saasnart jeg har eftertænkt, at det var Fredag, er jeg strax
									bleven saa elendig, ligesom mit Hoved var kløvet ad. APICIUS Ha! ha! ha! hvor disse Fruentimmer kand forstille sig! Hun
									bilder mig, min Troe, aldrig ind, Madam! at det er hendes Alvor;
									thi jeg har alt for god Underretning om hendes Artighed, at jeg
									skulde troe saadant. Ej! tag Masqven af, Madam! og vær ligesaa
									artig mod mig, som hun er mod alle andre Mennesker. Apropos
									Madam! maa jeg være hendes Galand i Dag, og føre hende med paa
									Comoedien? LUCRETIA Ney, Monsieur! det er mod min Religion. Jeg har været der
									eengang, men kommer der ikke saa hastig igien; thi jeg hørte dem
									bande engang nogle store Kiød-Eeder, hvorudover jeg ærgrede mig
									saa, at jeg ikke har forvundet det endnu. APICIUS Jeg hørte en vis Mand sige det samme nyelig, og der er dog
									ingen, som bander saa meget, som han selv. Jeg troer der er
									gandske faa Huse i Kiøbenhavn, hvor der jo blir bandet meer paa
									en Dag, end paa Comoedien i en Maaned. Den Forskiæl
									imellem de Eeder, som falder paa Comoedien, og dem, der
									bruges i Folkes Huse, bestaaer fornemmelig derudi, at paa
									Comoedien forestiller man kun kaadmundede og u-gudelige
									Personer, men udenfor er man det virkelig; paa Comoe- dien
									bander man sielden, og det paa Skrømt, kun for at vise Folk,
									hvor ilde det lader, udenfor bander man for Alvor, og det
									iidelig. Gid jeg havde en Daler, Madam! for hver gang en Kræmmer
									her i Byen bander paa, at en Alen Klæde koster ham meer i
									Engeland eller Holland, end han selger det her for. Men Madamen
									skiemter her udi saa vel som i andet. LUCRETIA Jeg troer, min Troe, at den Karl spøger. APICIUS Ikke, min Troe, saa meget, som hun; thi jeg er lystig, men hun
									eengang saa meget som jeg. Ney, lad os nu tale Alvor. Jeg skal
									forære hende et par artige Viiser, som er nyelig giort; hun skal
									finde Fornøyelse saa vel i Ordene, som i Melodien. Den første
									gaaer saaledes: Han synger en Viise, og hun læser imidlertid i Taare-Persen. Nu er den ude, Madam; thi der er ikke giort fleere Vers. LUCRETIA Det er mig u-sigelig kiært. APICIUS Den anden Viise gaaer saaledes: Han synger en anden Viise, og holder paa hende, som vil gaae
									bort; Hun slider sig endelig løs.LUCRETIA Gaae jer Gang, Næseviis! APICIUS Men Madame! LUCRETIA Men Monsieur! APICIUS Er det Materien eller Formen, som mishager hende i Versene? LUCRETIA Ingen af Delene; thi jeg har intet hørt derefter. APICIUS Vil hun da, at jeg skal begynde paa nyt igien? LUCRETIA Den Karl giør mig gall. APICIUS Ach! min søde Engel! plag mig da ikke længer. Han sætter
										sig udi Positur at kysse hende, hun gier ham et Ørefigen,
										raaber Huus-Folket til Hielp, som driver ham paa Dør, og
										lukker Boden.SCEN. 9APICIUSalleene. Nu denne gang blev jeg, mafoi, artig
									pudset; kand jeg spille Mademoiselle Helene et Puds igien, skal
									det være mig en stor Fornøyelse. Men det er til pas for os
									Mand-Folk, efterdi vi ere saa let-troende. Kunde jeg Taasse ikke
									have eftertænkt, at det ene Fruentimmer aldrig gierne roser det
									andet? Thi, naar  de
									laster hinanden, kand man alleene troe dem; men, naar de roser,
									er det alleene spotviis. Jeg er pardieu saa skamfuld, som jeg
									havde staaet i et Hals-Jern; havde der været endnu en
									underligere og meer bizarre og u-fasonlig Kone i Byen, havde hun
									skikket mig derhen. Han gaaer.SCEN. 10Lucretia. Pernille. Henrich.LUCRETIAmed en Stok i Haanden. Jeg seer ham ikke meer;
									han er borte til sin Lykke, thi jeg skulde have smurt hans Ryg.
								PERNILLE Men Madam, betænk dog hvad I giør. I underkaster jer alle
									Menneskers Had ved jer Opførsel. LUCRETIA Jeg estimerer ikke hans Had. PERNILLE Troer I vel, at et ungt hidsigt Menneske, som han er, kand
									fordøye saadan Medfart? Han vil visselig søge Leilighed til at
									hævne sig, og I vil staae Fare for Tort og Fortræd. Det er ikke
									den første, som I saaledes har handlet med. Madamen maa beflitte
									sig paa at føre et andet Levnet, for ikke at bevæbne den heele
									Bye mod sig. LUCRETIAstaaende længe udi Tanker. Jeg bekiender, lille
									Pernille! at jeg har gaaet noget forvit udi denne Sag; men naar
									Galden begynder først at løbe over - PERNILLE Madame! I maa holde jere Affecter udi Tømme, eller forlade jer
									Handel. See engang til jer Naboe-Kone: hun hilser alle dem, som
									gaae hendes Bod forbi, ja hun krummer og bøyer sig end for en
									Lakei, og der ved tildrager sig stor Næring. Lucretia
										græder.PERNILLE Forlad mig, Madam! at jeg saa dristig siger min Meening. LUCRETIA Jeg forlader dig det af mit gandske Hierte. PERNILLE Alt det jeg siger er af Kiærlighed til Madamen. LUCRETIA Jeg er forsikkret derom, Pernille! PERNILLE Og samme Kiærlighed bringer mig allene til den Dristighed. LUCRETIA. Skiæld paa mig saalænge du gidder, thi jeg har fortient det.
								PERNILLE. I understaaer jer med en Kiep i Haand at anfalde en bevæbned ung
									Person. LUCRETIA. Jeg tilstaaer, at det var en forstyrred Gierning. PERNILLE Hvis I havde slaget ham, han havde omkommet jer paa Steden udi
									sin Hidsighed. LUCRETIA. Meener du det? Pernille! PERNILLE. Jeg raader Madamen, at hun tar sig vare; thi han seer ud til at
									være saadan een, der visselig vil hævne sig. HENRICH. Det er en Fandens Sag denne; thi dersom han ikke faaer Leilighed
									til at hævne sig paa Madamen, vil han gaae løs paa mig. LUCRETIA. Jeg vil indslutte mig nogle Dage udi mit Kammer. Midlertid vil
									vi finde Leilighed at stille ham tilfreds. HENRICHsagte. Jeg forlanger i det ringeste ikke at være
									Ambassadeur til den Freds Tractat. LUCRETIA Henrich! du skal udspionere, hvor han boer. HENRICH. Det er at sige, Madam: du skal gaae hen og lade dig slaae Arm og
									Been i stykker. SCEN. 11Pernille. Lucretia. Henrich. En Lakei.PERNILLE Hvad vil dette Menneske her? Lucretia og Henrich krybe under Bordet i Boden.PERNILLE. Hvad er hans Forlangende? LAKEIEN. Jeg har et Brev fra Mag. Petronius til hende,  Madam! PERNILLE. Jeg er kun hendes Pige. Vær saa god at bie et Øyeblik, Madamen
									skal strax komme. Madam! hvor er I? LUCRETIA Hvorfor røber du mig? Pernille! PERNILLE Kom kun frem! Hun har ingen Fare denne gang. Det er kun en Lakei
									med et Brev fra Monsieur Petronius. LUCRETIA Adi! nu kommer jeg mig igien. HENRICH Jeg var alt død og begraven, og mig syntes ligesom jeg hørte
									Sang-Klokkerne gik for mig; thi jeg tænkte, at det var den unge
									Jean de France, som nyelig gik vred bort. LUCRETIAlæser Brevet og kysser det. Ach min kiære
									Monsieur! Jeg har aldrig faaet et meer angenemt Brev. Formæld
									min ydmygst Respect til Monsieur Petronius, og siig ham, at der
									er intet Menneske paa Jorden, som jeg elsker og agter meer end
									ham. Ach Pernille! han lover at fornøye mig i Aften med en Musik
									for min Dør. Siig til jer Herre, Monsieur! at jeg elsker ham saa
									inderlig, at - LAKEIEN Jeg skal ikke forsømme at sige ham det. Han
									gaaer.SCEN. 12Pernille. Lucretia. Henrich.PERNILLE Skiæmmer Madamen sig ikke at giøre saadan forliebt Erklæring?
								LUCRETIA Hvad? Næseviis! Denne Pige knurrer alle Øyeblik. Nu siger hun,
									jeg er for stolt, nu igien alt for høflig! Jeg har aldrig nogen
									tid kiendt saadan vægelsindet Pige. PERNILLE Madamen falder jo fra en Extremitet til en anden. Der fattes
									ikke andet, end at hun skulde have giort saadan Erklæring: Siig
									til jer Herre, at jeg er færdig til at accordere ham den yderste
									Villighed. HENRICH Du est dog en forbandet Knurrepotte, Pernille! Er ikke Madamen
									Herre over sit eget Legeme? PERNILLE Jeg tilstaaer det gierne. Derfor skal jeg lade hende giøre
									herefter alt hvad hende lyster. LUCRETIA Læs kun dette Brev engang, og døm saa, om jeg ikke har ret. PERNILLEefter at hun har læset sagte. Det er jo
									Begyndelsen af en Roman, Madame! LUCRETIA Hvad? HENRICK Pernille har, faae jeg Skam, ret der udi. LUCRETIA Tør du laste et Brev, som du aldrig har læset? HENRICH Hvorfor ikke det? Madame! Pernilles Ansigt er mit Vejr-Glas,
									hvorefter jeg dømmer. De Krøller, hun slog paa Næsen, viser, at
									Brevet ikke duer for en Pibe Tobak. PERNILLE Han har, min Troe, udskrevet et Blad af Astrea eller Amadis. Ha!
									ha! ha! jo meer jeg læser, jo meer stikker Pedanten frem. LUCRETIA Flye mig Brevet tilbage, at jeg kand læse det end engang. Du har
									ret, Pernille! Begyndelsen kommer mig for at være af David
									Skolmesters Formularier. Hun læser videre. Ha! ha! ha! denne Expression er tagen af Else Skoleholders
									Magaziner. Hun læser videre, og kaster Brevet paa Gulvet. Fy
									for en U-lykke! han maa være en Hoved-Pedant, en fuldkommen
									Thomas Diaphorius. Det turde jeg sige ham i hans Næse. PERNILLE Nu nu, holdt Maade, Madam, og ivre jer ikke saa meget. Det er de
									Lærdes Skrivemaade. LUCRETIA Jeg tør vedde, at jeg skal finde det heele Brev udi Talanders
									Politiske Stockfisk. Fy fy! Jeg taaler ikke, at du tar hans
									Parti, Pernille! PERNILLE Jeg tar ikke hans Parti; tvert imod, jeg finder ingen Smag i
									Brevet. Jeg siger kun, at Madamen gaaer alt for vit. LUCRETIA Snik Snak! lar os gaae ind. Til Spectatores:
									Denne Pige er forbandet vægelsindet. SCEN. 13ERASTEalleene. Satyriske Romaner, Comoedier,
									Cinqville, Thee og Caffee hver Dag, Raillerie, forlibte Viser;
									den Recommendation var jo god nok. Hun behøvede ikke saa mange
									Qvaliteter, een af dem alleene var tilstrekkelig til at
									indplante mig Afskye for saadant Menneske; thi om et Fruentimmer
									var skikkelig og efter mit Sind i alle Maader, men brugte kun
									Snustobak alleene, saa gav jeg hende strax Afskeed. Denne
									fattedes intet andet for at giøre alting fuldkommen, end at hun
									ogsaa skulde have taget mig ud paa Gaden at dantze med mig,
									eller anmodet mig selv om Kiærlighed, og, maa skee, om jeg havde
									blevet der lidt længere, saa havde det ogsaa skeet. Nu har jeg
									levet udi 40 Aar, men er aldrig bleven saa skammelig fixeret.
									Men jeg har ikke fortient andet; thi, naar jeg eftertænker
									alting, da maa og bør jeg tilstaae og bekiende for heele Verden,
									at jeg end i mine beste Klær er en af de største Taasser i Byen;
									thi der behøvedes kun Heste-Forstand at begribe dette, at, naar
									du først har stødt et Fruentimmer for Hovedet, du ikke strax
									derpaa skal spørge hende til raads udi Ægteskabs Sager. Jeg vil
									give alle Folk Lov at belee mig. Min Tiennere Christopher selv
									maa kalde mig en Nar; jeg vil med Taalmodighed høre derpaa og
									sige: Christopher, du har ret. Havde den gode Jomfrue Leonore
									giort det mod en anden, kunde man have taget det op som en
									Artighed; men hun veed, at jeg er een af de stilleste og
									ærbareste Mennesker her i Byen, at jeg taaler ingen Skiemt, men
									legger en Ting paa Hiertet, som er langt ringere end denne. Jeg
									er vis paa, at Historien er i Morgen over den heele Bye, og blir
									forbedret i hver Gade, som gemeenlig skeer, og at Autor til de
									Danske Comoedier rigtig fører min Person paa Theatrum.
									Han burte i det ringeste giøre det; jeg vil give ham Lov til at
									forestille saadan Person med en Papiir-Krave om Halsen, med en
									Tromme for sig. Men der seer jeg min Tiennere Christopher komme.
								SCEN. 14Eraste. Christopher.ERASTE Skield mig Huden fuld, Christopher! CHRISTOPHER Hvorfor det? Herre! ERASTE Siig mig de haardeste Ord, som du kand ophitte. CHRISTOPHER Det tar jeg mig vel vare for. ERASTE. Jeg skal ikke tage det ilde op. CHRISTOPHER. Gid jeg faaer Skam, om jeg forlader mig der paa, Herre! Jeg
									kunde ogsaa komme i en gall Vane derover, og skieide paa Herren,
									naar det faldt ham ikke beleiligt, paa mine Ryg-Beens
									Bekostning. ERASTE. Jeg vil min Troe altid give dig Lov at kalde mig en Slyngel.
								CHRISTOPHER. Det var Synd at give Herren den Caracteer. ERASTE. Jeg har ikke fortient bedre Titel efter den Gierning, jeg har
									bedrevet. CHRISTOPHER Hvad har I da giort? Herre! ERASTE. Jeg har ladet mig trække ved Næsen. Man har spillet mig et Puds,
									som vil giøre mig latterlig over den heele Bye. CHRISTOPHER Hvo har spillet Herren det Puds? ERASTE. Jomfrue Leonore Apicii Søster. CHRISTOPHER. Hvorledes da? ERASTE. Hun recommenderede mig en Dame, som hun foregav at have alle de
									Qualiteter, som jeg leder efter. Jeg fik derudover stor Lyst at
									see samme dydige Lucretia. CHRISTOPHER. Heder hun Lucretia? ERASTE. Ja, men hun svarer ilde til sit Navn; thi jeg fandt hende
									løsagtig, vellystig, næseviis, bagtalersk.  Med et Ord: Originalen var tvert imod det Portrait, som hun
									giorde mig. Endelig som jeg begyndte at moralisere noget
									derover, blev hun vred, og drev mig med Haanhed paa Dørren. CHRISTOPHER Jeg havde aldrig kundet tænke Jomfrue Leonore saadant til. ERASTE Hun skal, min Troe, ikke have giort det omsonst. Jeg skal nok
									finde Leilighed til at hævne mig. Bie lidt her, til jeg kommer
									tilbage. CHRISTOPHER Hvor vil Herren hen? ERASTE Jeg vil hen og see, at jeg faaer fat paa hendes Broder, for at
									sige ham nogle smaa Sandheder. CHRISTOPHER Betænk jer vel, hvad I giør, Herre! I faaer at bestille med en
									ung hidsig Person, som mindste Ord sætter i Fyr og Flamme. ERASTE Des bedre er det. Jeg ønsker kun, at han vil besmykke sin
									Søsters Gierning. CHRISTOPHER Det er en Person, som er i sin blomstrende Alder, og gandske
									desperat, naar han bliver vred. ERASTE Gid han kun vilde blive vred, saa jeg derved kunde faae disbedre
									Leilighed til at hævne mig. SCEN. 15Christopher. Apicius.CHRISTOPHER Sagen er ikke at giøre meget Væsen af; hvor vel jeg maa
									tilstaae, at Jomfrue Leonore, saasom hun kiender min Herres
									Sind, har giort meget ilde. Det er ogsaa ingen Tvil paa, at hun
									jo vil fortælle dette Puds, hun har spillet ham, til andre, saa
									at min Herre derudover vil blive latterlig over den heele Bye.
								APICIUS Jeg søger efter Jomfrue Helenes Broder Eraste; men Pokker kand
									ikke finde ham. Dersom han ikke udi min Nærværelse heiler sin
									Søster igiennem, saa skal jeg udøse all min Vrede mod ham. CHRISTOPHER Er der ikke Monsieur Apicius? han seer forbandet fæl ud. APICIUS Thi jeg lader ikke den Sag gaae u-hævned bort. CHRISTOPHER Han er vred som en Tydsk. APICIUS Jeg skal lære hende, at hun tar sig en anden gang vare ikke at
									drive Spot med en brav Mand. CHRISTOPHER. Han maa endelig have været til Ords med min Herre paa Vejen,
									efterdi han er saa forbittred. APICIUS. Jeg seer, at Boden er alt tillukket. CHRISTOPHER. Han taler om Boden. Jeg tænkte det nok, at min Herre maa have
									visket ham en Dievel i Ørene. APICIUS. Jeg er, min Troe, ikke den, der kand stikke en Ørefigen i min
									Lomme. CHRISTOPHER. Hillemænd! er det mueligt, at min Herre har givet ham Ørefigen?
									Det er best, at jeg løber min Vej. APICIUS Hvem er der? CHRISTOPHER. Slet ingen, Monsieur! APICIUS. Saa maa du da være et Echo eller et Spøgelse. CHRISTOPHERsagte. Jeg var tilfreds, at jeg var et Spø- gels,
									og at mit Legeme for en halv Time var paa Blocksbierg. APICIUS. Est du der? Christopher! Jeg havde ikke den Ære at kiende dig i
									Begyndelsen. CHRISTOPHER. Æren er min, Monsieur. Men det er ikke mig. APICIUS Er det ikke dig? hvad Fanden er det for Snak? CHRISTOPHER. Ney, gid jeg faaer Skam, om det er. APICIUS. Det maa da være din Geist. Du maa endelig have en ond
									Samvittighed, efterdi du er saa bange for mig. CHRISTOPHERskiælvende.  Jeg er, min Troe, ikke bange, men
									jeg tog Monsieur for et Spøgelse. APICIUSgier ham et par Ørefigen. See der, til et Beviis,
									at jeg er intet Spøgelse. CHRISTOPHER. Hvorfor slaaer I mig? hvad ont har jeg giort? APICIUS Det er kun for at viise, at jeg er ingen Geist. CHRISTOPHER. Min Herre skal vel hævne dette. APICIUS. Hør, Christopher! du kand give dette par Ørefigen  til din Herre igien, og bede
									ham transportere dem paa sin Søster. CHRISTOPHER. De Ørefigen skal dog komme dig dyre nok at staae. APICIUS. Tør du give mig knubbed Ord, Slyngel? See der er nok et par
									Ørefigen for dig selv. Christopher skriger og Apicius gaaer bort.SCEN. 16Eraste. Christopher.ERASTE Christopher! hvad er paa færde? CHRISTOPHER. Det er ingen Konst at gaae bort, og lade en anden staae i
									Stikken. ERASTE. Hvad er det for Snak? Hvem lader dig staae i Stikken? Hvorfor
									græder du? CHRISTOPHER Ach! jeg har faaet over 10 Ørefigen. ERASTE. Af hvem? CHRISTOPHER. Af den Slyngel - - - Ach! gid jeg havde ham nu fat alleene; nu
									først blir jeg modig, og Blodet begynder at kaage i mig. ERASTE. Du skulde have slaaet fra dig tilforn, nu er det for silde. CHRISTOPHER. Ach! Monsieur kiender jo min Natur, jeg kand ikke blive vred,
									førend man har længe irret mig. ERASTE. Jeg merker paa den Maade, at du vil have fleere Ørefigen, før du
									blir vred; jeg synes 10 kunde nok ellers komme Blodet til at
									kaage i en ærlig Karl. Men af hvem est du slagen? CHRISTOPHER Af Apicius. ERASTE. Hvorfor slog han dig? CHRISTOPHER. Jeg veed ikke meer Aarsag der til, end det Barn, som ligger i
									Moers Liv. ERASTE. Ach! Herre Jeh! hvad er dog dette? Den heele Familie er udsat
									paa at giøre mig Spot og Fortræd. Jeg veed ingen Aarsag der til,
									uden det skulde være, fordi  jeg vegrede mig forgangen Dag at laane ham nogle
									Penge; dem skulde han dog gierne have bekommet, hvis jeg havde
									haft dem ved Haanden. I det øvrige begriber jeg aldeles ikke
									denne Handel. CHRISTOPHER Da begriber jeg i det ringeste det. Mine Kieber vil begribe og
									føle det i det mindste 2 a 3 Dage. Men Herre! siig mig ret for
									Alvor: Har I paa Vejen talt med Apicius om hans Søsters Sager?
									thi jeg har bildet mig ind, at I have vexlet Ord sammen paa
									Vejen, og at han derfor har handlet saa ilde med mig. ERASTE Jeg svær dig, at jeg ikke har talt med ham hverken i Dag ey
									heller i Gaar; og det er Aarsagen, hvi jeg intet fatter af denne
									Handel. Men lar os gaae; jeg maa hiem og tage en anden Kaarde
									paa. SCEN. 17Petronius med Musicantere.PETRONIUS Kand noget Menneske være behageligere i Selskab end den
									Lucretia? Alt det, som var paa hende, levede. Jeg har nu omgaaes
									med Fruentimmer her i Byen saa meget, som nogen anden, men jeg
									har altid staaet Karl førend nu. Det er ikke hendes skiønne
									Ansigt, jeg er forlibt udi, men hendes Maneerer, Fripostighed,
									Familiaritet, Yndighed, søde Miner og Belevenhed, hvor med hun
									har betaget mit Sind, at jeg veed ikke, enten jeg staaer paa mit
									Hovet eller Fødder. En af mine gode Venner viskede mig i Øret
									disse Ord: Den Dame synes at være forbandet coqvete; men jeg
									troer, at han tog forbandet feil, thi jeg merkede, at det var
									ikkun en fripostig Artighed. Jeg bød mig til at fornøye hende i
									Aften for hendes Vindver med en sagte Musiqve; hun takkede mig
									strax med saadan yndig Mine, at jeg er færdig at blive gall,
									naar jeg tænker derpaa. Hør, I gode Musicantere, lister jer
									sagte hen under Vindverne. Jeg vil først have et nyt Syngestykke
									med en Fiol de Gambe; siden kand I spille med de andre
									Instrumenter. Jeg vil selv  synge Stykket, saasom det er af min egen
									Composition.  Ere jer Instrumenter stemmede? Messieurs! MUSICANTERE. Ja alting er færdigt. PETRONIUS. Gaaer kun gandske digt under Vindverne, paa det at Musiqven kand
									begynde, førend man blir os vaer. MUSICANTERE. Herren har kun at befale, naar vi skal begynde. PETRONIUS. Men spiller ikke alt for stærkt! Jeg vil, at hun skal høre
									Ordene; thi mellem os at sige, saa er Compositionen excellent.
								MUSICANTERE. Det skal efterleves, naadige Herre!  Men det er noget kaaldt i Aften. PETRONIUS. Bekymrer jer ikke derom. I blir nok indbudne udi Huset, hvor I
									faaer en varm Stue. I kiender ikke denne Dame; hun er genereuse.
									Rhins-Viin vil flyde som Vand for jer. Musiqven begyndes med den forlibte Viise, som han synger
									tillige med. Lucretia stikker Hovedet udaf Vinduet og slaaer
									Vand paa dem.MUSICANTERE. Hvad Fanden er dette? LUCRETIA. Gaaer jeg Gang, I Dagdrivere! Skiæmmer I jer ey at giøre saadan
									Allarm for en Enkes Dør? PETRONIUS. Det er mig, Madame! Petronius. LUCRETIA. Og det er mig, Lucretia. PETRONIUS. Jeg har componeret dette Stykke, for at divertere hende. LUCRETIA. Og jeg har slaaet Vand ned, for at temperere Heden af jer
									Hierne. PETRONIUS Hun kiender mig da ikke meer, Madame! LUCRETIA. Jeg kiender jer alt for meget, Monsieur Pedant! See, der er jer
									naragtige Brev, som I skikkede mig. PETRONIUS. Men er det mueligt, at - LUCRETIA. Har han Lyst til at døbes end engang, saa kand han kun tøve et
									Øyeblik. PETRONIUS. I skal betale mig dette dyrt nok. Folk af min Profession
									fordøyer ikke saadan Haanhed. 
LUCRETIA Gaae jer Gang, og tag fat paa jer Seneca, og læs der udi et
									Capitel om Vrede, saa vil I strax befinde jer bedre. Hun lukker Vinduet til.MUSICANTERElugtende paa sin Arm. Dette lugter, min Troe, i
									det ringeste ikke af Rhinsk-Viin. PETRONIUS Disbedre er det; thi alt Viin pletter. 2. MUSICANTERE. Fy for en U-lykke! det lugter hverken af Viin eller Vand. PETRONIUS Her er intet meer at bestille, Messieurs. Det giør mig ont, at
									jeg har u-maget dem forgiæves. MUSICANTERE Aldeles ikke, Monsieur! giv os vore Penge, saa skal vi strax
									gaae. PETRONIUS Hvad? I har jo ikke spillet uden et halv Stykke. MUSICANTERE Det er ikke vor Skyld. PETRONIUS Det er ey heller min Skyld. MUSICANTERE Vi ere accorderede om 6 Rixdaler; betal os dem, saa vil vi ikke
									regne at vore Klæder ere fordervede. PETRONIUS Jeg vil betale jer 6 Dievie. MUSICANTERE Ingen Snak. PETRONIUS Gaaer Fanden i Vold. MUSICANTERE Gaae I selv den Vey. PETRONIUS Hvor meget er det, I begiærer? MUSICANTERE Sex Rixdaler. PETRONIUSHan gier den eene Musicant et par Ørefigen. See
									der er to for dig, efterdi du er den fornemmeste. De andre maa
									fornøye sig enhver med eet. De kommer i Slagsmaal, Vægter-Pibene høres og Vagten trækker
									dem ud.SCEN. 1Apicius. Espen.APICIUS Han fik, ma foi, en Hob dygtig Ørefigen; jeg kand føle det paa
									mine Hænder, som svier endnu deraf. ESPEN Ja, ja, Herre! Jeg er ingen Propriet, men jeg kand dog spaae,
									hvad deraf vil følge. APICIUS Hvad vil deraf følge? Meener du, at jeg er bange for nogen af
									dem? jeg vil gaae mod Eraste med min Stok, skiønt han møder mig
									med blot Kaarde. ESPEN De stille Folk ere ikke at skiemte med, naar de først blir vred;
									seer jeg ret paa Eraste, da er han af de slags Folk. Men hvad
									vil den Dreng her? Vil du tale med nogen? DRENGEN Jeg har et Brev til jer fra en Karl, som flyede mig det paa
									Gaden. APICIUS Giv hid. Læser Brevet: Est du en honnet Cavalier, saa møder du mig Klokken 8 i Aften
									paa Grønland; hvis du ikke møder, holder jeg dig for en Coujon.
									Adieu.  Eraste. Espen! hører du det? hvad er herved at giøre? ESPEN Jeg skal sige Monsieur et got Raad, hvorledes han skal komme
									reputeerlig derfra. APICIUS Hvorledes da? ESPEN Han skal gandske stiltiende alleene møde paa Grønland, og der
									slaaes som en ærlig Karl; enten bliver han selv stukken ihiel,
									og døer som en brav Mand, eller stikker han sin Contrapart
									ihiel, og bliver hengt derfor  med Reputation, saa, hvor det falder ud, saa
									kommer han dog med Æren derfra. APICIUS. Du trøster vel i en Lygte. ESPEN. Ja der er intet andet ved at giøre; I skulde have betænkt
									tilforn, hvad I giorde. APICIUS. Ej! meener du jeg er bange? ESPEN. Det siger jeg ikke; gak derfor gandske stiltiende derhen; thi
									dersom I siger det til nogen, at de søger at hindre det, maa I
									ligesaa fuldkommen heede Coujon, som I aldrig havde turdt møde.
									Men der kommer jer Søster; holdt nu gode Miiner. SCEN. 2Leonore. Apicius. Espen.LEONORE Hvor forlibt den gode Eraste blev, da han hørte den Madame
									beskrives! Hun er og paa et Haar efter hans Sind; thi jeg har
									ikke kiendt nogen ung Kone saa menagerlig, stille og indgetogen,
									som hun. Jeg troer nok, der bliver et Partie imellem dem. See
									her Monfrere, hvad bestiller du her? APICIUS Hør, min hierte Søster, har jeg giort dig noget imod, saa beder
									jeg om Forladelse. LEONORE Hillemænd! hvad er det? Ach! mit Blod tilsiger mig noget ont.
									Siig for Guds skyld, hvorfor tager du Afskeed med mig. APICIUS Jeg siger intet; jeg har min Ære kiærere. Jeg beder kun, at, saa
									fremt du vil holde mig for din Bror, at hverken du eller nogen
									anden kommer paa Grønland i Aften Klokken otte. Vender sig fil Espen. Espen! er det ikke got nok? kand du nu see, at Hiertet sidder
									paa det rette Sted, og at jeg kand tie? ESPEN Jo, jo, Monsieur tier brav nok; han siger kun: Holdt mig, eller
									jeg giør en Ulykke. LEONORE Ach! jeg elendige Menneske! jeg merker nok, hvor det hænger
									sammen, at I vil for Haanden. Espen!  Jeg formaner dig ved alt det,
									som helligt er, at du aabenbarer mig den heele Historie. ESPEN Ej, Jomfrue! meener hun, at jeg ikke kand tie lige saa vel som
									min Herre? jeg siger kun alleene dette, at min Herre skal slaaes
									i Aften Klokken otte pa Grønland. LEONORE Med hvem? ESPEN Det siger jeg heller ikke, men første Bogstav er Eraste. APICIUS Du fortvivlede Skielm, er det ret saaledes at røbe din Herre?
								ESPEN Hør, Monsieur! naar I har sagt A, saa maa I og sige B. I har jo
									selv givet Anledning til jer Søster at spørge der om. En
									retskaffen Cabeleer tar aldrig Afskeed enten med Bror eller
									Søster, naar han vil slaaes; thi at sige til sin Søster: har jeg
									giort dig noget imod? det er at sige paa anden Dansk: Min hierte
									Søster! jeg staaer i Fare i Dag enten at giøre en Ulykke, eller
									at tage en, hvilket jeg som en retskaffen Cabeleer ikke kand
									eller tør sige dig, men, som jeg er bange for Trøyen, saa gier
									jeg dig kun Anledning at efterforske, hvorudi Faren bestaaer, at
									du i Tide kand hindre den. Jeg holder, min Troe, for, at det er
									ligesaa got at sige reent ud til sin Contrapart: Monsieur! mit
									Hierte sidder mig i Buxerne, derfor beder jeg, at I vil
									undskylde mig for at møde. LEONORE Det er en smuk Tiener, som raader sin Herre at styrte sig i
									Ulykke. ESPEN Nej! I forstaaer mig ikke ret, Jomfrue! jeg raader ham ikke til
									at slaaes, men siger kun, efterdi han har besluttet at slaaes,
									saa skal han slaaes som en retskaffen Cabeleer; saa vilde jeg
									giøre, om jeg var det. Jeg har kiendt en Officeer, som modtog
									alle Dueller. Men saasom han altid sagde til sin Kone, førend
									han skulde slaaes: Far vel, min Hierte! jeg veed ikke, om vi
									seer hinanden meer! saa blev der aldrig noget af; thi Konen
									udspionerede strax Sagen, og hindrede det. Men der kommer, min
									Troe, Eraste. Nu blir her en Ulykke af. SCEN. 3Eraste. Christopher. Espen. Leonore. Helene. Apicius.ERASTE Jeg troer nok, han har faaet mit Cartel; er der nu en ærlig
									Blods-Draabe i ham, saa møder han mig til bestemte Tid. CHRISTOPHER Hør, Herre! hvad jeg har i Sinde: naar I kommer i Træfning
									sammen, vil jeg gaae bag til, og rende ham min Kaarde ind i
									Ryggen, og vinder vi sikker. ERASTE Fy! fy! det duer ikke; vi skal fægte reent og ærligen tilsammen.
								CHRISTOPHER Ej hvad Ærlighed! Naar I vil giøre en Ulykke, er det jo
									ligemeget paa hvad Maade det skeer. Naar vi vil tale om
									Christendom og Samvittighed, saa burte I blive hiemme; Men
									eftersom vi har besluttet at sætte i Dag saadant til Side, maa
									vi være os selv lige. Om en Tyv havde sat sig for at stiæle en
									Koe, bekymrede han sig aldrig om Maaden, men alleene hvorledes
									at han sikkerst kunde stiæle den. Naar en Ulv sætter først
									Samvittighed og Christendom til Side, og beslutter at dræbe et
									Faar - - - dog det er sandt, en Ulv har endelig ingen
									Christendom, men jeg vilde alleene sige, naar en Ulv vil dræbe
									et Faar, og tog i Betænkning at anfalde det bag til, vilde de
									andre Ulve holde ham for en Pedant; forstaae om Ulve kunde
									raisonnere. Det er virkelig noget underligt, som man ikke kand
									begribe, hos visse Folk, at de søge at føre et ugudelig Forsæt
									Christelig ud. Jeg for min Part, jeg søger aldrig at sætte Gud
									eller Mennesker Vox-Næse paa. Naar jeg er gudfrygtig, saa er jeg
									gudfrygtig; naar jeg er ugudelig, saa er jeg ugudelig, saa alle
									kand tage og føle derpaa. Jeg har tit tænkt paa disse Officerer,
									at, naar de vil duellere, det er, bryde Guds og Landets Love,
									giør de deres Bøn først. Hvad maa vor HErre vel tænke, naar
									saadanne Bønner kommer for ham: HErre! saasom jeg har i Sinde
										 at dræbe min
									Næste eller styrte mig selv i Ulykke for ingen Ting, saa beder
									jeg din Bistand her udi. ERASTE Ej! holdt op med din Moraliseren! Jeg skal forsvære at tage
									nogen Latinsk Dreng i min Tienneste meer; de ere ligesom de vare
									galne. CHRISTOPHER Herre! seer I ikke, hvem her staaer? ERASTE Jo, det er den Mand, jeg leeder efter. Her kand vi giøre det
									strax af. Træk ud, Canaille, est du en ærlig Karl. De fægter sammen.LEONORE Mord, Mord! HELENE Hvad er paa Færde? Ach, Gud bedre mig arme Menneske! hvad er det
									for en Ulykke? Espen og Christopher, hvis I ikke hindrer det,
									skal I komme i Bødelens Hænder. De komme alle imellem og skille dem ad.ERASTE Hvis I ikke gaaer til Side, skal jeg - HELENE Ach! min allerkiæreste Broder! siig hvad er Aarsag til saadan
									Ulykke. ERASTE Synes dig ey, at jeg har Aarsag? først kommer 
 hans Søster mig til at løbe April; siden prygler han min Tiener.
								APICIUS Ney! Jer Søster har kommet mig til at løbe April. CHRISTOPHER Espen! denne Sag maa hænge underlig sammen; vi to vil være
									Mediateurs. Her er Vildfarelse; thi begge beskylde hinanden for
									een Sag. Hør, Monsieur Eraste, vi tvende Mediateurs eller Opmænd
									tilspørge eder først, hvorudi eders Pretentioner bestaaer. ERASTE Hans Søster visede mig April. ESPEN Og eders? Monsieur! APICIUS Hans Søster giorde ligesaa ved mig. CHRISTOPHER For det andet maa vi spørge, hvorudi den April-Løben bestaaer.
								ERASTE Hun visede mig hen til en Dame, som hun berømmede af Gudsfrygt,
									Menage, Taushed, Stillhed, etc. men da jeg kom derhen, fandt jeg
									hende ugudelig, comoediantisk, aabenmundet, ødsel,
									gall. ESPEN Og eders? Monsieur! APICIUS Hans Søster recommenderede mig en Dame til Brud, som var artig,
									levende, resolut, beleven, og i alting efter mit Sind; men da
									jeg kom derhen, fandt jeg hende knarvorren, arrig, mistænkelig,
									gnieragtig, etc. CHRISTOPHER For det tredie maa vi viide den Kones Navn, og hvad hun heeder.
								ERASTE Jeg veed ikke, hvad hun heeder, men det var en
									Galanterie-Kræmmer-Enke. ESPEN Og eders? APICIUS Ogsaa en Galanterie-Kræmmerske. CHRISTOPHER Saasom der er mangfoldige Galanterie-Kræmmersker i Byen, maa vi
									spørge for det fierde, hvor denne boer. ERASTE Næst ved her. ESPEN Og eders? APICIUS Ogsaa her næst ved. CHRISTOPHER Gaaer I nu lidt til side, Messieurs! nu maa vi examinere
									Fruentimmeret: Hør, Jomfrue Leonore,  hvordan fandt I den Helena at
									være, for hvis Skyld denne Trojanske Krig er begyndt? LEONORE For mig var hun melancholisk, sad og sukkede og græd over
									Taare-Persen. HELENE For mig var hun gall og lystig, og holdt en Roman for sin Bibel.
								LEONORE For mig var hun taus, gnieragtig, precieuse, varsom. HELENE For mig var hun aaben-mundet, troehiertig, ødsel, Satyrisk. CHRISTOPHER Ha, ha, ha! nu har jeg løset Knuden. I Giække tilsammen, kand I
									ey merke, at det er to u-lige Søstre i eet Huus, hvilket har
									givet Anledning til all den Allarm? ha, ha, ha! SCEN. 4Hentich. Personerne af forrige Scene.HENRICH Den Kone kand giøre Folk 10 gange gall om Dagen. Nu skal jeg ud
									i mit Søndags-Liberie, alleene fordi det er ont Veir. ESPEN Hør, Kammerat! hvor mange Døttre har I i jer Huus? HENRICH Der er kun 16 Søstre, som alle ere giftefærdige. ESPEN Men mig synes, at jeg aldrig har seet meer end een udi Boden?
								HENRICH De ere der gemeenligen alle sexten. ESPEN Saa maa de da være hinanden meget lige? HENRICH Ligesom Draaber Vand, angaaende Legemet, men hvad Siælene
									angaaer, da ligner de hinanden meget lidet. ESPEN Men hvem af dem heder Lucretia. HENRICH De heder saa alle sexten. ESPEN Ej! tal dog alvorlig. Jeg troer, ingen skulde være saa gall at
									give 16 Døttere eet Navn. Siig mig, hvem er den, som er saa
									stille? HENRICH Det er den ældste. ESPEN Det er meget naturligt. Men hvem er den, som er saa lystig? HENRICH Det er den ældste. ESPEN Gak til Blocksbierg, din Spottefugl! HENRICH For at hielpe dig udaf Drømmen, vil jeg forklare mine Ord meere
									tydelig. Der er kun een Kone i vor Bod; men i den ene Kone er
									meer end 16 Siæle. ESPEN Hvad vil den forblommed Snak sige? HENRICH Har du studeret? ESPEN Ney jeg har ikke. HENRICH Saa maa jeg da føre mine Ord ud i en Borgerlig Stiil. Min Madame
									er lidt vægelsindet, saaledes at hun forandrer sin Humeur 10
									gange hver Time. Jeg vil ikke tale ilde om hende, efterdi jeg er
									i hendes Brød; thi ellers skulde jeg beskrive det Bakkelsebeest
									med hendes rette Farve. Men er der ikke Monsieur Petronius?
									Hillemænd! jeg maa løbe. ESPEN Tøv dog lidt: Jeg har endnu noget at spørge dig om. HENRICH Skiul mig da; thi jeg er bange for denne Mand. Jeg skal siden
									sige dig af hvad Aarsag. SCEN. 5Petronius. De andre.PETRONIUS Pots Slapperment! hvilket Eventyr var dette! Jeg veed ikke enten
									jeg drømmer eller jeg er vaagen. Hun tar med venlig Miine mod
									mit Tilbud, berammer Tiden; jeg lejer Musicanterne, kommer til
									bestemte Tid, i Forhaabning at recommendere mig ved saadan
									Artighed; men, i Steden for at faae et Kys, eller i det ringeste
									Tak for saadan Høflighed, faaer jeg Skiældsord og Vand over
									Hovedet. Hvorudover, saasom Ulykken aldrig er eene, jeg kommer i
									Klammerie med Musicanterne, faaer Hugg af dem, blir trækket til
										 Raadhuset af
									Vægterne; saa at jeg maa løse mig med Penge baade fra de første
									og de sidste. CHRISTOPHER. Jeg vil sværge paa, at denne Monsieur har haft selv samme
									Eventyr, som vi. HENRICH. Hillemænd! gid jeg var vel hiemme. PETRONIUS. Der er, min Troe, hendes Tienner. Tar ham i
									Haaret. Du skal sandelig betale mig Lavet. HENRICH. A-- A-- A
									-- ERASTE. Ach! min Herre! slaae ikke den stakkels Dreng saaledes. PETRONIUS. Messieurs! dersom I vidste mine Aarsager, hialp I mig selv til
									at prygle ham. HENRICH. Monsieur! jeg har jo aldrig seet ham før. PETRONIUS. Har du ikke seet mig tilforn? hvem var det da, jeg talede med i
									Maares, var det ikke dig? HENRICH. Ney, Monsieur! det var en Kræmmer-Dreng; men jeg er en Lakei.
								PETRONIUS. Jeg seer nok, at du har faaet Liberie paa; jeg havde derfor nær
									i Begyndelsen taget feil. Tiener du ikke hos den artige
									Lucretia? HENRICHsagte: Jo sommetider. PETRONIUS. Du har et artigt Herskab. HENRICHsagte: Sommetider. PETRONIUS. Det er den u-raisonableste Qvinde, jeg har kiendt. HENRICHsagte: Sommetider. PETRONIUS. Svar mig, du Slyngel! tiener du ikke hos hende? HENRICH Jo, sommetider. PETRONIUS. Est du ikke Dreng der i Huuset? HENRICH. Jo! jeg er, go Herre! PETRONIUS. Saa tiener du der jo stedse hos hende? HENRICH. Ney, ikkun sommetider. PETRONIUS. Den Dreng har enten Malice, eller det maa være en Taasse. Saaest
									du ikke, hvordan jeg blev nyelig medhandlet for jere Vindver?
								HENRICH Jo jeg giorde, go Herre! men hvad kand jeg giøre dertil? PETRONIUS Det er endelig sandt. Jeg slog dig med u-ret, men i Hidsighed.
									Jeg burde hævne mig paa hende selv, hvilket og skal skee inden
									jeg gaaer til Sengs. HENRICH Paa hvem vil Herren hævne sig? PETRONIUS Paa den gode Madame Lucretia, som boer der. HENRICH Den Lucretia, som slog Vand paa Herren, boer ikke der meer. PETRONIUS Hvor boer hun da? HENRICH Jeg veed, min Troe, ikke. PETRONIUS Var det ikke dette Huus, hvor man handlede saa ilde med mig?
								HENRICH Jo, min Troe, var det saa. PETRONIUS Var det ikke Lucretia, som slog Vand over mig? HENRICH Ja, men ikke den, som boer der nu. PETRONIUS Er din Madame da flytted? HENRICH Ney! hun boer der endnu. PETRONIUS Ej, saa skalt du faae en Ulykke! vilt du fixere mig oven i
									Kiøbet? HENRICH A--- slaae mig ikke, Monsieur. At Mad. Lucretia slog Vand over
									jer, det har I jer selv at takke for. PETRONIUS Hvi saa? HENRICH Jeg beskrev jer i Maares min Madames Humeur, men I vilde da ikke
									troe mig. Min Madam har adskillige Siæle i Maven eller Hiertet.
									Somme af disse Siæle ere onde, og somme gode. En af de gode
									Siæle inviterede Herren hid, og en af de onde slog Vand paa ham.
									Det er derfor ikke Madamens skyld, men Herrens egen, at han ikke
									kom et halv Qvarteer tilforn, førend den gode Siæl gik ud i Byen
									og den onde Siæl kom hiem, eller, at han ikke biede et halv
									Qvarteer længer; thi hun har baade for og siden den Tid været
									saa mild, som en Guds Engel. Begriber I det nu? PETRONIUS Jeg begriber alt dette gandske ikke. ERASTE Min Herre! jeg fatter det meget vel. Drengen tiener hos en Dame,
									der er vægelsindet, og ved sin foranderlige Humeur har givet
									Anledning til stor Vildfarelse blandt os, som her staae, og ført
									tvende eenige Familier i Harnisk mod hinanden, saa vor største
									Sorg nu er, hvordan vi kand redressere den Feil, som vi af
									Vildfarelse har begaaet. PETRONIUS Denne Dame er jo mægtig til at opvække en indbyrdes Borgerlig
									Krig udi Staden. Ha! ha! ha! nu forgaaer min Vrede. Til Hemich. See der, Cammerat! der har du 2 Mark for de Hugg, jeg gav dig i
									Hastighed. Gak kun din Vej. Henrich gaaer bort.
									Det er best, Messieurs! at vi tier paa begge Sider med denne
									Historie; thi den kunde ellers give Anledning til den beste
									Comoedie. LUCRETIAkommer. Henrich! kand du ikke komme ind? Hvem er
									det din Slyngel staaer og sladrer med? PETRONIUS Der er hun, min Troe; nu kand jeg hævne mig paa hende selv. ERASTE Ej, min Herre! det er kun at lee af. Vi vil allene fixere hende
									lidt. De rykker hende til sig en efter en anden.PETRONIUS Madam! Er det ikke hun, som bestilte Musiqve i Dag? LUCRETIA Ja det var den gang, men - HELENE Madame! Er det ikke hun, som dræbte mig med Høflighed i
									Formiddag? LUCRETIA Ja det var den gang. LEONORE Madam! Er det ikke hun, der dræbte mig med Uhøflighed? LUCRETIA Det var den gang. ERASTE Madame! Er det ikke hun, som var saa coqvete? APICIUS Madame! Er det ikke hun, som var saa kydsk? PETRONIUS Madame! Er det ikke hun, som slog Vand over mig? ESPEN Madame! Er det hun, som er saa klog? CHRISTOPHER Madam! Er det hun, som er saa gall? LUCRETIAgrædende. Men I got Folk! Hvorfor tracterer I mig
									med saadan Haanhed? PETRONIUS Tør I vel klage jer, efter at I har bedrevet saadan Gierning?
									Har I ikke selv stævnet mig hid i Aften? troer I vel, at - LUCRETIA Min kiære Monsieur! Jeg beder ham med grædende Taare at tilgive
									mig denne Forseelse. Han kom just paa en Tid, de havde giort mig
									Fortræd, og naar Galden engang først løber over (hvilket dog
									ikke hender mig uden meget sielden) saa veed jeg selv ikke hvad
									jeg giør. Har dog Medlidenhed med mig, min Herre! og tilregne
									mig ikke denne Overiiling. Jeg har alt for stor Estime for hans
									Person, at jeg forsættelig skulde føre mig saaledes op mod ham.
								APICIUS Forlad hende da denne Forseelse, min Herre! PETRONIUS Eders Taare, Madame! udslukker min Vrede. Dersom denne
									Fortrydelse er af Hiertet, saa er jeg allereede overvunden. LUCRETIA Han veed, min Herre! at jeg ikke allene estimerer, men end og
									elsker ham. PETRONIUS Kiærligheden begynder at opleve igien. Lar os da fornye det
									gamle Venskab igien. De gier hverandre Hænderne.ERASTE Men hvad Satisfaction skal vi give de smukke Jomfruer for den
									Tort, vi har af Vildfarelse giort dem? CHRISTOPHER Hør, got Folk! lad mig og Espen, som Mediateurs, raade. I veed
									jo, her er en Comoedie spillet, og at alle
									Comoedier bør endes ved Giftermaal. Vi finder for got,
									at Freden sluttes paa den Maade, at Monsieur Eraste gifter sig
									med Jomfrue Leonore, og Monsieur Apicius med Jomfrue Helene. Er
									I dermed fornøyet paa alle Sider? LEONORE Seer man vel, hvor perfect han forstaaer det Handverk at koble
									Folk sammen. CHRISTOPHER Min hierte Jomfrue! hun maa forlade  mig, at jeg gaaer saa lige
									til. Jeg har ikke gaaet i Skole til Maren Gifteknivs, der kunde
									giøre saa mange Præ- ludier, naar hun giorde Partier mellem
									Folk. Jeg veed nok, hvordan Moden er baade for den, som skal
									frie, og den, der skal sige ja. En Frier, eller hans
									Commissionaire, skal lade sig merke, i mange Aar at have baaret
									hemmelig Kjærlighed til en Jomfrue, omendskiønt han aldrig har
									seet hende tilforn. Eller han skal foregive, at hans Far eller
									Moer har aabenbaret sig for ham i Søvne, og sagt: Vil du gifte
									dig, min Søn, saa tag ingen uden den eller den Jomfrue. Eller
									han skal sige, naar han giør sin Bøn i Kirken om et got
									Giftermaal, staaer strax den eller den ham for Øjene. Den som
									vil sige ja, skal blive rød i Ansigtet, og sige: Monsieur! det
									er noget, som jeg ikke kand svare til. Det er for tiligt for mig
									at giftes, jeg er for min Frihed. Jeg kand intet giøre uden mine
									Venners Raadførsel. Og skal gaae som halv vred og skamfuld bort,
									omendskiønt hun er færdig at sprække af Kjærlighed. Jeg er
									aldeeles ikke for slige u-nyttige Ceremonier; naar jeg skal til
									at frie engang, saa siger jeg kun: Lille Pige! vil I have mig?
									Siger hun ja, saa smækker jeg strax til; men siger hun ney, saa
									svarer jeg: Far vel, lille Pige: hils hendes Forældre. ERASTE Jeg holder med dig, Christopher, derudi; du taler efter mit
									Sind. CHRISTOPHER Vil I da have disse tvende Jomfruer, som hos eder staaer, til
									eders ægte Hustruer? ERASTE Jeg for min Part holdt det for en stor Lykke, om jeg kunde
									overtale Jomfrue Leonore. APICIUS Jeg er iligemaade fornøyet med dit Forslag. LEONORE Du giør Brude-Vielsen noget for hastig, Christopher! HELENE Mig synes, min Troe, det samme. CHRISTOPHER I gode Jomfruer! giør mig ikke vred. I veed jo, at jeg er en
									hastig Mand. Slaaer kun strax til. I ere alle lige af Stand og
									Midler. I har derforuden, omendskiønt uskyldig, ophidset tvende
									Personer til U-eenighed,  som ikke kand bedre bilegges end ved Giftermaal
									og Svogerskab. Til med er jo spillet en Comoedie, som
									endelig maa endes med Giftermaal. Allons, giver hver andre
									Hænder! Jeg vil, min Troe, ikke begiære en Skilling derfor; hvor
									vel der er mange Folk her i Staden, som lever af intet andet end
									det samme. ESPEN Jeg vil, min Troe, ey heller begiære noget derfor. CHRISTOPHER Du har ret, Espen; thi du har ikke talt et Ord, men staaet som
									en Dosmer. I staaer saa peene, I got Folk! Corrasi! giver
									hverandre Hænder. See! jeg skal hielpe jer til rette. Flye mig
									kun jer Haand, Jomfrue, ligeledes. Han tvinger dem til at give hinanden Hænderne.PETRONIUS Her er ogsaa min Haand, min Engel! kom lad mig ogsaa kysse dig.
								LUCRETIA Fy Monsieur! det er noget grønt. PETRONIUS O! pluma levior mulier. LUCRETIA Jeg forstaaer ikke hans Latin eller Græsk. PETRONIUS Hun skal nok lære det, naar hun kommer i Brude-Seng. LUCRETIA Med hvem? PETRONIUS Med mig. LUCRETIAsagte. Hvilken horribel Pedant! PETRONIUS Vil hun da ikke holde sit Løfte, Madame? LUCRETIA Neyl der er 3 Raisons, som holde mig tilbage: (1) Har jeg
									betænkt mig, og for det andet - PETRONIUS Det er alt nok; Hendes Tiener, naadige Frue! LUCRETIA Hans Tienerinde, naadige Herre! Hun gaaer.ERASTE Og vi andre vil hiem at holde Bryllup. PETRONIUS Og jeg maa hiem at faae til Livs et par Capitler af min Seneca,
									som viise, hvordan man skal skikke sig udi Fortræd. Han vender sig til Spectatores: Denne Kone bør være Generalinde for alle vægelsindede Qvinder.
								Den VægelsindedeNoterS. 93Opvartere, Tilbedere. - stridige Humeurs, modsatte Sind. S. 94vellystige, overdaadige. - indgetogen, tilbagetrukken. S. 96Artighed, fine Manerer. S. 97agere hendes Sag, forsvare hende. S. 98Rug-Simle, lille Rugbrød. S. 99menagerlige, sparsommelige. - Compagnie, Selskab. - Taare-Persen,
							Opbyggelsesbog af Præsten J. R. Rachløv: »Denne lille
							Bog, kaldet Taare-Perse, indeholder adskillige gudelige
							Sange«, 1684, oftere optrykt. - om mit Navn
								det er, saa sandt jeg hedder -. S. 100ex circulatione.. si-, af Blodets Kredsløb, af
							det større eller det mindre; denne Fejl ligger i Blodet, ikke i Sjælen,
							f. Eks. hvis--. - Kloster-Latin, egl.
							Munkelatin, derfor ofte brugt i Betydningen daarligt Latin. S. 101Direction, Styrelse. S. 102den sterke Mand, en kendt tysk Artist, der i
							1722 havde givet Forestillinger i København. - Chilian og Hans Wurst, Betegnelser for Harlekin. S. 103af hvis Tale end Steene maa bevæges, d.v.s.
							endog Stene. - begegnet, behandlet. S. 104Estime, fr. Agtelse. S. 105Ikke uden han er saa lærd, d.v.s. med mindre
							etc. - forskrammerered, forelsket. - paa det tredie Sted, hos Trediemand, ude. - Lædiker, smaa Æsker eller smaa Rum i en Kiste. S. 106Portechaise, fr. Bærestol. - Raisonnemens, fr. raisonnements, Indvendinger, Snak. S. 111Accise, Bytold. - raisonnable, rundhaandet. - genereux,
							fr. gæstfri, flot. - Hilsen, Helsen,
							Helbred. - Han som dræber Folk med Sang-Klokkerne,
								skulde aldrig bede Livet af nogen af mine Børn. Klokkeren ved
							Helliggejst, der faar Betaling for ved Begravelser at spille paa det
							utaalelige Klokkespil, skal ikke opsende Bønner om mine Børns Død. S. 112prefererer, foretrækker. - importunerer mig, besværer mig. - pardieu,
							fr. par Dieu, ved Gud. - syver, plattysk,
							svarende til ty. sauber, ren, ublandet. - Abesteen
								... Biil, kendte datidige Vinhandlere i København. - de 3 Rømere, egentlig Rhinskvinspokaler, et
							Værtshus paa Købmagergade. S. 113Suppe, her Sauce. - Overgaar,
							Forgaars. - jeg har bundet en af mine gode
								Venner, som skal løse sig i Morgen. Jeg har sendt ham et
							Bindebrev, d.v.s. et Brev med en Gaade. Hvis  han ikke gætter den, skal han give et
							Gilde. Han har efter Sædvanen faaet Bindebrevet paa sin Navnedag, Dagen der efter Almanakken er viet den
							Helgen, hvis Navn Modtageren bærer. - artig,
							fin, fornem. S. 114et Bon mot, fr. Vittighed, slagfærdig
							Bemærkning. - saa harceleer!, som han tager paa
							Vej! - spøger, er fra Forstanden. - peene, knibske. S. 115recommendere, anbefale. - føre mig an, vise mig Vej. - embraserede,
							omfavnede, kyssede. - Fixeer mig ikke, gør
							ikke Nar af mig. S. 116Holmens Klokke, Uret paa Holmens Kirke. S. 118den Heltinde, hvis Navn jeg bær, Lucretia,
							romersk Kvinde, der i sin Mands Fraværelse blev skændet af Kong
							Tarquinius Superbus' Søn, og som derefter dræbte sig selv. S. 119polered, kultiveret. - Vellyst, Luksus. S. 120anstukken, smittet. - 12
								Aandelige Betænkninger, dansk Oversættelse (fra 1647 og ofte
							senere) af en tysk Opbyggelsesbog af Phil. Kegelius. - Cinqville, en Slags L'hombre. S. 121alamodiske, nymodens. - Huus-Postill. En Huspostil er en Opbyggelsesbog til Husandagt. S. 122Thais, berømt Kurtisane, som Alexander den Store
							førte med sig paa sit Togt til Asien. - Avantage,
							fr. Fordel. S. 124aparte, særskilt. - Galand,
							Kavaler, Ledsager. - Kiød-Eeder, grove og
							kraftige Eder. S. 125mafoi, fr. min Tro. S. 126 i et Hals-Jern, nemlig i Gabestokken.
							- u-fasonlig, urimelig. S. 128Extremitet, lat. Yderlighed. S. 129Astrea eller Amadis, den første en fransk
							Hyrderoman fra det 17. Aarh., den anden en fransk Ridderroman fra
							Middelalderen. - Expression, Udtryk, Vending. -
								Thomas Diaphorius, Thomas Diafoirus, den
							latterlige unge Læge, der optræder som Frier i Molières Komedie Den
							indbildt Syge. - Talanders Politiske Stockfisk.
							Talander er Pseudonym for den tyske Professor August Bohse, som
							1696 havde udgivet en Haandbog med Brevmønstre. Han er derimod ikke
							Forfatter til Den politiske Stockfisk, om hvilken ovenfor S. 84-85. S. 130Raillerie, fr. Spot, antagelig med Hentydning
							til Lucretias letfærdige Behandling af gudelige Skrifter. - Recommendation, Anbefaling. - Artighed, Spøg, lystigt Indfald. - med en
								Papiir-Krave om Halsen, som en Harlekinfigur. S. 131Slyngel, uduelig Person, Nar. S. 135altid staaet Karl førend nu, staaet sig som en
							Karl (imod Kærlighed) hidtil; vist sig som et Mandfolk indtil nu. - Fripostighed, Frimodighed. - Syngestykke, Sangnummer. - Fiol de Gambe,
							Viola da Gamba, et Musikinstrument med 6 strenge. S. 136af min egen Composition, som jeg selv har
							digtet. - digt, tæt ind. - divertere, underholde. S. 138tag fat paa jer Seneca, og læs der udi et Capitel om
								Vrede. Den romerske Livsfilosof Seneca har bl. a. skrevet en
							Bog »Om Vrede«. - maa fornøye
								sig, maa nøjes. - Vægter-Pibene høres,
							med deres Fløjter tilkalder Vægterne Hjælp.  S 139. skiønt han møder, selv om han møder. -
								Karl, Mand, Herre. - Grønland, en ubebygget Plads mellem Østerport og Kastellet,
							hvor der ofte duelleredes. - reputeerlig,
							hæderligt. - Han skal gandske stiltiende alleene
								møde, han skal i al Stilhed bare møde. S. 140Reputation, Hæder. - Monfrere, fr. mon frère, min Broder. - for
								Haanden, duellere. S. 142Cartel, Udfordring. S. 143Latinsk Dreng, ung Mand, som har gaaet i
							Latinskole. - Canaille, fr. Slyngel. S. 144Mediateurs, fr. Mæglere. - Menage, Sparsommelighed. - resolut,
							rundhaandet, flot. - Fruentimmeret,
							Fruentimmerne. S. 145Trojanske Krig, se Ulysses von Ithacia. - precieuse, fr. snerpet. S. 146hielpe dig udaf Drømmen, bringe dig ud af din
							Vildfarelse. - Bakkelsebeest, alm. Skældsord
							(muligvis Omdannelse af Bagbæst): dum Person, Asen. - Pots Slapperment!, Ed. Forvanskning af ty. Gottes Sacrament,
							Guds Blod. S. 147har enten Malice, er enten ondskabsfuld. S. 149redressere, genoprette, gøre god. S. 150Haanhed, Haan. - opleve
								igien, leve op igen. S. 152Allons, fr. paa'en. - Corrasi, Forvanskning af fr. courage, Mod. - noget grønt, noget (ungdommeligt) overilet. -
								pluma levior mulier, lat. En Kvinde er
							lettere end en Fjer. - Spectatores, Tilskuerne.
						