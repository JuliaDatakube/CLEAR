RAAD TIL EN KVINDEFRA DET SYTTENDE AARHUNDREDE



Græs og Grønsvær, hvor vi træder,

alle ømme Ønsker tændt,

Kærlighed i hvide Klæder

mod et luftblaat Firmament.



Svimlende ved Himlens Porte

vil et altfor jordisk Krav

strække os tilintetgjorte

paa vor unge Elskovs Grav.



Kvinde blues! - ej at skues

taaler Livets skønne Gud.

Ung og vældig - som tilfældig -

hævder skæmtvis han sit Bud



og velsigner vore Fjed,

naar vor Afmagt, mens vi længes,

ganske skjules, gennemtrænges

af en ung Forelskethed.