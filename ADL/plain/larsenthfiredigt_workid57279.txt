
 Højsang
						Opstandelsen svulmergennem døde Skove,brister frem til Livi Knop ved Knop.Den hele Vinter Skovene stodsom Dødningefylkeraf graa Skelettermed vredne, knoklede Grene.Da kom fra det højeOpstandelsens Kraftog fra Dybets AarerOpstandelsens Saft.Der gik Skabelsens Dage over Jorden,der gik Lysets Bliv:»Bliv Grøde! Bliv Liv!Bliv Skønhed, du friske,alle stærke Drømmes Moder!«    Lad mig love, lad mig prise    i ærbødige Rhytmer    dig, min Hjerteglædes Rodmuld,    dig, min Hjerteglædes Solhvælv!        Højlovet - Halleluja! -        være Jorderiges Vaar!    Skarer af udspændte Vinger    ror i den lysende Luft.    De sol-kære Fugle    med Soltiden komme;    de vil synge, de vil kviddre,    de vil elske, de vil yngle    under Løvsales Hvælvinger -        hil deres Kærligheds Id!Jeg hører Hannernes Højsang klinge:»Kom, elskede Hun! Det er Vaar!Du kan tro, der er Varme under min Vinge,og mit Hjerte med Elskov slaar!«        Hellige Vaar!    Giv ogsaa mig, giv mig igen    min fagre Kærlighed!    Giv mig min vilde Lyst igen,    og tag for den    min lunkne Hjertefred! -    Lad mig love, lad mig prise    i ærbødige Rhytmer    dig, min Hjerteglædes Rodmuld,    dig, min Hjerteglædes Solhvælv!    Højlovet - Halleluja! -    være Jorderiges Vaar!Der gaar Skabelsens Dage over mit Hjerte -der er Kys i mine Tanker,der er Kys for tusind Læber,for tusind Blomsters Blade,for tusind skønne Kvinder!O - hvilken Bølge for en eneste een,om hun dukker sig deri,inden Vaaren er forbi!    Skøn Jomfru! Tør du færdes,    hvor jeg baner Vej?Al Jorderigs Ungdoms Attraa sig slyngeromkring mine Tanker som Elvertaage,saa Sind og Solskin og Himmel gynger,mens drukne Sanser kogler og synger:        Hvad skal Lin om fagre Former        al den lyse Nat i Vaaren?        Hvad skal Tvang, hvor Længsel stormer,        ungdomsbaaren, høvdingkaaren?        Se til Fuglen under Himlen!        Se paa Vang til Blomstervrimlen!        Himlens Fugl og Markens Lilje        følge deres Ungdoms Vilje        hele Vaaren! -    Skøn Jomfru! Din Færden    følge min Vej!    Mit Væsens Hvælv    er et flammende Skælv -        jeg er mer end en Verden -        med min Vinge over dig!Vi vil sorgløst trampe Slangen under Hælmellem brunstige Blomster i Enge!Jeg elsker baade dit Legem og din Sjæl,men veed ej, hvor sandt og hvor længe. - -    Lad mig love, lad mig prise    i ærbødige Rhytmer    dig, min Hjerteglædes Rodmuld,    dig, min Hjerteglædes Solhvælv!        Højlovet - Halleluja! -        være Jorderiges Vaar!Atter vil den sagte komme,Tiden, da min Sol er omme,da min Tungsind holder Vagtover Jord i Dødens Magt - -naar Fuglene er fløjne -naar Violerne liggemed brustne Øjne - -naar Stormen hvæsser Skumkampaa Vandenes Flade -naar Stormen dømmer Dødsfaldover Rosernes Blade - -naar Løvet gulnerog Døden dæmrerover Skov og Vænge,over Agre og Enge.    Men nu vil jeg love    i ærbødige Rhytmer    dig, min Hjerteglædes Rodmuld,    dig, min Hjerteglædes Solhvælv!        Højlovet - Halleluja! -        være Jorderiges Vaar!