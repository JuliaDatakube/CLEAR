DA MAN SKØD TROFAST.



Saa er du død, min laadne Ven,

skudt ned paa maa og faa;

dit Morgenbjæf, dit Aftenskjænd

det svarer aldrig mer igjen

mod Hjemmets Mure graa.



Naar jeg fra Staden vendte hjem

den lange, lange Vej,

og jeg fik Døren lidt paa Klem,

fik hilst paa Mor, fik Skjæmten frem,

jeg spurgte efter dig.



Og sprang du over Tærsklen ind

med Glædeshyl og -Hop,

og klapped jeg dit gule Skind,

da først kom i mit rørte Sind

den rette Stemning op.



Da saa jeg, Hjemmet var som før,

i Mindet ingen Mist,

fra Klinken i den brune Dør

indtilditlaadne Skinds Kulør

var alting just som sidst.






Men nu er det en anden Sag,

for nu er du jo skudt;

nu har du haftdinDommedag,

din Pande har man sprængt i Kvag

med Rævehagl og Krudt.



Ak, at jeg ej kan hjælpe dig,

at tavs er nu din Mund!

Du logrer aldrig mer for mig,

din Dom den appelleres ej,

du var jokunen Hund.



Men jeg vil sukke næste Aar

og mærke Mindets Brist,

naar jeg paa Hjemmets Tærskel staar

og sér, at i den gamle Gaard

er alt ej helt som sidst.

Kjbh.17/9 1895.