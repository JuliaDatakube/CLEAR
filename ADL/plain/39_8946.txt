Uskyldig Tidsfordriv jeg har

Mel. Ak Frihed, ædle Friheds Stand etc.



Uskyldig Tidsfordriv jeg har

I Dands, Musik og Sang,

Naar andre helst til Glasset tår,

Jeg springer Stuen lang;

Klaver jeg elsker i mit Sind,

og lægger mest paa samme Vind;

En Aria jeg synger tit,

Melankoli gaaer qvit.



Lad visse Folk mig laste da,

At jeg for lystig er;

Og lad dem mig kun raade fra,

Det som jeg haver kiær;

Jeg dog imedens jeg er til,

Vil bruge saadant lystig Spil,

En Dands, en Sang og et Klaveer,

Det er dog min Plæseer.



Naar andre søle sig i Drik,

I Viin og Brændeviin,

Saa har jeg jo en bedre Skik,

End de, som Circes Sviin,

Der drikke, mens de svælge kan,

Og vælte sig i Skarn og Sand.

Bort med den Levemaade, som

Giør svag og Pungen tom.






En anden Skøgen haver kiær,

Som frit tilbyder sig,

For alle, som med Penges Værd,

Vil hende giøre rig;

Jeg derimod ei giver hen,

En Hvid til slig enhver Mands Ven;

Jeg elsker det, uskyldigt er;

Min Ære haver kier.



Lad andre prægtig klæde sig

I Fløiel, Silke, Moer,

I Sølv og Guld, saa ypperlig,

I Netteldug og Floer;

Jeg gaar da helst i det jeg har,

Og altsaa mine Penge spår;

Den Mode jeg ei følge vil,

Men passer kun mit Spil.



Hiin kneiser af sin Karakteer,

Som han uværdig bar,

Og andre over Skuldre seer,

Dog er han selv en Nar,

Thi al hans Attraa gaar der hen,

At han en ny kan faae igien,

Saa plages han af Hovmods Aand,

Er Slave af dens Baand.






Jeg er da mere frank og fri,

End slige Giække, som

Vil gaae i slavisk Liberi,

Og under Herredom;

Jeg spiller, synger, dandser, gaaer;

Saa tit jeg det i Sinde faaer;

Forresten er jeg ganske fri,

For Lysters Tyranni.

[12.]A:Anhang 1782 Nr. 19.B:Arier og Sange I 1773 Nr. 106. -Litt.:Barfod III Nr. 52; A. D. Jørgensen S. 493-94; Vilh. Andersen S. 217,223; Brix: Ambr. Stub S. 79-80; Fonsmark Nr. 52. - Jf. Indl. S. 56 f.

12 lystig] lystigtA.18 Plæseer] PlaisirB.20 Viin.. Brændeviin] Øl, og udi ViinB.22 Circes] circesA (Troldkvinden Circe (Kirke), som forvandlede Odysseus' Mænd til Svin);skidneB.25 Bort med] BetragtB.28 frit] joB.32 Hvid]lille Mønt,1/3af en Skilling.36 Silke, Moer] Silke-MoorB. -Moer]Brokade med vatret Udseende; jf. Moiré.38 Netteldug]klart, floragtigt Stof, oprindelig fremstillet af en Nældeart.42 kun] kunsB.43 Karakteer] dvs.Rang, Titel.44 Som.. bar]mgl. B; Barfod oplyser urigtigt, at B har»Ret som han meer and andre var[hvorved Linjen dog har faaet to fødder for meget]«. 50 Er] EnB.58 For] FraB.-Barfod har L. 30giøre hendei St. f.hende giøreog ændrer L. 44bartilhar.