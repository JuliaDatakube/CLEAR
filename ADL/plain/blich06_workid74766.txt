Min YndlingsdalHvor est du, elskte Plet! hvad er dit Navn?Naar skal jeg dig engang i Verden finde?Naar vil du til dit yndefulde FavnFor evig mig og mine Ønsker binde.Min Barndoms skjønne Drøm - ukjendte Dal!Hvor jeg en Hytte mellem Roser bygger,Naar skal jeg høre dine Kilders Fald?Naar vil du favne mig i dine Skygger?Hvor est du Søe! med din løvkrandste Bred?Og dine klare Bølgers milde Brusen?Hvor est du, Lund! mit stille Hvilested,Med dine tætte Blades sagte Susen?Hvor est du Hytte, med dit Tag af Rør?Som høje Bøges grønne Løv bedække;Med dine Vindver smaae, og lave Dør,Og Hinbærhækken for de hvide Vægge.Hvor trindt omkring mit skjulte YndlingsstedSig skovbegroede Bjerge skulle kjæde,Og rislende blant deres Rivter nedEn lille Bæk min Ager skulle væde.Og Nattens Sanger skulle hos mig boe,Og henrykt skulle jeg dens Slag fornemme;Den skulle tolke mig min Fryd, min Roe,Naar Hjertets Fylde bandt min svage Stemme.Der skulle Dagens Morgenrøde seeMig sjungende til landlig Syssel ile;Der skulle Aftensolen dalendeTil mig den trætte Landmand venligt smile.Illustrationerne vises ikke af hensyn til rettighederne.Og naar jeg længselfuld til Hjemmet foer,En elsket Viv med Glutter smaae jeg favned;Om Aftnen ved mit tarvelige BordEn glad og trofast Ven jeg aldrig savned.Nu har jeg ledt om Dalen fjern og nær,Men ingensteds endnu jeg den har fundet:Derfor jeg Sorgen i mit Hjerte bær,Og derfor have mine Taarer rundet.Jeg seer den Skye, som hisset nærmer sig,Jeg hører Stormen fra dens mørke Sider.De hule Tordner rulle trindt om mig,Og Solen rød bag Uvejrskyen glider.Farvel da du min Barndoms skjønne Drøm!Den strænge Skjæbnes Røst mig grusomt vækker!Jeg hvirvles bort i mine Dages Strøm,Og Armene forgjæves mod dig strækker.