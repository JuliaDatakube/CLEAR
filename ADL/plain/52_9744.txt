Sang

ved den sidste Concert i Studenter-Foreningen d. 2den Mai 1832.



Idet vi samles sidste Gang

Iaar for Eder, elskte Venner!

Og under Instrumentets Klang

Vort Chor sin Hilsen Eder sender,

Det sømmer sig, med tænksomt Blik

At dvæle ved den Tid, der gik,

Og med et lille Gran Kritik

Betragte hvad os Vaaren sender.



Den lange, vaade Vinter lod

Os ofte her til Glæeden kalde;

Og denne Sal vi selv forstod

At skabe til en festlig Halle.

Og Alles Hjerter har vi seet

For Skjemt og Alvor slaae som eet;

Og Kunstens blomstrende Gebeet

Nei? skistet æigt ud til Alle.






Thi enten Tonen rev os hen

I udtrykulde Harmonier,

Og smeltede vort Bryst igjen

Med lutter ømme Melodier,

Hvad eller blot et aandrigt Ord,

En vittig Skjemt fra Læben foer,

Vi greb det som et samlet Chor,

Der griber samme Harmonier.



Men Vaaren skiller atter ad

Vor Vennekreds, vor Sang og Tale;

Og Skovens lysegrønne Blad

Forlokker os fra Eders Sale.

Thi Fuglen synger alt saa smukt;

Violen vinker med sin Lugt,

Og Tanken alt i munter Flugt

Vil ile bort med Spurv og Svale.



Endnu vort Hjerte blusser ungt,

Naar Foraars-Vindene sig nærme;

Og Veiret kan vi trække tungt,

Og bede Cypris os beskjærme.

Vor Puls kan banke syg og mat

For Hjertets hemmelige Skat;

Og i den sommervarme Nat

Vi kan endnu for Pigen sværme.






Vi føle vel, at hvad der nu

Bevæger vore bedste Tanker

Og sysselsætter al vor Hu

Og hemmeligt i Hjertet banker,

Det kan ei skiftes ud igjen

Og deles mellem Ven og Ven;

Thi Amor driver Tiden hen

Med Eensomhed i vore Tanker.



Men, Sommeren er snart forbi!

Med Sange komme vi tilbage,

Og bringe Hjertets Sværmerie

I Melodiens Fryd og Klage.

En Træfugl-Skare lig vi flye

Til Skoven fra den snævre By;

Men Hjemvee bringer os paany

Til vore Venners Kreds tilbage