SILENTIUM.



Der kom fra Kathedret et gjaldende Raab:

Vi har ingen Brug for Studenter!

Søg ud, hvor I bygger med sikrere Haab,

hos os I kun Skuffelser henter!

Bliv Kellner i Kjøge, bliv Høker i Hals,

gaa ud paa vore Torve og hold Fisk tilfals!

Prøv Amerika!

"Der kom joJensenfra."

Rejs ad Hekkenfeldt!

"Der er saa mange meldt."

Se efter iBerling, der ved de dog bedst,

om nogen har Brug for Studenter.






- Aa, skjær dig ved Diget en Fløjte saa lang,

og blæs denne Tale et Stykke!

Tro aldrig, at Danmark er bleven saa trang,

at ej hun har Plads fordinLykke.

Naar Læsset skal over den drøjeste Knold,

og "bedre Folk", de skynder sig i god Behold,

naar en nyfødt Sag

igjen bekjender Flag,

naar fraFrihedsTræk

vi Sminken ønsker væk, -

naar Grunden skal spules i Augias Gaard,

ja, da blir der Brug for Studenter.



Der stiger af Sumpen saa mangen Slags Dunst,

der gaar os som Kolden i Kroppen,

og Skokke af Hjærner i Liv som i Kunst

forvirres af Lygtemands-Hoppen.

Men hvis den skal kvæles den svovlede Brand,

der sænker nu sin Tane over Danmarks Land,

hvis forsagte Sind

til Haab skal hjælpes ind,

hvis den golde Gus

skal ud af Gaard og Hus,

hvis Tærsklen skal sænkes, saa Lyset naar frem -

- ja, da blir der Brug for Studenter.



Og fæst saa dit Blik paa det frelsende Vejr,

der retter selv skjæveste Hytte!

Idyllen er ude, en Stormtid er nær,

og ingen fra Stormen kan flytte;

den leger med Lande som Havet med Rav,

det er som Aanden atter delte Land og Hav;

Torsken den gaar der,

og Manden han staar her, -

Borgen gaar i Synk

til Bod for Hyttens Ynk;

men hvis du tør staa under Stormskyens Bryn

- ja,dablir der Brug for Studenter!

Septbr.1903.