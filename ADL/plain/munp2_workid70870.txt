IV. shojo- stenka taler fra sin sjæls underste blomster - af og til er hans
	  stemme snærrende og skarp som en agitators - saa atter som en,
	  der hvisker en uendelig kostbar og farlig heramelighed mod et
	  
	  øre, der om nødvendigt maa tvinges til at forstaa - ordene
	  smuldrer hen - tonefaldet alene taler - manja maa anstrænge sig
	  til det yderste for overhovedet at opfatte noget - og hele tiden
	  er hans strejfende tale skødesløs, uvæsentlig - som om han tror
	  fuldt og fast, at de ting, han fortæller, er saa store, saa stærke,
	  at de umiddelbart maa trænge ind, ligegyldigt hvilke ord, der
	  tumler over hans læber - som om disse store ting maatte træde
	  frem, klare og utvivlsomme, alene paa grund af deres magt over
	  den talende, selv om han talte om helt andre og mindre lysende
	  emner - men manja er en god tilhører - først nærmer hun sig
	  til hans mund, hvis læber næsten ikke bevæger sig - saa gaar
	  hun længere, og hun sidder skælvende af iver bag ved ordenes
	  arbejdende læber og tunge - hun kan lade dem gaa uænsede
	  forbi sig - hun lytter til det, stenka siger, til det, han vil -
	  lytter -, bare lytter - og arbejder - sig længere og længere ind -
	  ind og igennem - til hun hører - nu hører hun - gennem en tom
	  himmel kommer en regn af blanke meteorlysende kugler over
	  hende - hendes sjæls hænder griber og griber -, samler og samler
	  - og febrilsk gør hun hænderne fri for at kunne gribe, stadig
	  gribe, gribe og samle - der er intet uden en langsom og tungt
	  arbejdende mund et sted højt oppe - og disse store sejlende
	  kugler, der blanke, skiftende i klare kølige farver, daler ned mod
	  hendes aabne hænder - lægger sig omkring hende, for hænderne
	  at ordne, betragte, tage - saadan er stenkas tøvende ord:
	  "allerførst var shojo min mor - og gennem min barndom blev
	  shojo min barndoms konge; sommetider var denne konge min
	  ven, til andre tider min bitreste fjende, som det var mig umuligt
	  at overvinde - hvor denne konge drog frem, var vejen paa den
	  ene side kantet med knækkede lanser, afhuggede hjælmbuske,
	  trompetfanfarer og lyden af store hestes trampen - og paa den
	  anden side hørtes kvinders øresønderrivende skrig og graad -
	  mænds forbandelser og tilfangetagnes ydmyge hyldest - shojo er
	  et navn jeg fandt i skoven forleden dag - efter min barndom
	  blev shojo min kammerat - min kammerat i hvis selskab jeg
	  legede, spekulerede og sloges - min kammerat, som vidste mere
	  om mig, end jeg om ham - og saa da jeg var blevet en 15 - 16
	  aar, (jeg naaede hurtigt denne alder), fandt jeg, at shojo fra
	  kammerat var blevet min lærer - hans tanker og ord blev svære
	  at forstaa - men jeg arbejdede, til det lykkedes - -
	  shojo var nu en meget gammel mand - han maa have været
	  mindst 50 aar ældre, end jeg dengang - en periode var han en
	  gammel og vis jøde, hvis rolige, overlegne humor flydende og
	  
	  fast løste mine 16-aarige indfiltrede knuder - og jeg sled og
	  stræbte, til jeg kunde følge ham - og en tid var shojo en olding
	  af min egen race - en hvidhaaret olding med en stor vorte paa
	  næsen og en ro, der besejrede alt ondt - ogsaa ham lykkedes det
	  mig at følge og forstaa - men da jeg var blevet 17 aar, saa jeg
	  at hans ro var falsk, at oldingens sejr over ondskaben blot var
	  alderdom - og shojo blev igen min jævnaldrende kammerat og
	  ven - men en ven uden hensynsfuldhed, som førte mig ud i
	  vanskeligheder og haard modgang - han, sho jo, havde sine egne
	  veje, som han fulgte uden at tænke paa, at jeg, hans ven, maatte
	  følge - uden at skænke det en tanke, at de veje, som for ham
	  selv blot var hans, og for ham selvfølgelige, for mig blev en
	  strid, der sled paa mit sind og forbrugte min ungdoms uprøvede
	  kræfter - men altid gennem alle disse aar var shojo saadan, at
	  han stod foran mig eller ved min side og pegede, og jeg saa
	  ham og fulgte - men for hver gang jeg havde naaet det af ham
	  udpegede, havde shojo umærkeligt skiftet udseende, var blevet
	  en anden -- og   paa   denne   tid   da   jeg   var   sytten   aar,   skete   det,   at
	  min kraft svigtede, at mine anstrengelser ikke slog til, og jeg
	  ikke mere kunde følge min kammerat shojo - og i min svaghed
	  omtydede jeg hans krav, forfalskede jeg hans ord - og jeg gik
	  en skæv vej og til al modstand raabte jeg mod min ængstelige
	  sjæl: det er saadan shojo vil - du maa gøre saadan - ser du da
	  ikke at det er saadan, shojo vil, - og i lang tid efter dette gik
	  alt godt for mig - min vej var lige, men shojos vej var ogsaa
	  lige, og jo længere jeg gik, jo større blev afstanden og min egen
	  angst - for hvert skridt, for hver kamp  sejrede jeg over den
	  dumhed, den skændsel, som jeg angreb - men min uklarhed, og
	  det deraf kommende raseri, gjorde, at jeg efter hver sejr blandt
	  de  bekæmpede,  de  besejrede,  de  dræbte,   fandt  ogsaa  megen
	  sandhed, megen sand godhed - jeg opsøgte i mit voksende raseri,
	  der nærmede sig vanvid stadig dumheden, skændslen - men jeg
	  fandt den hver gang i  borge hvor ogsaa  sandhed  og godhed
	  havde søgt tilflugt - og staaende paa de rygende ruiner efter
	  hver   sejr,   jeg   ved   raseriets   mod   havde   vundet,   fandt   jeg
	  hver   gang   ogsaa   sandhed   og   godhed   blandt   de   overvundne
	  og dræbte -- og saa en dag kom shojo til mig - han var nu en ung 22-aarig
	  prins af sjælden skønhed - og han fortalte mig, at han maatte
	  rejse - at hans moder dronningen ventede  ham i sit slot mod
	  syd - shojo var ikke vred - ikke bedrøvet - han blot sagde, at
	  
	  han nu maatte rejse til sin moder, som ventede ham - først da
	  anede jeg dunkelt, hvad der var sket - endnu forstod jeg intet,
	  men mit stormende raseri var blevet ren angst - og i min sjæl
	  var intet andet end angst - der fandtes ingen tanke, ingen bestemt,
	  klar og artikuleret følelse, intet var tilbage i min sjæl
	  uden denne angst, der lignede vanvid, mere end kamplysten og
	  raseriet nogensinde havde gjort det - - - - "- stenkas stemme er næsten ikke til at høre og uendeligt langsomt
	  falder ordene fra hans mund - som løv saa let, at intet
	  synes at kunne formaa det til at lande og tage fodfæste paa
	  jorden, hvor det dog tilsidst vil lægge sig, som om det aldrig
	  havde kendt anden plads - hviskende og dog fuldt hørbart fortsætter
	  han sin besynderlige beretning om shojo:  "shojo er det
	  menneske, jeg af alle har elsket højest - jeg har følt hans sjæl
	  med mine hænder i vanmagt og rædsel - jeg har lidt mere med
	  shojo, end med nogen anden, mere end jeg nogensinde har lidt
	  for mig selv - og gennem hans hjerte saa jeg et baal af sejrende
	  jubel, der gik gennem mine lukkede øjenlaag som sol - jeg hørte
	  solens   smæltende   smil   smælte  jordens   evige   død  og  i   mægtig
	  glæde føde nyt liv deraf - sommetider elskede jeg shojo, saa
	  at jeg tvivlede om, at jeg var mig selv - og til andre tider kunde
	  jeg   frygte   hans   overmenneskelige   strænghed   som   min   egen
	  undergang -- tilsidst sagde shojo: nu har du kendt mig - jeg har gjort meget
	  ondt i mit første liv og meget godt i mit andet liv, saadan som
	  jeg skulde - og nu gaar jeg til de grønne haver med det milde
	  lys og den evigt skiftende musik for at hvile hos min dronning,
	  som venter mig der, iført den blaa og hvide dragt, som hører
	  til hendes kærlighed - - " og stenkas stemme kan næppe anes,
	  da han tilføjer: "og da shojo var gaaet fandt jeg det frygteligste
	  - jeg havde glemt alt, hvad jeg havde gjort gennem alle
	  disse aar - at jeg end ikke vidste, hvem mine ofre var, eller
	  deres antal, eller hvilken skæbne, der var blevet deres - kun
	  forstod jeg, at jeg havde kæmpet for en sag, som intet var -
	  at mit liv maatte have været sortere end nogens af alle dem,
	  som jeg i tro paa mit store maal havde saaret og dræbt - og hvis
	  helligste, jeg med rolig samvittighed havde skændet -og hin nat fandt jeg, at maalet for hvilket jeg havde troet hvert
	  offer billigt, havde været latterligt som gniernes kamp om mønter,
	  som perversitetens spyt mod kærlighedens brand - jeg fandt,
	  at jeg havde været en trofast og offervillig jesuit i min egen
	  tjeneste, mens jeg troede, at vinde helgenkrone for en sag, som
	  
	  var menneskehedens - for den nat er jeg shojo taknemmelig,
	  mere end for alt i verden -"det er blevet morgen og stenkas i forvejen lave mumlende stemme
	  dør hen i uhørbar ensformighed - stenka sover med ryggen
	  mod væggen og fødderne hængende over ildstedets kant - gløderne
	  ulmer sagte og manja rejser sig smilende -snevejret er blevet snestorm - husets gavl er en skibsstævn, der
	  sukkende pløjer sig vej frem gennem de rejsende driver og
	  stormens isnende sus - døren er helt dækket af sne - lyset, som
	  mat borer sig ind gennem en smal aabning mellem den og væggen,
	  er mælket og blaat - der blir ingen sol idag - manja skubber
	  med skulderen døren et par tommer udad og graver i sneen
	  med et stykke brænde, til hun kan aabne lige saa meget, at hun
	  kan klemme sig igennem - skoven har ligesom sluppet fodfæstet
	  og hænger i armene paa stormen, og gynger langsomt frem og
	  tilbage - den er stum og dens øjne er lukkede - skoven hviler
	  og lader uvejret gøre med sig, hvad det kan - og det er ikke
	  meget - skoven ved det, og vugger roligt som i søvne - den
	  drømmer med de senede rødder, og krammer dem i drømmen
	  haardt om jorden og dens klippeblokke - snestorm er ingenting
	  for skoven - det er alligevel dens sovetid - skoven er for stor
	  til at have fjender - eller til at kende dem - i dag lader dens
	  herre, solen, den hvile - skoven kan hvile -, men den behøver
	  ikke at hvile - paa havet og over sletterne er stormen det store
	  raseri - for skoven er den noget i luften -solen gaar igennem et øjeblik og siger, at i dag vil der intet ske
	  - stormen vælter sine tusinder tons af sne ned overalt, solen er
	  langt borte og tavs, og skoven fniser af og til i søvne, naar den
	  føler den vidunderlige, æggende saft, der vender sig i de vældige
	  ubekymrede rødder under sne, jord og sten -
	  manja smutter ud med en gammel frakke over hovedet og henter
	  en favn brænde - hun laver frisk ild, fylder en gryde med
	  sne - snart er der lyst og varmt i hytten, der langsomt fyldes
	  med duften af stærk kaffe - hun flaar en hare og gør den i
	  stand, saa den er parat, naar sulten melder sig - med en tændt
	  morgenpibe i munden gaar hun hen og begynder at rede den
	  sovende stenkas haar - varsomt og blødt - naar kammen vil
	  sætte sig fast, tar hun den forsigtigt ud og begynder igen - ind
	  imellem bøjer hun sig med leende øjne og kigger nedefra op
	  paa stenkas ansigt - han har talt længe - men hun ser, at han er
	  ved at vaagne - saa rejser hun sig lydløst og gaar hen ved døren
	  
	  han nu maatte rejse til sin moder, som ventede ham - først da
	  anede jeg dunkelt, hvad der var sket - endnu forstod jeg intet,
	  men mit stormende raseri var blevet ren angst - og i min sjæl
	  var intet andet end angst - der fandtes ingen tanke, ingen bestemt,
	  klar og artikuleret følelse, intet var tilbage i min sjæl
	  uden denne angst, der lignede vanvid, mere end kamplysten og
	  raseriet nogensinde havde gjort det - - - - "- stenkas stemme er næsten ikke til at høre og uendeligt langsomt
	  falder ordene fra hans mund - som løv saa let, at intet
	  synes at kunne formaa det til at lande og tage fodfæste paa
	  jorden, hvor det dog tilsidst vil lægge sig, som om det aldrig
	  havde kendt anden plads - hviskende og dog fuldt hørbart fortsætter
	  han sin besynderlige beretning om shojo:  "shojo er det
	  menneske, jeg af alle har elsket højest - jeg har følt hans sjæl
	  med mine hænder i vanmagt og rædsel - jeg har lidt mere med
	  shojo, end med nogen anden, mere end jeg nogensinde har lidt
	  for mig selv - og gennem hans hjerte saa jeg et baal af sejrende
	  jubel, der gik gennem mine lukkede øjenlaag som sol - jeg hørte
	  solens   smæltende   smil   smælte  jordens   evige   død  og  i   mægtig
	  glæde føde nyt liv deraf - sommetider elskede jeg shojo, saa
	  at jeg tvivlede om, at jeg var mig selv - og til andre tider kunde
	  jeg   frygte   hans   overmenneskelige   strænghed   som   min   egen
	  undergang -- tilsidst sagde shojo: nu har du kendt mig - jeg har gjort meget
	  ondt i mit første liv og meget godt i mit andet liv, saadan som
	  jeg skulde - og nu gaar jeg til de grønne haver med det milde
	  lys og den evigt skiftende musik for at hvile hos min dronning,
	  som venter mig der, iført den blaa og hvide dragt, som hører
	  til hendes kærlighed - - " og stenkas stemme kan næppe anes,
	  da han tilføjer: "og da shojo var gaaet fandt jeg det frygteligste
	  - jeg havde glemt alt, hvad jeg havde gjort gennem alle
	  disse aar - at jeg end ikke vidste, hvem mine ofre var, eller
	  deres antal, eller hvilken skæbne, der var blevet deres - kun
	  forstod jeg, at jeg havde kæmpet for en sag, som intet var -
	  at mit liv maatte have været sortere end nogens af alle dem,
	  som jeg i tro paa mit store maal havde saaret og dræbt - og hvis
	  helligste, jeg med rolig samvittighed havde skændet -og hin nat fandt jeg, at maalet for hvilket jeg havde troet hvert
	  offer billigt, havde været latterligt som gniernes kamp om mønter,
	  som perversitetens spyt mod kærlighedens brand - jeg fandt,
	  at jeg havde været en trofast og offervillig jesuit i min egen
	  tjeneste, mens jeg troede, at vinde helgenkrone for en sag, som
	  
	  manja vaagner - de ser paa hinanden og lytter mod dalen -
	  det, som høres, er ikke dyr, ikke storm - langt nede høres en
	  knækken af grene, som langsomt nærmer sig - det kan ikke
	  være andet end menneskefødder - og ikke et, men flere, mange
	  menneskers trampen - hvad er der for mennesker at søge i denne
	  retning og i snestorm i en skov uden veje og stier? stenka rejser
	  sig og gaar ud - hurtigt har han faaet skindjakken over ryggen
	  og bøssen i haanden - dyret, som ser sin hule opdaget, flygter
	  for at finde den indtrængende, før det selv er fundet og fanget
	  - manja følger ham efter et par minutter - sneen er dyb og
	  tung, og stadig nye lag farer frem mellem træerne og fylder
	  mellemrummene mellem driverne - stenka har næppe gaaet 100
	  skridt -, og manja 10 -, da en forpustet stønnende skiløber staar
	  foran dem - georg, en ung karl fra landsbyen - stakaandet fortæller
	  han, at der er kommet en direktør i en stor lukket bil,
	  udelukkende for at besøge stenka - bonden smiler - stenka kan
	  ikke være nogen anden, end den, der staar foran ham - stenka
	  nikker tavst - han er fanget - der er intet at gøre - manja betragter
	  ham rædselsslagen - nu hører de alle tydeligt, hvordan
	  de tunge masende skridt langsomt kommer nærmere - bonden
	  kaster et forsigtigt blik paa stenka - og sætter hænderne for
	  munden og raaber mod stormen: "her! her! her! -" saa staar han
	  genert smilende - i forhold til en direktør er stenka og han dog
	  trods alt næsten forbundsfæller - men han ser paa stenka, at
	  der er ingen vej udenom - det er for sent - et øjeblik endnu
	  staar stenka - lammet - saa kommer der et haardt og frækt
	  træk som et ryk over hans mund - manja fanger det - stenka
	  vender sig roligt mod hende -: "i dag er det vor festdag - men
	  vi kan ikke skyde ingeniør erik brandt -" stenka griner "men
	  fest er fest, og storm er storm - og dig skal direktøren give
	  champagne, saa du hører maanen og de tusind floder fra dit
	  eget land - og festen er vor - kun vor -" stenka klemmer manjas
	  haandled, som var det et bøsseløb - "det skal gaa -" hun nikker
	  stum - og næppe har hun hvisket sit skønne "du har ret",
	  før direktøren ingeniør erik brandt fnysende af kulde og sne
	  maser sig frem gennem sneen, lige imod dem - og bagved denne
	  pelsklædte skikkelse dukker mere end trediedelen af landsbyen
	  op - unge mænd, koner, børn - georg, skiløberen, indser, at de
	  ikke har noget at gøre her - han vender sig opgivende mod
	  erik brandt - ingeniøren gir ham en seddel og truer mod flokken,
	  der tøvende rykker nærmere og tilsidst stiller sig op tyve
	  meter fra huset - sammen med georg trækker de sig skuffede
	  
	  og modvilligt tilbage og vender hjem, udasede og gennemblødte,
	  for at meddele den magre, men dog friskt duftende nyhed, at
	  den mystiske stenka, ikke er nogen anden end hr. stenka fra ... -landsbyens stemmer er forsvundet - og en hær af fodspor har
	  stormen aandet paa og dækket med sit søvngivende tæppe af
	  1 meter sne - og som en pilgrim under peterskirkens kuppel
	  træder den 30-aarige direktør erik brandt, bro- vej- og havneentreprenør,
	  ind i stenkas hus, bøjende sig under den lave døraabning
	  - med hinanden i haanden følger stenka og manja efter
	  for at fuldføre deres afbrudte fest -maaske læser erik brandt i deres ansigter noget om skovens afbrudte
	  hvile, eller om en fest mellem to mennesker efter fire
	  maaneders tavshed - eller -, og snarere, han er saa til randen
	  fyldt af dette ene, dette, som han er kommet for, at han ikke
	  kan vente med at tale, til han har faaet pelsen af - men stenka
	  afbryder ham: "det er manja -" de to sætter sig - der, hvor hun
	  før har plejet at sidde - stenka peger, at erik brandt kan sætte
	  sig paa hans plads - manja har en flakkende uro i sine øjne -
	  det er ikke noget med deres gæst - det er stenka -, hvad han
	  vil gøre - hun sidder saa nær ved ham, at hun ikke kan se hans
	  ansigt - han rækker hende en cigar og tænder en selv - "vi -",
	  begynder han - men erik brandts bedende blik standser ham -
	  siddende med den tunge sorte pels i skødet stirrer han ufravendt
	  paa stenka - saa siger han med en for hytten alt for høj stemme:
	  "du maa rejse med mig til ... -" og efter disse ord brister
	  direktør erik brandt i graad - hulkende, fortvivlede falder taarerne
	  ned i pelsen - og imellem dem ligger løsrevne, ynkelige
	  ord: "jeg er rig - jeg er gift - du maa -" stenka farer op og
	  gir den grædende en drønende lussing - saa brøler han ind i
	  erik brandts taarevædede, bortvendte ansigt: "ja - jeg skal -
	  rejse med - dig -" som ved et trylleslag ophører graaden -
	  erik brandt rejser sig hurtigt, griber stenkas haand - men stenka
	  gør sig fri og siger kort: "nej - du skal tie stille -" hans øjne
	  falder paa lejet, hvor han to minutter før havde siddet ved
	  siden af manja - skindet er bart - manja er ikke i hytten - han
	  kaster et roligt blik paa sin gæst og gaar ud - han stiller sig
	  paa den store flade træstub, hvorfra han i gaar havde set solen
	  staa op - hans legeme er en eneste anspændt lytten - saa raaber
	  han, vendende sig mod nord, mod skoven: "husk festen!" -
	  et hviskende "ja" siver gennem snestormens mælkede væg - og
	  langsomt gaar stenka tilbage til huset -
	  
	  men paa sin vej gennem sneen -, langs bjærgets kant, mod nord,
	  tænker manja smilende paa historien om shojo -i eksprestoget finmarken - ... sidder direktør erik brandt sammen
	  med stenka -erik brandt taler - taler og taler uden ophold - men eftersom
	  hans tale ikke indeholder andet og mere, end de korte hulkende
	  udbrud, der faldt mellem hans taarer paa den sorte pels i
	  stenkas hus, vil vi foreløbig lade den upaaagtet -
	  - og i stedet for et øjeblik lytte til, hvad stenkas stædige tavshed
	  kan have at svare og indvende -"erik brandt er slut - død og færdig - han er intet mere at regne
	  med - nu har jeg frælst ham tre gange - og hver gang uden
	  virkeligt resultat - hver gang jeg har ført ham op i taarnet,
	  hvorfra han kunde se sig selv og verden, sine virkelige
	  fjender og de farer, der alene er at regne med - hver gang han
	  har staaet i taarnet og set alverdens kræfter brydes og kæmpe
	  med hinanden, har han svimlet og bedt om naade - hver gang
	  han har set, at der kun er een kraft, der er mægtigere end alle
	  andre tilsammen, har han frygtet underkastelsen og delagtighedens
	  pris, der dog er saa latterlig lille, naar man ejer mønten,
	  den skal betales med -, og det gør hvert menneske - og i højere
	  grad, jo senere det har haft lykken at komme til verden -
	  nu kan han gaa - han kan gaa til den store forbandede hob -
	  den store hob af absolut haabløse - aah - disse stinkende gamle
	  sjæle - men nu ved jeg, at vi maa negligere dem - gøre vort
	  regnestykke op, som om de ikke eksisterede - de eksisterer jo
	  faktisk ikke - lenin gjorde sit regnestykke - og fik ret - de
	  kunde negligeres - de kunde ikke gøre modstand - og de
	  kunde ikke overbevises - hverken om det ene rette eller om
	  det modsatte - de havde simpelthen ikke overbevisningens evne -
	  de er det værdiløse pulverresultat af kampen mellem de store
	  akser og de store lejer, som disse arbejder i - paa den ene eller
	  den anden maade maa hele denne klump elimineres bort -
	  stenkas tanker gør et vældigt spring -, toget svinger frem og tilbage
	  af fart -, erik brandt taler og taler -, og stenkas tanker
	  kører videre der, hvor de er sat af efter springet, som en hær af
	  traktorer -jeg tror ikke paa kunstnernes hævden af det dumme undskyldende
	  generationsprincip - at hver tid skulde have sine
	  kunstnere, sine politikere og videnskabsmænd, der blot har
	  at opfylde den tids krav og derefter dø, for at lade helt andre
	  
	  opgaver opstaa for nye mennesker at løse - det er de gamle, der
	  ser, at de ikke har naaet, hvad de vilde -, og de unge, der
	  indser deres egen svaghed (hvilket er dobbelt svaghed) og paa
	  forhaand opgir - siden Kristi død har alle kunstnere, alle
	  forskere villet det samme -, det ene og samme - men alle er de
	  enten gaaet en forkert vej -, eller de har savnet den fornødne
	  styrke - det er og blir umuligt at skabe, fremtvinge nye, rigtige
	  mennesker, saalænge mennesker er nødt til at leve under samfundssystemer,
	  som de nuværende - det er ikke det ene samfundssystem,
	  der er værre eller bedre end det andet - det er
	  hele det store fælles skema for alle samfund, der
	  er haabløst, satanisk ondt -, idiotisk - en stor mand kan danne
	  femhundrede nye, rigtige mennesker - de er der -, de staar
	  færdige og frie, som de skal være - og hvis de ikke er titaner
	  af sjælskraft og fysik, vil samfundskolosserne dog gradvis vride
	  dem tilbage, bøje dem, bage dem om i den gamle stupide
	  form -det er umuligt at udrette noget ved at arbejde med enkelte, med
	  individer - man kan, det viser sig, og har altid vist sig, man
	  kan skabe mennesker - men disse kan umuligt staa, naar de
	  blir sat ud i stupiditetens glatte glidende skidt - og at gaa den
	  anden vej er ogsaa haabløst - du kan ikke ændre, selv det allerringeste
	  fra grunden, samfundsmæssigt, uden i forvejen
	  at have frigjort de vældige skjulte krav hos menneskeheden, der
	  ene vil være i stand til at bære en saadan verdensomformning,
	  som selv den mindste virke1ig konsekvente ændringsbestræbelse
	  øjeblikkelig vilde resultere i - ja, disse latente krav om
	  fornuft og retfærdighed i universel maalestok, hvis fond af
	  energi, nu bundet, først frigjorte vil virke som en naturkatastrofe
	  af verdensformat, selv paa de mest forudseende -, disse krav vil
	  uundgaaeligt virke imod dine hæderligste anstrængelser, saalænge
	  de er uden sprog, uden naturligt afløb, saalænge de
	  trykkes ned til blot en undertrykt uartikuleret destruktionsdrift -
	  der findes kun eet eneste vindue, der ufejlbarligt viser rigtigt
	  og altid staar aabent - du kan ikke nu skabe de nye mennesker
	  -, for de vil dø - du kan ikke ændre samfundene (fra
	  grunden straks - al anden vej er paa forhaand haabløs), for de
	  gamle kræfter vil kvæle dig -, og de nye, der endnu ligger som
	  uaabnede og ukendte gaver, kan ikke støtte dig - men dette
	  kan du gøre -: du kan arbejde paa at give mæle til de vældige,
	  naar først frigjorte, saa ubetvingelige, krav, der (endnu bundne)
	  æder af livskraften hos alle levende - du kan raabe: se, hvad I
	  
	  gør -! hvad I, I, som dog kaldes mennesker, finder jer i - se,
	  hvordan I kunde leve - se alt, hvad der findes i jer - ser I
	  ikke, at I kun bruger en tusindedel af jeres kraft -, og at I, saadan
	  som alt er, ikke kan bruge mere -SE-SE-SE-!
	  dette kan du gøre -lær mennesker at tale - lær dem at udtrykke, ikke det, som man
	  har bildt dem ind, er vigtigst for dem, men lær dem at udtrykke
	  imellem sig det i dem, som kræver og længes efter et virke -
	  1igt liv for hver enkelt at leve, en virkelig strid for hver
	  enkelt at kæmpe, den eneste strid, der er, og nogensinde kan
	  blive, deres egen -, deres egen i aller dybeste forstand - som
	  det er nu, gaar hvert enkelt menneske rundt og tror sig ene i
	  verden om længselen, om kravet - der findes intet sprog til at
	  aabenbare det store fællesskab - intet sprog til at udsige det,
	  som fylder hvert menneskes inderste selv, og som alene er
	  sand virkelighed - giv sproget, talens gave - lær menneskene
	  at sige, blot de ligegyldigste ting paa et sprog, der kan udtrykke
	  alt -, og de vil, alle somen, øjeblikkelig se, hvortil et saadant
	  sprog, en saadan gave er ment - hvad der skal siges, behøver
	  du ikke at bekymre dig om - det findes, stærkt, sundt og
	  levende i dem alle - ubrugt, farligt og herligt - flyt denne, den
	  første hindrende sten, og løgnen vil skride som en søjle af sand,
	  bygget af et barns hænder - og alt det gamle vil være glemt og
	  uendeligt fjernt for det store og vidunderlige, som hvert menneske
	  vil opdage i sig selv, og i alle andre - naar de enkelte ser, at
	  de er alle, der endnu lever, da vil verdensstupiditeten dø - dø
	  af en banal forkølelse eller tandpine - verdensstupiditetens sidste
	  middel -, nu eneste effektive vaaben, er de skærme, den har
	  sat mellem de enkelte mennesker -, og som faar dem til at tro
	  paa ensomhedens løgn - stumhedens brændende feber -, som blot
	  er den verdensstupiditetens indsmigrende, i hemmelighed bønfaldende
	  kosmetik, den lægger over menneskene, menneskene,
	  dens største fare -, for at de skal tro sig være blevet skønne,
	  som de i forvejen var -, for at de ikke skal kende hinanden -
	  gør dette - find kravet, som er hos alle, og giv det evnen til at
	  udtrykke sig - og dit arbejde vil ikke blive din generations
	  idealisme - dit arbejde vil, hvis du har den fornødne kraft og
	  det fornødne klarsyn (hvilket du aldrig ved, før dit liv er endt,
	  og endt efter at være tilbragt i denne kamp -, den eneste værdige,
	  indtil den er vundet) -, dit arbejde vil gøre (eller medvirke
	  til at gøre) jorden til det paradis, som den er ment som -, det
	  paradis, som vi aldrig til fulde har kendt - men, som vi dog alle
	  
	  aner maa være vort eneste rette og naturlige hjem - som vi alle
	  i vore højeste, stærkeste og mest tilfredsstillende øjeblikke har
	  troet os skimte glansen af - det er de øjeblikke, der burde være
	  vor daglige opildner, naar vore krav vil lade sig fange i nøjsomhedens
	  trætte garn - i de øjeblikke alene ved vi, sikkert,
	  konkret og utvivlsomt, hvad det er, vi kæmper for, lider for
	  og længes imod, og altid har længtes imod -
	  hvis du er den, der kan dette og skal gøre det, da vil dit arbejde
	  blive en revolution, i hvis skær alle tidligere vil virke
	  som blide og sentimentale kærtegn - dit arbejde vil blive det,
	  som alle ærlige forskere, alle trofaste kunstnere, alle vaagne,
	  alle virkeligt gode, siden romerrigets undergang forgæves har
	  arbejdet paa - den lenin, som døde 1924 var blot en model af
	  den lenin, som maa komme - den kristus, som blev korsfæstet
	  for denne -, samme sags skyld, vil ikke blive den sidste - naar
	  HAN kommer, vil hvert menneske, hvert barn, føle sig som den
	  Rette, som den, der har gjort verden til det, som den altid har
	  villet være, og indtil da altid trods alt har drømt om at blive -
	  ingen er udvalgt, men alle, alle er kaldede: -naaet saa langt indfanges stenkas ører af ordstrømmen, der
	  sprøjter fra hjørnepladsen, hvor erik brandt sidder - en rigtig
	  skovlatter faar stenkas kinder til at rødme - det er ikke erik
	  brandts ord - dem har han ikke hørt - det er en blomstring i
	  hans eget bryst - en blomstring, ikke anemoneblid og violduftende
	  -, men haard og brutal og dog kærlighedsbedøvende og
	  herlig - hans næsebor fanger en duft, herlig som saften af raat
	  kokød - og han ser for sig tusinder af byer brænde paa vældige
	  altre, paa hvis kant er skrevet: Et Nyt Liv Er Begyndt, Hver
	  Den, Som Tøver Skal Blive Et Glædesoffer Til Det Ny Liv -
	  - erik brandt taler sagte: "jeg har aldrig kunnet tale - og man
	  kan vel ikke forlange, at andre skal forstaa en, naar man intet
	  siger - jo du har forstaaet mig -først var det min far - han undertrykte alt i mig - og jeg kunde
	  ikke sige ham, at det var alt blødt og fint i mig, han traadte
	  paa, hver gang, vi mødtes - saa var det else - hun frygtede og
	  hadede min ensomhed - hun kunde ikke se, at min trang til
	  tavshed og til at være alene, blot var en kamp for at finde de
	  ord, de fagter, der skulde sige hende alt -, der skulde vise hende
	  fuldt ud, helt ind igennem min sjæl, hvordan og hvorfor jeg
	  elskede hende - og hendes frygt for min lukkethed blev en tyk
	  mur - og nu tilsidst min rigdom, mit arbejde - mit arbejde, som
	  
	  dog trods alt, til det sidste havde været helt mit eget -, ogsaa
	  det blev en uhændig uformelig klump -, en drøm, som jeg ikke
	  kunde magte, ikke udnytte, ikke forme -" erik brandts stemme
	  er melodisk og dannet - behagelig - men hans ord er som et
	  barns hjælpeløse klynken -: "nu har mit liv trykket sig sammen
	  om mig, saa jeg ikke kan vende mig -, ikke kan finde noget
	  som helst for bare grums og mørke - nu ved jeg ikke engang,
	  hvorfor jeg skulde røre mig, hvorfor jeg skulde tale - du har
	  frælst mig tre gange -, fræls mig igen - sig mig, hvad jeg skal
	  gøre - du maa vide det, om nogen ved det -"atter glider skovlatteren over stenkas ansigt - skovlatter har intet
	  med en almindelig skov at gøre - den kommer fra stenkas skov
	  - og vender tilbage derind som en givende og frugtbar regn og
	  gør rødder og stammer blanke som nye vokslys - stenka griner
	  og svarer -: erik - du er erik brandt - jeg kan sige dig, hvad du
	  skal gøre - selv kan du intet gøre mer - erik brandt selv er
	  død - men du " skal", det er det eneste, du kan nu, og det
	  skal du - du skal være en finger mellem mine overbebyrdede
	  virkehænders tusinde fingre - tro! tro!  - og du vil maaske
	  blive frælst paa en anden maade - dine egne krav er færdige -
	  gaa nu ind under mine kravs ubrydelige strænghed - og svigter
	  du denne gang, er det din sidste, absolut sidste død -" stenka
	  smiler -  at smile er hans  egentlige, virkelige udtryksmiddel -
	  og  erik  brandt nikker  -  og hvisker med   stive  læber:   "ja"   -
	  uigenkaldeligt - erik brandts strid er tabt - den findes ikke mere- og det er ikke ny strid, nyt liv, han har søgt - han har søgt
	  frælse - nu findes kun stenkas usynlige maal -toget gynger, duver og slingrer - bremser, og hviner i bremser
	  og fjedre - standser og holder - medpassagererne skifter - ved
	  en lille station stiger en gammel kone ind i kupeen, hvor stenka
	  og erik brandt sidder - hun er helt hvidhaaret og har en tyk
	  græsgrøn kjole paa - hendes hænder lægger sig klogt og roligt
	  i skødet - hendes ældede ansigt er som et dyr, der hviler, men
	  dog husker farerne, og som har fundet modet i at kende frygtens
	  aarsag - i samme øjeblik stenka ser hende, forandres hans
	  udtryk, saa man næsten maa tro det er en anden mand, man har
	  foran sig - men erik brandt lægger ikke mærke til det - han
	  sidder foroverbøjet med hagen i de opadvendte haandflader og
	  albuerne støttet mod knæene - han har ikke forstaaet, hvad
	  stenka har sagt - og han bryder sig ikke om det - den ro han
	  føler nu, har han ikke følt i flere aar - han har ladet sig synke- endelig har han naaet bunden - det er ham nok, at stenka har
	  
	  givet ham følelsen af, at han ikke kan komme længere ned - og
	  at der synes at være en slags mening, selvom han ikke nu formaar
	  at gribe den - pludselig hvisker stenka med ganske svag
	  stemme: "erik, hvad jeg lige har sagt dig, er, at hvidt ikke er
	  sort, at den fattige ikke er rig - det var alt -"- saa falder hans blik atter paa den gamle kone overfor ham -
	  hurtigt tar han sit cigaretetui op og rækker hende det - "De
	  ryger, ikke sandt?" den gamle smiler: "det er saa længe siden,
	  jeg har røget, at jeg næsten ikke kan huske, hvordan det er -
	  mine børn synes ikke en gammel kone skal ryge - men det synes
	  De aabenbart -" - hun tar ubehjælpsomt en cigaret ud, og stenka
	  tænder den for hende - den gamle vil sige noget, men da hun
	  ser, at stenka allerede har sat sig tilbage i sædet, og nu ser ud
	  af vinduet med et fraværende og træt udtryk, tar hun sig i det- erik brandt er ligesom vaagnet og betragter forbavset konen,
	  der ryger med smaa korte drag som en ganske ung pige der
	  [aldrig har]  røget før -