4Til GlemselPaa det Sted hvor den ældgamle tusciske StadFiesole stod



Tiden folkerige Stæder fælder,

Hvor de kneised', hvisler Sumpens Rør;

Over støvomhvirvlet Afgrundfør

Svimlende, sig Tankeløshed hælder.



Stumme Glemsel, med en Krands af Nelder

Og et Spindelvæv til Pryd og Slør,

I hvis Favn ældgamle Minde døer,

Og Æoners lange Strøm bortvælder:



Skjønne Guddom, for hvis Aasyn kun

Daaren bæver, boer ei i dit Gjemme

Mere Fred end i Dianas Lund?



Lær mig, glemt af alle, alt forglemme!

Hvad er mod dit tankeløse Blund

Selv et Navn saa stort som Jordens Rund!