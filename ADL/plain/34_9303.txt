Nr. 167.

Mel. Min siel nu lover HErren etc.



Min siel, hvo vilde være

Begierlig efter det man veed,

Der kand dig kun besnære,

Og hindre fra din salighed,

I verdens ære prange,

Som kand saa snart forgaae,

Forbandet tusind gange

Den ære kaldes maa,

Som styrter ned i pine

Og skændsel siel og krop,

Vil du til ære trine,

Saa søg til himlen op.



2. Hvad kand os vellyst nytte,

Der er saa slet og hastig endt,

Hvad kand os riigdom skytte,

Naar døden har sin bue spendt,

Min JEsu æres sæde

Har uforgænglig guld,

Af hiertens fryd og glæde

En gandske himmel fuld,

Mod hvilket verdens rige

Er kun som skum paa vand,

Kom hierte! lad os fige

Til himlens fryde-land.



3. Hvad skal vi da ey smage

For liflighed i siel og krop,

Naar disse gode dage

I evighed ey høre op,

Nr. 167. FJ1-7.1, 9:som]saa F, vel trykfejl. 1, 11:vil]vilt F. 2, 2:der]det J2-3.3, 2:liflighed]livlighed FJ1-3.

- - -

Nr. 167.Oversættelse. Lass' uns doch nicht begehren, J. J. Beck, Schr. s. 924. - V. 1. Sætningsforbindelsen er noget vanskelig. Man bør tænke et udråbstegn eftersalighedi l. 4; dette har originalen. L. 5-6:i verdens ære prange, som kand saa snart forgaae, er en foranstillet apposition tilden ærei l. 8. - 2, 2:slet] dårligt, ilde. - 2, 3:skytte] beskytte. - 2, 11:fige] haste. - 3, 1-2:hvad... for liflighed] hvilken liflighed. - 3, 3:disse gode dage] dagene i himlen.






For JEsu stoel at træde

I himlens blanke slot,

I JEsu sig at glæde

Er evig sødt og got,

I JEsu sig at fryde

I evig ære-stand,

Har mere at betyde,

End nogen tænke kand.



4. I JEsu har jeg mængden

Af riigdom, lystighed og pragt,

Det skal man see i længden,

Naar verden er i aske lagt,

Lad verden mig foragte,

Det intet hindre kand,

Jeg efter dig vil tragte,

Du himlens ære-stand.

Lad verden mig kun hade,

Jeg bliver JEsu troe,

Og aldrig ham vil lade,

Saa er min siel i roe.



5. Bort verden, vær forbandet

Med al den deel, dig hører til,

Min JEsum, intet andet,

Jeg til min riigdom have vil,

Lad verden mig kun træde

I spot og skændsel ned,

Min JEsus mig kand glæde

I tiid og evighed.

Og skulde jeg end smage

Her døden tusindfold,

Det kand mig intet tage,

Hist er jeg i behold.

3, 8:evig]evigt J6-7.

- - -

3, 5:stoel] trone. - 3, 6:blanke] lyse. - 4, 2:lystighed] om åndelig glæde. - 4, 3:i længden] der tænkes på evigheden. - 4, 4: 2. Pet. 3, 10. - 4, 6:det intet hindre kand] det kan ikke gøre (mig) noget, orig.: das kränckt mich nicht ein haar. - 4, 11:lade] forlade. - 5, 2:al den deel] alt det. - 5, 11:det kand mig

intet tage] det (at smage døden) kan ikke tage noget fra mig.






6. Det kand jeg frit bekiende,

Og glædes nat og dag dertil,

Et rige uden ende

Gud mig i himlen unde vil,

Lad verden sig fornøye

I det, som snart forgaaer,

Min krone i det høye

Alt færdig til mig staaer,

Jeg skal med Gud regnere

I evig herlighed,

Hvem vilde sørge mere,

Imens jeg dette veed?



7. O JEsu! al min glæde,

Naar kommer dog den blide stund,

At jeg derop kand træde,

Og prise dig med engle-mund,

Naar skal jeg brude-smykkes?

Naar skal den vexel skee?

Naar skal det for mig lykkes,

At jeg dig faaer at see?

O! und mig snart den ære,

I frydens paradiis

Min seyers krands at bære,

Dig selv til evig priis.