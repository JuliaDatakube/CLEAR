JULEBAGNING (1901)I fjorten Dage havde det hængt i med en Knag-Frost, der havde trukket et
							Næt gjennem Pløjemarkerne og lukket Munden paa enhver lille sludrende
							Bæk under de lave Bakker. Den før saa sorte Muld laa nu som et
							staalgraat uigjennemtrængeligt Panser af Tjel1) om
							Agrenes brede Bryst. I Vejenes frodige Sand stod der tusind stivnede
							Spor af det Liv, der havde hersket her den sidste Tøvejrsdag før
							Frosten; hvert Aftryk efter en travende Plag eller et Par læppede
							Bondetræsko havde faaet sit Dæksel af Skrogis, der laa og glaned dødt og
							ubestemmeligt op i Vejret som store, brustne Øjne.Himlen, stod høj og almægtig over de smaa, graatagede Hedegaarde, som
							Frostluften syntes at fjerne endnu mere fra hverandre, og hvis røde og
							gule Vægge selv i lang Afstand kunde skimtes tværs gjennem de bladløse,
							strittende Kaalgaardspil.Et Par Steder kvulmed en tung, fed Røg op af Skorstenen; for den indviede
							var det et ubedrageligt Tegn paa, at man der var i Færd med sin
							Julebagning; og det Barn, der den Dag blev sendt i Ærinde til en af
							disse Gaarde, misundtes af Kammeraterne som en Lykkens Kjæledægge, der
							vilde vende tilbage med Lommerrie udspilede af Kringler og Pebernødder.Om end man var naaet Julen ret nær, var det dog de færreste, der med god
							Samvittighed kunde sende en saa overdaadig Røg ud over Landskabet; de
							fleste havde maattet vente ved den gamle krøblede Vandmølle -
							den eneste 1) Jordens frosne Skorpe. der paa Egnen -,
							der vel kunde pine saa meget Vand til sig rundt om fra de bundfrosne
							Vildre og Kjær, at den kunde pynte sit gamle, frønnede Vandhjul med et
							fantastisk Istapskjæg, men synderligt mere blev der ikke Raad til, saa
							det tog sin beskikkede Tid, før den rigtig kunde gøre Lyste blandt de
							Bjærge af Melsække, der ustandseligt bares ind fra skumplende Havvogne
							af spyttende Staldkarle og nu næsten trued med at mase det
							rotteopgnavede Mølleloft. Derfor var der trindt om i Hjemmene idel
							bekymrede Ansigter blandt Husmødrene og en altfor begrundet Ængslelse
							for, at Juleaften skulde komme bag paa dem som den i sin Tid skal have
							overrasket en ældre Medsøster, uden at Juleknaset var i sømmelig Orden;
							og det vilde jo omtrent være den værste Tort, der kunde overgaa et Hjem
							af grundfæstet Hæder.Denne Frygt havde ogsaa hjemsøgt Trine Ingedal, en brav Husmor, der
							sammen med Manden, Andreas, beboede en af de yderste Smaagaarde i
							Landsbyen. Gang efter Gang havde hun haft Stafet ved Møllen for at høre,
							om der da ikke var nogen Udsigt til at faa Sigtemelet hjem; men den
							stakkels plagede og forvaagede Møllersvend med det melede Ansigt og de
							sure, rødkantede Øjne havde hver Gang skultret sig i den laadne
							Faareskindstrøje og bandet Fanden hokk sig paa, at han ikke kunde trække Hjulet, saa
							længe Vorherre hverken gav Regn eller Tø; men naar han saa havde set de
							nedslaaende Virkninger af denne Meddelelse, havde han søgt at trøste de
							bekymrede med en vidtløftig Oversigt over Mølledriftens Historie i den
							sidste Menneskealder; skildred hvorledes Frosten mangt et Aar havde
							hærget lige til det allersidste Døgn før Jul, men saa var det ogsaa
							kommet med Sus i alle Strømme og Brud i alle Bække; Vandet havde skyllet
							hen over Sluser og Stigborde med en Kraft, som vilde det tage
							" Værket med sig i sine Hvirvler, og da Julen kom, havde hver
							faaet sit af Malt og af Mel, og der havde ikke været en Kringle, ikke en
							Smaabrøds-Kavring mindre i noget Hjem end ved nogen tidligere Jul."Giv jer slirend til det, bitte Folkens, giv Jer slirend til
							det! det kommer hver Krumm. Vorherre kan hjælpe, før en selv ved af det
							at sige, - ja, migi kan han det," sa Møllersvenden,
							mens han skeled hykkelsk indsmigrende op mod den uforanderligt
							froststivnede Himmel.Om end adskillige godmodige Sjæle lytted opmærksomt til den gamle
							Møllersvends trøsterige Ord, fandt de fleste dog kun i disse Løfter en
							daarlig Erstatning for Sigtemelet; og naar de kom hjem til Konerne med
							tom Vogn, blev de modtagne med knubbede Ord og fik Maden slængt hen ad
							Bordet under sur Mund og fortrædelige Øjne.Den 22de December om Morgenen vaagned Trine Ingedal med den Beslutning,
							at nu skulde den her Venten ha en Ende. Den største Del af Natten havde
							hun ligget vaagen med kriblende Æltelyst under Neglerødderne, og da hun
							omsider var faldet hen, havde hun svælget i sigtemelspudrede Drømme om
							Bagesjov og Timsejav og andre melede Idrætter.Hun husked endnu tydeligt en af Drømmene: Hun tyktes, der var
							vederfaret hende den store Ære, at Degnemadammen, som hun længe havde
							ventet, pludselig havde indfundet sfg med sine to voksne Døtre, der
							begge var noget fint og særegent paa en eller anden Herregaard, hvorfra
							de nu var vendt hjem i Julens Anledning. Trine havde flittigt
							gjennemsøgt sit Spisekammer for at udtage det bedste til disse kræsne
							Ganer; og det vidste hun, at Sylten var et Mesterværk og Rullepølsen
							upaaklagelig, men da hun skulde skjære af Julebrødet, forvandlede det
							sig til lutter Rugbrødsskiver under Kniven. Hun bar det ind under salte
							Taarer, og endnu husked hun de Øjne, som de tre Fruentimmer laante
							hinanden over Bordskiven, da de satte deres Musetænder i den underlige
							Julekage. I det samme var den rødøjede Møllersvend kommen kravlende ud
							fra Rummet under Kakkelovnen med en halv Sæk Mel paa Ryggen, som han lod
							dumpe ned i Anretningen midt mellem de tre Damer, mens han slog ud med
							Haanden og sagde: "A kan Fanden hokk mig ikke alene trække
							Hjulet, naar Vorherre stadig ligger og smøler med Regnen."Gud ske Lov, saa var det jo da kun en Drøm. Men nu skulde der være Alvor
							ved det, tænkte Trine."Andrejes!" kaldte hun og stødte med sin højre
							Stortaa til Mandens venstre Læg under Dynen. "Kom nu op, og
							lad os endda faa Melet hjem, inden Højtiden kommer ren undbukken1) paa jen. Det er højt Dags!"1) uforudset.Andreas gjorde en ufrivillig Bevægelse i Sengen, som en Puppe, der
							berøres af et eller andet ublidt i sit Dvalesvøb.Trine, der hurtigt saa, at det første Angreb var saa godt som mislykket,
							forberedte et nyt, under hvilket hun ogsaa tog Albuen til Hjælp. Hun
							valgte dog et Punkt, hvor Stødet ikke vilde gjøre videre ondt."Aa, kom nu, Andrejes, og lad din Luren ha en Ende for denne
							Gang!"Andreas, der nu følte, at et Svar var uundgaaeligt, begyndte at indlede
							en mindelig Overenskomst gjennem Næsen, da han endnu var altfor søvnig
							til at drage sig Munden til Nytte."Hvad er æ Klokk?" snøvled han med lukkede Øjne fra
							det inderste af sit bølgende Fuldskjæg."Æ Klokk er, hvad den skal være," svared
							Trine undvigende. Hun vilde ikke paa dette Tidspunkt ha til Ords, at det
							gamle Loddeværk for nylig havde rystet fire Slag ud af Kukkassen."Tror du maaskesig nogen vil spørge mig om, hvad æ Klokk er, om Julen
							kommer paa os, uden at en har en Bid Brød i Huset, som en kan være
							bekjendt at byde et fremmed Menneske!" føjed hun ildnende
							til.Disse Ord rejste Andreas kav-ret paa Enden. Med en barket Fingerkno i
							hvert Øje søgte han at faa lidt Lys i Tilværelsen."Jamen, Trine, du hover1) jo, te det blev
							sagt til mig, te før Klokken to maatt a paa ingen Maader hent
							det.""Aaejow! Den Snak er vi kjendt med!" sa Trine,
							betydelig formildet ved at se ham vaagen. "Bryd du dig aldrig
							et Gran om den Ting. Hvem der er først ved æ Møll, han har alle sine
							Dage faaet først malet, og bare du nu kradser ved, saa du tar
							Møllersvenden paa Sengen og stikker en enlig Skilling til ham og ikke
							viger af Flækken, før du har Melet med dig, - saa er der,
							migi, Ingen, der skal faa mere Held af sin Mølkjøring end du, det skal a
							svare dig god for."Trine havde allerede famlet sig til en Æske Svovlstikker og en Ende Lys
							paa Bordpladen. I dets raadvilde Skjær slængte hun nu de kraftige,
							resolute Ben ud over 1) husker. Sengestokken. For at gjøre
							Manden endnu mere grande og klarhovedet havde hun i Opspringet svunget
							den fælles Overdyne helt over mod Halmmaatten, der dækked Sengens
							Indervaeg. Andreas, der fuldtud fatted Meningen, greb sig foran med
							begge Hænder og skubbed med Kraft Skjorten op og ned for at gnide den
							indstrømmende Luft varm mod sin Mave. I næste Nu fulgte han mut og med
							stærk behersket Iver efter Konen.Deres Paaklædning var snart besørget. Andreas' svære Vadmelsbukser med de
							affarvede, stærkt udviklede Knæer, og Trines fire favnevide Skjørter
							faldt i blytunge Folder ned om deres stærke Kroppe. Ansigtets Tvætning
							blev der ikke Tale om; der var jo endnu et bitte Stød til Søndag,
							desuden var alt Vand bundfrosset lige fra Kjeldtrugets til Vandstrippens
							under Frammersbordet.En Gang imellem tyssed Trine paa Manden, naar han larmende harked Søvnen
							af Halsen eller uforvarende rendte sine brede Træskonæser mod
							Stolebenene. Selv voved hun næppe at ta Fodtøjet paa for ikke at vække
							alt det slumrende Liv, hvis lette Barneaande luned Rummet og satte halvt
							gjennemsigtige Pletter rundt om i de smaa Ruders nistrende Rim.Saa snart Hestene havde faaet en enlig Gjevt og Andreas Ingedal en
							Spølkum varmt 01 med paafaldende meget Sukker og Fløde i, havde Trine
							den Tilfredsstillelse at høre ham kjøre ud ad Gaardsledet endnu med
							Decembernattens Mørke i og udenom sin Vogn. - Et langt Stød
							efter kunde hun endnu høre det langsomme Vognspands Dumren hen over den
							knortede Markvejs smaa Ispytter.Saadan lidt hen over Undendags1) vendte Andreas
							Ingedal tilbage med een Mand til paa Agefjælen. Saasnart Vognen var
							reven i Hold foran Forstuedøren, krøb den fremmede ud paa Hammelstokken,
							hvorfra han lod sig glide ned paa Stenbroen under et hult Bump fra sine
							store Træskostøvler. Derpaa skyndte han sig om til Vognens Bagsmække,
							hvor han haled en Sæk til sig, fra hvilken der kom en raslende Lyd som
							af vindtørrede Ben. Ben var det imidlertid ikke, men Skeer -
							Træskeer - og Manden var en Lovring2), der
							var velkjendt paa denne Egn og trak rundt for at afsætte sin Vare.1) Middagstid.2) *dolgoeO* en fra Silkeborgkanten; en
							"Skovlovring".Trine Ingedal var kommen ud i Gangdøren: "Aa Gud ske evig
							Lov, kom du nu med æ Mel!""Ja hvad, en turde jo snart ikke andet; helsen haaj du nok
							ikke været sød at ta Morgenkys ved, hvad, bitte Trinemor?"
							ærted Andreas; han var kommen i højt Humør ved Møllerens Snaps og
							Juleskjænk. Trine havde straks fattet Grunden til Mandens usædvanlige
							Lystighed, men agted ikke at gøre nogen Ophævelse derfor, nu da Melet
							holdt for Døren."Goddaw, Soren," sa hun but, henvendt til
							Skeerkræmmeren. "Naa, du er kommen til den her Egn? Ihtho,
							gaa ind ad æ Dar; den gamle sidder jo, hvor hun plejer at sidde,
							- ved æ Kakkel."Kræmmeren kyled Skeersækken over Nakken og kroged sig ind ad Døren.Da han var gledet ind, sagde Trine til Andreas: "Kommer du nu
							slæbend med den Sluri, saa en skal ha ham at føde paa. Husker du ikke,
							hvor læng han gik og dryned her i Fjor og ikke var til at blive skilt
							ved?""Tho, da er han da paa en Maade aa æ Familli.""Ja, i Storstuen kommer han nu ikke til at ligge, det kan a da
							sige dig," fortsatte Trine."Nu ja, tho lad ham da saa ligge ved æ Kaal; helsen kunde han
							vel ikke gjøre din Seng nogen Skade.""Ja, det skal du nu ikke gi dig af med at kloge i, mi
							Faar!" sa Trine studs, men føjed hurtigt til for at vinde ind
							i en anden Gade: "Men lad os nu i Guds Navn faa Melet af
							Vognen, saa en omsider kan komme i Lag med det; det er i Færd med at
							være en stukken Tid."Andreas gik forbi det frahaands Øg, der lagde Ørerne, grined, slog med
							Nakken og vrikked med Rumpen for med ethvert Lem at udtrykke sin
							Menneskeforagt."Kan du staa, din Kule, eller maaskesig du skulde til Flyvt
							igjen!" raabte Andreas og planted sine tunge Knoer i
							Rallikens Ribben, saa dens Ører atter for højt til Vejrs."Aa, slaa en ett, det sølle Ting," bad Trine; hun
							stod og smaafrøs ved Vognsiden med Hænderne doltet ind i Forklædet.Andreas la sin brede Ryg til Vognfadingen, snupped en Sæk om Snuden og
							lod den dale ned over sine rummelige Rygstykker."Sæt den op imod æ Panel, men kom endlemaal ikke  til min Rok med dine store
							Træsko!" raabte Trine efter ham, da han svingled over det
							høje Dørtrin med det kjære Julemel,Andreas kom ud igjen med store Melblamasjer ned ad sin sorte
							Vadmelsfrakke."Aa, Andrejes, da er du da ogsaa en Høvedkalv, som du gaar og
							overbegjør den eneste ordentlige Frakke, du har; kund du da't ha trukken
							af den!""Hov, hov, bitte Trine, tho det kan jo gjøres
							endnu," sa den uforstyrrelige Andreas, idet han langsomt skød
							Frakken ud over Hænderne og nu gik løs paa Sækkene i de bare
							Faareskindsærmer.Trine stod og glaned ned i Bunden af Vognen."Men hvor har du gjort af Maltposen?""Maltposen!" gjentog Andreas med en spirende
							Ængstelse, "tho, den maa vel være, hvor det andet
							er.""Nej, misajn, om den er!" sa Trine. "Ih,
							Herregud, kommer du nu her skrusjend og har iløwle ikke uden det halve
							af det!" fortsatte hun, mens hun rev i Sækkene for at finde
							den savnede Pose."En skulde da aldrig tro, - -"
							begyndte Andreas en Tankerække, men hans opvældende Vrede skylled den
							over Ende, saa han sprang over i følgende Udbrud: "Den
							Satans Helmis! Gid Fanden knækk din Hals, din galrøved Mær!"
							Her faldt nok et Par Knoslag ned i den sortes Sideben, mens Andreas
							fortalte Konen, hvorledes Øget paa Vejen hjem var bleven ræd for et
							Stykke Papir i en Vejgrob og havde givet et Fust hen over et Par
							Grusdynger, før han havde faaet Hævs paa hende; her var Maltposen
							sikkert trimlet bag af Vognen.Andreas bandte, Trine jamred, og Tjenestedrengen kaldtes til og blev sat
							ind i Sagen, hvorpaa han sendtes ud for at lede og med Ordre til endelig
							at skynde sig, før det blev mørkt og vildsomt, for saa kunde de
							allesammen ta æbag.Skjønt den bortkomne Maltpose ikke undlod at kaste sin Skygge hen over
							Trines til en Begyndelse saa glade Træk, livedes hun dog igjen op, saa
							snart hun traadte ind ad Dagligstuedøren og saa de tre-fire
							hvide Melsække staa i Geled langs Panelet og ligesom kalde hende til
							store og ædle Idrætter. Allehaande sære og henlagte Redskaber som Selde
							og Dejgnkar, Timse og Melløbe 
							des ned fra deres mørke Loftskroge og flød over Stengulvet som Vrag paa
							en Strandbred. Hampesnorene løsnedes om Sækkesnuderne, og Trine lod det
							endnu kværnvarme Sigtemel prøvende glide gjennem sine spillende Fingre.
							Mandens tykke Knortekjæp blev stukket til Bunds i den største Sæk, for
							at Melet ikke skulde "brænde sammen" i Ovnvarmen,
							der i Øjeblikket var aldeles overvældende; den gamle dragkisteagtige
							Bilægger havde udefra modtaget det ene overdaadige Foder af Klyner og
							Hedetørv efter det andet. Der hersked da ogsaa inde i Stuen en
							aandsfortærende Tørke, i hvilken alt synes at lægge sig ud i Formerne.
							Dørstolperne nærmest de glohede Plader svedte tunge Harpiksdraaber, der
							sneg sig nedad i klare, klæbrige Bugter; de svære, sortstribede
							Alkovedyner, hvis Vaar runded sig fedeligt omkring Hønsefylden, krøb ud
							over Sengestokkene som lade, stormavede Væsner, der vendte den stribede
							Bug mod Varmen. Henne paa selve Kakkelovnen spraged det hvert Øjeblik i
							Kittet, hvormed Pladerne var sammenkittede; en kvalm Dunst som af brændt
							Haar gled ud i Rummet fra de paa Overliggeren henlagte Bælgvanter og
							Træskovisker, og de grimmige Løver og græsselige Krokodiller paa
							Ovnsiderne, der i ophøjet Arbejde symboliserede de fire Verdensdele (den femte var
							uopdaget ved Ovnens Fødsel), syntes for hver ny Tørv at spærre Gabene
							endnu højere op, som snapped ogsaa de efter Vejret.Kun Aftægtskonen, gamle Edel, sad klods op ad Ovnens glødende Sider og
							lod sig spege med stort Velbehag; hun var allerede indskrumpet og tør
							som et fjorgammelt Faarslaar. For Øjeblikket var hun stærkt optaget af
							at udfritte Skeermanden, der hvert Aar ved samme Tid kom med Posen fuld
							af Træskeer og Familienyt østerfra.Kræmmeren sad endnu akkurat som han var steget ned fra Vognen; han bar
							ingen Overfrakke, men et mægtigt bundent Klæde var surret et Utal af
							Gange om hans Hals og havde endda Ender saa lange, at dets Frynser
							dasked nede mellem hans Kn'ær; hans Fødder dækkedes af et Par
							Træskostøvler, der var beslaaet med skinnende Blik helt ud over de
							dubbede Næser; desuden bar han en laadden Plyses Lue, der var slidt
							skaldet foran og paa Siderne. Til Trods for Varmen sad den endnu klinet
							ned om hans Ører, som kunde han være født med den."Nej, hvad siger du, er Thames Tørsmark død!"
							udbrød den gamle og rejste Hovedet under det sorte Kasteklæde.
							"Og det har vi ikke hørt et Ord om!""Nej, det er jo ikke saadan at faa Bud i den her strenge
							Vintertid; Vejen er jo lang, og Thameses har aldrig været stærke i at
							skrive, og da de nu vidste, te a skulde her nedad, saa tykte de, te det
							kunde vel drive saa
							længe. - Jow, da er han saamænd død og henne, sølle
							Thames.""Aaja, saarnænd," sa den Gamle, "naar
							Vorherre kalder, saa nytter det ikke en Gryssen at kradse imod.
							- Fik han helsen en god Udgang af Verden?"Skeermanden strakte Træskostøvlerne vidt fra sig, vrikked paa Hælene og sa:"Det var
							den villest Ligskare, a har set i mi Levetid, men det var jo en smal Sag
							at gjøre Begravelse paa det Sted; der var nøj at ta til.""Ja, da var det sandt! Aa, Herregud, saa han er henn. Ja, vi
							gik saarnænd til Præst sammel, mig og Thames. Og der var endlemaal en
							Tid, te Folk troed, te det skulde ha wot vi anner. A kund ha haft det en Krumm bedre, end
							a fik det her i æ Gaard. Men Mennesken spaar, og Gud raar, og Thames han
							fik nok her i Verden foruden mig. - Har du hørt det,
							Trine," sa Edel, henvendt til Svigerdatteren, "te
							Thames Tørsmark er død?""Ja, tho det sa Andrejes mig for et øjeblik siden. Det er da
							underligt, te vi ikke har hørt det, - og Pengene, vi skulde ha
							efter ham, - vil de virkelig gaa os dem fra hver
							Kjærn?"Skeermanden saa uigjennemtrængelig ud, mens han atter vendte sig til den
							gamle: "Du var en af dem, han tænkte meget paa, ilag han
							laa. Vil du hilse Edel, sa han, da han gav mig Haand mod Sidstningen. A
							har tænkt mer paa hende, end hun maaskesig selv ved af;
							men nu er det jo til ingen Nytte at snakke om den Ting, sa han, vendte
							sig saa om mod Væggen og døde.""Ih, sa han virkelig det! aa, Herregud, ja; maatte en anden nu
							snart følge ham efter! Det gode, a faar at se, det har a set. En bliver den ene Dag
							ringere end den anden. Æ Brød kan en ikke tygge, og alting er en over
								 æ Haand. Men naar
							Vorherre ikke henter en, saa er det vel, fordet en endnu ikke er god nok
							til ham."Derpaa begyndte gamle Edel med sørgmodig Stemme at fremsige -
							bogstavret - sit Yndlingskvad, et
							"Hjertesuk", som hun sammen med den afdøde havde
							lært det Aar, de begge gik til Præst:Det sidste jeg vil bede om,O Gud, da lad din strenge DomFra Synden miig afskrække,Og styrk min Tro, at Jesu DødKand rede miig af ald min NøødOg læge mine Brække!Disse Ord sammen med den stærke Hede inddyssed nu saaledes den gamle, at
							hendes Hoved under en let Snorken sank ned paa hendes Bryst, hvad
							Kræmmeren tog som et Paaskud til at rejse sig fra Skamlen og flytte sine
							Tordenstøvler hen mod Udgangen."Gaar du kanskesig hen til Karlen?" spurgte Trine."Ja.""Aa, skulde du se Dorre, vil du saa ikke bede hende om at
							komme ind.""Naa, er hun maaskesig henn og hjælpe Laurst med at vende
							Udlæget?" sa Skeermanden med et underfundigt Blink i
							Øjenkrogen."Ja, det er
							saagu snaar ett mere te at hold fræ hinaant!" sa Trine bøst.Da Skeermanden var naaet midtvejs mellem Lade og Stuehus, begyndte
							Plejlen at falde med rappe, dundrende Slag, mens en ung Kvindeskikkelse
							med et Halmstraa mellem Tænderne gled ud af Ladedøren og piled af Sted
							langs den rimfrosne Mødding som en Huskat, der under sin Jagt overraskes
							ved et Markdige."Hvad mon det er, du løber og straaner efter?" sa
							den hvasse Moder, da Dorre viste sig i Frammersdøren."A var saamænd henne og hente en Tagkjærv til æ
							Tapstaang.""Jow, a vil tro det; du skulde, migi, ha Tapstaang; du brygger
							nok øl paa den Malt, din Far har kjørt og strentet langs
							Landevejen."Dorre, der nu indsaa sin Vandgang, retted hurtigt: Tapstang til Ovnrage,
							men lønnedes saa slet, at Moderen var lige ved at dreje hende en
							Sanskage."Aa, spar mig for dine Krøniker, Morlil, og se, du kan komme
							og ta en Haand i med; her er helsen ingen Mangel paa Arbejde, for hvem
							der vil lægg æ Bælle ad det," sa Trine, idet hun kasted et
							bekræftende Blik ud over Stuen, der danned et endeløst Virvar af
							Bagerværktøj.Trine havde paa nederste Ende af Langbordet begyndt at ælte sammen til
							Pebernødsdejg. Endnu luftigere paaklædt end den dristigste Baldame
							endevendte og mishandlede hun den taalmodige Dejgklump efter de bedste
							Regler, mens to Haartjavser ved hvert af Ørerne hopped op og ned i Takt
							med Hændernes Bevægelser; det samme gjorde de kun halvt tilhyllede
							fyldige Bryster bag den aabentstaaende Særkelinning, og som for at
							mangfoldiggjøre dette idylliske Billede af Flid og Huslighed, gjentoges
							enhver af Trines Bevægelsei i et firkantet Spejl med forgyldt Ramme, der
							rakte skraat hen over hendes Hoved.En Gang imellem slap hun Dejgklumpen og styrted efter et eller andet ind
							mellem de Timser og Selder og Halmløbe, der flød ud over Gulvet; her løb
							hun som oftest mod en af Ungerne, der enten sad ved en aaben Sæk og
							tragted Mel gjennem den hule Haand eller var hensunken i Beskuelsen af
							de lange fladklemte Halmstraa, der haledes op fra Alkovernes Dynedyb.
							Begge Dele var under almindelige Forhold lige forbryderske, men Trine
							havde i Dag andet at gjøre end at se Børnene paa Fing ene. Efter et
							saadant lille Sammenstød kunde hun stønne i Arbejdsfeber:
							"Aa, gaa da
							fra ens Fødder, I Unger; en kan snart ikke sætte en Fod for
							jer!" hvorpaa hun atter tripped tilbage til Dejgklumpen, der
							blev løftet, rullet, foldet og tampet efter Forskrifter, der var lige
							saa tilintetgjørende og tilsyneladende lige saa lovbundne som de, med
							hvilke en øvet Bokser anfalder sit Offer.Den korte Vinterdag var begyndt at glide over i den lange Vinternat. De
							faa Lysstrimer, der nu og da havde blinket frem over Husmønningen, blev
							efterhaanden gulliggraa og fortoned sig omsider helt i det aske- og
							sodfarvede.Dorre, der havde rumsteret med Gryder og Ildrager ude i Frammerset, fik
							nu en kort Ordre til at gaa hen og røgte ind, derpaa lyed hun noget
							Mælk, blanded det i en Strippe sammen med nogle udblødte Brødskorper og
							gik ud til en lille broget Spædkalv, der laa og sagled midt i  den gjødningslune Faaresti.
							Ved Dorres Indtrædelse flygted Faarene sky hen i et Hjørne af Stien,
							hvorfra de nysgjerrigt betragtede hende og Strippen, mens de nu og da
							løfted Forbenene og førte dem med et tørt, senet Hug ned mod Jorden.
							Kalven rejste sig paa sit svajende Bentøj og fimred tørstigt med
							Halestumpen. Dorre stak sin lille faste Haand i Munden paa den og ledte
							dens nubrede Snude ned i Stribben; den suged sig fast til Haanden, som
							vilde den knuse den, men rejste atter Snuden og snøfted ud ad
							Næseborene, saa snart Dorre vristed sin Haand til sig. Forsøget maatte
							gjentages flere Gange, før hun fik det fjollede Dyr til at ta den lunkne
							Drikke. Kalven var naaet til Bunden. Mælken havde den opdrukket og
							svingled nu rundt om Strippen med skjæve, bruskede Hop, da Faarestidøren
							blev sagte lindet, og Laurst, en velvoksen Knøs med blondt Haar og
							stribede Trøjeærmer, traadte ind og afstedkom ny, øreklippende Uro
							blandt de laadne Indvaanere.Dorre havde allerede hørt hans Trad, før han bukked sig ind ad Døren, og
							var bleven saa mild i Øjnene derved; ikke desto mindre vedblev hun at
							vende Ryggen til; det sitred svagt i hendes Nakkegrube, da han nærmed
							sig, men aldrig saa snart havde han lukket Munden op, før hun udstødte
							et Hvin og raabte i en Blanding af Skjænd og Latter:
							"Ih, Jøsses, Laurst, da var du da lige ved at kyse Livet af
							mig!"Laurst fandt dog ikke Anledning til nogen Undskyldning, men sa:
							"A loved dig jo vistnok et Par Viske til dine Træsko. Her har
							a dem. Men a kan jo ikke saa lige vide, om de passer." - Han holdt Viskene hen mod Dorre. De
							var nydeligt flettet, af den bedste Havrehalm paa Pladsen."Giv mig din ene Træsko, Dorre," sa han og gik nær
							hen til hende, "saa skal a se og snitt em til.""Aa, den taabelige Kalv, den er da lige ved at patir
							en!" sa hun og rev Haanden ud af Dyrets Gab, mens hun gav det
							et let Dask over Snuden. Hun strøg Træskoen af og hvined lidt paa
							Skrømt."Tror du, a kan staa paa eet Ben," sa hun og læned
							sin Albue til hans Aksel. Han havde bøjet sig ned for at skjære Visken
							til efter Skoen. Hans fortrolige, men  ærbødige Famlen nede ved hendes Ankler
							frembragte en sær Sitren i hendes Knæ og Barm, og halvt ubevidst lagde
							hun nu hele sin runde Arm hen over hans kraftige Nakke."Du har endda en kjøn bitte Fod," sa han og saa op
							med et skjævt Smil.Denne lille uskyldige Smiger fik paany Dorre til sig selv:
							"Har a det," sa hun kort; "se du nu
							snart at bli færdig," Hun stod og løfted Benet for ikke at
							smudske Strømpen."Nu skal den faa det baade varmt og godt," sa
							Laurst; han greb hende fast om Anklen og putted hendes Fod ind i
							Træskoen, som naar man gir Smaabørn Fodtøj paa."Du maa virkelig ikke ta saa haardt, Laurst, a taaler ikke at
							bli kildret.""Du er maaskesig hvinsk ligesom det sorte Øg," sa
							han og greb endnu fastere om den anden Ankel."Av, av! Nej, Laurst, du skal lad vær da!" Hun
							skabed sig og skoggerlo, saa Faarene stamped sig Benene af Led og drejed
							de store graa Øjne hid og did henne i deres Mørkekroge."Men nu var det jo ens Betaling," sa Laurst; han
							havde rejst sig saa rank, at hans Hue skrabed Hjaldet."Naa, saa du er af den Slav, der skal ha sine Tjenester
							betalt; a tror, a har en Femøre i min Lomme, bare a kunde komme til den
							for Kalven," sa hun og putted endnu et Stykke Brød i
							Kalvegabet. Det umættelige Dyr omslynged med den lange ru Tunge baade
							Haanden og Brødet, stødte, snøfted og punsed, som skulde det tygge det
							altsammen til en Grød. Det var, saa det kildred Dorre i Hjærtekulen,
							saadan suged den."Aa, nu skal du ikke prøve paa at gaa mig det fra," sa Laurst og
							stak resolut sin Haand ind under Dorres Armhule."Dersom du nu ikke opfører dig skikkelig, min Far, saa skal
							jeg slege dig om dine Kjæver med den her," sa hun og trak den
							overslavrede Haand, hvis Fingre formeligt var sammenlimede, ud af Dyrets
							Mule og nærmed den til hans Ansigt. Laurst svajed tilbage,"Du er ikke til at bli klog paa," sa han stødt."Aa, det kommer vel an paa, hvormøj Forstand en
							har." Og med en brat Overgang fortsatte hun: "A tyt,
							Skeermanden var henne ved dig, havde han noget nyt at
							fortælle?""Ja, det kan en vel godt sige. I hvert Fald kom han med den
							Efterretning, te Thames Tørsmark er død.""Hvad siger du! Din Bedstefar?""Ja, og din
							Plejefar.""Ja, men Jøsses, saa bliver vi jo rige Folk!" sa
							Dorre overlystig."Ja, det ved vel ingen noget om. A vilde ha haft noget at vide
							af Skeermanden; han var jo Bedstefars gode Ven til det sidste; men han
							lod ikke til at vide noget; og det huer a ikke allerbedst. For er det
							ikke blevet oppet nu, hvem Bedstefar har testamenteret hans Grunker, saa
							kunde en jo fristes til at tro, te de havde Ret, der sa, te det var ikke
							saa meget bevendt med hans Rigdom.""Ja, men er
							der noget efter ham," sa Dorre, "saa kan de da
							aldrig gaa os det fra.""Jo, saamænd kan de saa; - han kan gi hans Penge til hvem han
							vil; og der kan sagtens ha været baade den ene og den anden, der har sat
							ondt for os, nu ved det, te vi ikke har været ovre at se til ham næsten
							et helt Aar.""Ja," sa Dorre, "havde a endda taget derover i Pinse,
							som Bestemmelsen var. Gamle Folk de vil jo gjerne gjøres noget ud af;
							men bagefter er en altid klog. - Naa, en skulde jo da snart
							ikke tro, te han af den Grund skulde ha gjort os arveløse.""Ja, ved du hvad," sa Laurst, "det kan
							en slet ikke vide noget om. A har hørt om Folk, der efter et Skjænderi
							er gaaet ind til Skatolklappen og har strøget baade eet og to Nuller i
							Testamentet.""Ja, Skjænderi!" sa Dorre, "men vi har
							jo da aldrig skjændtes med gamle Thames, og han har altid sagt te a var
							den rareste Pige i Familien, og heller ikke har han da haft andet, end
							hvad godt var, at sige dig paa, det a ved. - Naa, men sæt nu,
							te hver af os fik en Hoben efter ham, hvad vilde du saa
							gjøre?" sa Dorre og saa ham fast og drilsk ind i Øjnene."Hvad a vilde gjøre?" sa Laurst, som om han ikke
							rigtig havde forstaaet, at dette var et Samvittighedsspørgsmaal.
							"Saa vild a, surenmæ, gi Sukkerlade med ligesaa møj
							Hvedebrød, som du kund ed!""Ja, det er saa møj godt," sa Dorre,
							"men det, a mente, det var, te saa vil du vel giftes, men med
							hvem?""Det ved du da nok!" sa Laurst bønligt."Med mig?""Ja, hvem helsen?""Ja, saa maa du rigtignok arve mange Penge, hvis det skal gaa
							i Lave," sa Dorre kaadt.Men den Vittighed var Laurst for stærk. Han for op i stor Vrede og
							raabte, mens han tog Stoimskridt mod Udgangen: "Naa, saa
							det er for æ Peng si Skyld, te du tar mig!"Men nu blev det Dorres Tur at bede om godt Vejr. For ogsaa at faa
							Hænderne til Hjælp, tørred hun, saa godt det lod sig gjøre,
							Kalve-Slavren af i sit Forklæde og stormed hen imod Flygtningen, slog
							sin Arm om hans Nakke og sa smægtende: "Aa, din Stykke
							dumm Knægt, kan du da ikke forstaa, te a holder af dig!"- Og nu fulgte en Forsningsscene saa idyllisk, som man
							overhovedet kan forlange den paa et Sted, hvor tyve forbavsede Faar ser
							til i deres laadne Enfold, mens en punsende Spædkalv hvert Øjeblik
							ubarmhjertigt angriber det elskende Par bagfra med det ene Snudestød
							efter det andet.Da de to Kjaerestefolk omsider gled ud af Faarestidøren, var det allerede
							saa mørkt, at man inde fra Stuehuset ikke kunde iagttage dem. Laurst gik
							ind i Foderloen, Dorre gled med Strippe i Haand langs Vesterhusets
							strittende Rækker af Istapper, der paa det Sted, hvor de ramtes af
							Lysviften fra Dagligstulampen, viste sig ravbrune i Enderne. Saa snart
							Dorre var naaet ind i Bryggerset, lavede hun et forfæideligt Spektakel
							med Mælkespandene for at gi Moderen et overdrevent Begreb om den Flid,
							hun udfoldede; desuden tralled hun ud i Mørket for ogsaa ad den Vej at
							faa hende til at tro, at hun var i Besiddelse af den gode Samvittigheds
							Ligevægt.Dorre stak i Forbigaaende sin Haand ned i Vandspanden, førte den over
							sine rødplettede Kinder og tørred sig i Forklædet, før hun traadte ind
							ad Frammersdøren."Da skal a endda love for, te det tog nø Tid for
							dig!" sa Moderen."Ja det er ikke saa lige en Sag at faa en Spædkalv til at ta
							Brødet de første Gange," svared Dorre.Trine tog tilsyneladende dette for gode Varer og sa: "Kan du
							gaa hen og gi den gammel hendes Sten !" Den gamle, det var
							Edel, som havde lydt Alderdommens Lov at gaa i Seng med Hønsene. Inde
							fra Aftægtskammeret havde man i det sidste Kvarter hørt en ensformig
							snurrende Lyd; det var Edel, der afhaspede sine Bønner, Da Dorre slog
							Døren op for at skubbe den af Klude omviklede og til Glødhede opvarmede
							Teglsten ind under den gamles klamme Fodballer, toned det endnu ud af
							Sprækken :- - "I den Tro jeg hensove vilog Legemet tildække;lad Satan ej sig snige tili Synden mig at vække." - -og derpaa med stigende Stemme:"Sæt dine Engle til en Vagt,saa har jeg Naade fundet;saa spytter jeg ad Satans Magt,saa er han overvundet!"- I Lyset af en lille dinglende Hængelampe udviste Dagligstuen
							for Tiden et saare broget Liv. Trine stod endnu svedende og i stærkt
							ophægtet Tilstand ved Nederbordenden og gennempryglede sin Dejgklump;
							Andreas sad og dumsed i Kakkelovnskrogen i den Stol, som Edel tidligere
							havde indtaget med Alderens Ret. Karlen kom ind med en Halmkjærv og en
							Nogl Sime i Favnen, hvorved han vakte et Vredesudbrud hos Trine for
							Bordenden: "Men skal en da nu ogsaa ha dig til at
							sidde og svine her midt i ens Sager med din Halm og dit Kram; kunde den
							Simestrygen ikke opsættes til en Aften, da en anden en ikke havde slet
							saa møj mell Hænder?"Laurst forsøgte et spagfærdigt Forsvar for sine Hænders Gjerninger; det
							var ikke Meningen af det, sa han, at han vilde sidde der hele Aftenen,
							men han vanted lige en jenle Halvsnes Favn i det sidste Hundrede, og det
							var saadan en Rarhed at faa Noglen færdig nu, inden en naaed den lange
							Juleuge, da en ingenting fik gjort ved det.Det lod virkelig, som Trine beroligedes af det ædruelige i denne
							Tankegang; desuden var det hende altid kjært at lægge Mærke til, at ens
							Tyende vilde "te framm ad",  hvad der angik Huset, og uden at der blev
							indvendt mere fra Trines Side humred Laurst sig da en Plads mellem de
							Løbe- og Melsække, der bredte sig over det sparsomme Rum, lagde den
							smørgule Havrekjærv under venstre Træsko, Irak Straaene til sig i smaa
							Haandfulde, stødte dem lige i Roden mod sit graa Bukselaar, spytted
							fyndigt i Næven og tvang de gjenstridige Straa sammen til et Tov, der
							forlængedes i det uendelige og til højre for Stolesædet vikled sig ud
							til en uhyre Slange, der lidt efter lidt bugted sig hen over Gulvet og
							op ad Skamleog Bænkeben.Inde mellem Bordet og Bænken næsten helt oppe ved Overbordenden sad
							Skeermanden i Lag med et Arbejde, der kunde glæde sig ved Børneflokkens
							allerinderligste Opmærksomhed. Han var nemlig optaget af at tælge en
							Sprællemand af den Slags, som opstilles paa Kaalgaarddiget med en Pind i
							Skrævet og et frygteligt Sværd i hver Haand, hvormed den fægter i Luften
							og vender sig udfordrende mod Alverden, blot Vinden rører sig det
							mindste.Skeermanden var just naaet til det for enhver skabende Kunstner kritiske
							Øjeblik, da Værket skal ligesom indblæses Livsaande gennem Næsen.
							Kunstneren kasted her med et flot Slæng sin Tollekniv bag i Haanden,
							mens han spurgte Børneflokken, om de vilde ha Næsen stor eller lille."Stor!" raabte de alle som med een Mund, og adræt
							gik Skeermanden atter i Gang med sit Arbejde.Ogsaa Trine kunde ved sin Bordende paaregne mere Opmærksomhed, end der
							for Øjeblikket var overensstemmende med hendes Fordringer. Under et Utal
							af Forvandlingskunster havde hun nu faaet Dejgklumpen omsat i en Hoben
							Smaatriller, der grebes med sikker Haand og skares i ganske bitte
							Smaaterninger, den første Antydning til Pebernødder, hin for barnlige
							Ganer saa søde Frugt, uden hvilken Julen ikke er nogen rigtig Jul."Det var et fristende Syn for saa mange vagtsomme Øjne paa
							Bænken at se disse sukrede Smaadjævle hoppe og springe under Moderens
							Knivsblad. Af og til kom saa et Par ilsomme Smaafingre hen over
							Bordpladen og napped en af de lækre Tingester, der var trimlet lidt bort
							fra de andre. Det gik een Gang, kanske een Gang til, men  gjentoges det dumdristige Forsøg
							yderligere, saa faldt Trines behændigt drejede Knivsblad ned over de
							frække Negle, mens en strittende Haartop og en vildt opspærret Barnemund
							forsvandt med Vræl i Dybet.Som alle travlt optagne Husmødre længtes Trine efter det Øjeblik, da hun
							med frelst Samvittighed kunde ordne Knægtene i deres Seng; det
							indtraadte, da en af Flokken af pur Slikkelyst havde slugt en Klump
							Hjorttaksalt i den Tro, at det var en Knald hvidt Sukker og derfor
							udjamrede sin Skuffelse i Toner, der vilde ha rørt en Hvalros. Men
							Trine, der i Øjeblikket følte sig som Midtpunkt for Fordringer, overfor
							hvilke endogsaa de moderlige Følelser maatte trække det korteste Straa,
							hævded halsstarrigt, at det bedste Middel mod den enes Lidelse var, at
							de alle kom i deres
							Bis. Og skjønt denne Straffemaade fra alle Sider blev stemplet som
							aldeles forkastelig, og skjønt der kraftigt blev henvist til
							Sprællemanden, der om et Øjeblik vilde træde frem for Verden med en
							Næse, der efter alle Solemærker at dømme vilde overtræffe selv de
							dristigste Forventninger, hjalp det altsammen ikke en Bønne, de blev
							trukken af Tøjet uden Naade og dreven ind i Alkoverne paa samme Maade,
							som man jager Gjæs i Sti.Nu kom der endelig Fred til Huse, "saa en da kunde høre, hvad
							en selv sa", som Trine fornøjet bemærked, efterat hendes
							Ordre var sket Fyldest.Det var dog ikke, fordi der var saa særdeles megen Snakkelyst i
							øjeblikket.Andreas snorked i Krogen og vendte sig en Gang imellem, saa det knarked i
							den gamle ovntørrede Armstol. Og Trine var egentlig ædende gal i
							Skallen, først over den altfor stærke Overlæsselse med Arbejde, i
							hvilket hun evigt var bleven forstyrret af Ungernes Spilopper, mens hun
							ikke var bleven tilstrækkelig understøttet af Datteren, der havde brugt
							mistænkelig lang Tid til Indrøgtningen. Men hun blev ogsaa mere og mere
							ond paa Karlen; for det første havde hun en lumsk Anelse om, at det var
							"gotten Laurst", der havde opholdt Datteren saa
							længe i Faarestien, for det andet tirred det hende vedblivende at se ham
							sidde der i sin tætte Bredde og hviste med Halmen ud over det kjære Mel.
							Hvor let kunde han ikke faa en Vippe eller endnu værre Ting op i Selden
							eller Dejgnkarret, og hvad vilde der ikke kunne gydes over hendes  Hoved af Utti1) og Bagtalelser, om der hændte noget saadant! Det var ogsaa
							øjensynligt, mente Trine, at han gjorde det hele paa Trods, saa sejg han
							sad der og spytted snart i Næverne og snart paa Gulvet, mens han
							uafladelig løfted sig i Sædet og med Værdighed trak den snoede Sime ud
							under sin Bag. Hun skulde nok huske ham det af, den Drivkile! Nu havde
							hun endda lagt Uld hen til et Par Sokker til ham; men det var nok bedst,
							det gik tilbage til Bunken igjen; for naar han opførte sig paa den Maner
							og gjorde alt, hvad han formaaed for at trodse og opirre hende, saa
							kunde hun nok ad anden Vej give den Smule Uld, hun kunde faa tilovers,
							Fødder at gaa paa.Som de fleste rappe og nævenyttige Husmødre var Trine ikke saa lidt
							egenraadig, og paa en Dag som denne, hvor det gjaldt noget saa vigtigt
							som Julebagning, og hvor den ringeste Fejl ved Tillavningen kunde
							ødelægge de smukkeste Forhaabninger, forlangte hun den mest ubetingede
							Herskermagt over Stuen i hele dens Længde og Bredde. Men Laurst sad jo
							netop der paa sin Halmtrone og danned et lille selvstændigt Fyrstendømme
							midt i hendes uindskrænkede Kongerige, og da hun just et Øjeblik var
							henne i Krogen efter ny Melforsyning og i Jaghasten fik en Halmrinkning
							op mellem Knæerne, gav hun hele Simestablen et Spark, saa den røg ind
							under Skamlen, mens hun raabte: "Ih saa tag det dog til
							dig, det forbandede Kram, som du sidder her og laver en Uryd med, saa en
							skuld tykk, te du maatt evig skamm dig ved det!"Laurst dukked Nakken og var ikke ganske vis paa, at hun ikke kunde
							"lægge Daller til ham"; han tænkte paa Mundheldet:
							"Slaar hun, som hun høger, saa slaar hun mig over min Ryg,
							til den røger!"Men da det forblev ved Affyringen af det løse Krudt, rejste Laurst igjen
							Hovedet, spytted fedt ned i Næverne og føjed endnu en lang Alen til sin
							Simes Vækst.Mest tirredes Trine dog næsten ved Synet af Skeermanden, der ogsaa sad
							med et lille Privat-Griseri i Form af Pinde og Snttspaaner deroppe ved
							Overbordenden. Og her var Arrigskaben saa meget værre, som
							Gjæstfrihedens Bud forhindrede hende i at give den noget hørligt 1) Bebrejdelser. Udtryk. Skeermanden var langt
							ude beslægtet med gamle Edel, og paa dette Slægtskab indkvartered han
							sig en Gang om Aaret flere Dage paa Rad i Huset; saa længe hun leved,
							maatte en jo finde sig i det, for han havde jo altid en Del Nyt at
							fortælle hende, hvad enten det nu var Løgn eller Sladder, og den gamle
							var altid inderlig fornøjet men hans Komme, mens Trine hellere saa hans
							Hæl end hans Taa. Saa skulde det ogsaa nok træffe sig, at han kom
							dumpende midt i de allertravleste Forberedelser til Julen; tho kunde æ
							sølle Skaaen endda ha opsat sit Besøg til en mindre stukken Tid, men det
							kunde der aldrig være Tale om. Og faldt det saa ind med Sneknog og
							simpels Vejrlig, saa kunde en ha ham gaaende og stryge Skanker hele
							Juleugen; og lidtle renfar, men meget værkelig var han, og tunghørend
							var han ogsaa, æ sølle Sluri, saa det var helsen et kjønt Skilderi,
							mente Trine, at ha at gaa og glo paa den hele Højtid, naar en havde
							Hænderne optagne af saa mange andre Ting.Saadan var det at ha en Donnek til Mand som ham, der sad og snued der i
							Armstolen. Han samled
							op, hvad der vilde hænge ved. Hun var overbevidst om, at om han havde
							mødt selve Jørgen Rakker, saa havde han taget ham op i Vognen ogsaa; det
							gjaldt blot om at slæbe hjem og saa lade en anden en ha Ulejligheden.Trine løfted her Dejgklumpen op i Højde med sin posede Barm og hugged den
							ned mod Bordskiven, saa Ølpotten sprang over to Knaster i Midtfjælen, og
							den halvdøve Skeerkræmmer slap sin Sprællemand og drejed Hovedet med et
							Ryk, saa hans grønne Øjne og Trines graa gnistrede sammen paa Halvvejen.- "Hvad mon den Tralde er gal for!"
							tænkte Skeermanden. Han var indvendig endnu mere opbragt end Trine, da
							der endnu hverken var bleven budt ham vaadt eller tørt, skjønt Tarmene
							var lige ved at skrige i Livet paa ham. Det var en knøv Behandling at gi
							et fremmed Menneske, der tilmed var af Familien. Gammel Thames Tørsmark
							skulde kunne kigge op af sin Grav og se, hvilken Modtagelse man gav hans
							betroede Ven og Sendebud, der sad her paa Nippet til at udføre hans
							sidste Vilje. Her kunde en se, hvad det var for noget Kram, han havde
							betænkt saa rundhaandet i sit Testamente; det var knapt, te det vilde
							række en en Taar Øl; Dram kunde der jo  ikke være Tale om, endda en havde siddet og
							bevverrystet paa en bar Mogfjæl en lang Vej med æ Vind i æ Nies.Naa, Andreas var der jo ikke saa meget at sige til; han mente saamænd en
							det godt nok; men han var jo i den Grad under Malisjen, te han turde
							knap nok selv ta en Bid, inden han havde faaet Tilladelse af Kjællingen,
							han havde. Men det var dog rart at se, hvor vidt de kunde drive det; de
								skuld lige
							baresten faa Lov til at løbe Linen ud, det skulde han svare dem god for.Og saaledes vedblev Skeermanden at bore sig bestandig dybere og dybere
							ned i sin Harme; thi mens han de foregaaende Aar næppe vilde ha fundet
							Anledning til at føle sig brøstholden over Behandlingsmaaden, forekom
							Sagen ham i Aar at være en ganske anden; i Aar sad han -
							ganske vidst de andre uafvidende - ikke blot som den ringe
							landløbende Skeerkræmmer, der maatte tage tiltakke med den Opvartning,
							man naadigst vilde unde ham, men tillige som Lykkens Sendebud til denne
							Familje. Det var Følelsen af denne Skæbnerolle, der i Dag gjorde ham
							urimelig og stor paa det, og denne Følelses Sødme var han besluttet paa
							at nyde til Bunden.Den stærke Spænding, der hersked under de tykke Bjælker, og som ikke var
							ringere, fordi den graved i Tavshed, brødes et Øjeblik ved, at
							Hjorddrengen kom ind ad Døren med den savnede Maltpose. Det bragte selv
							Andreas til et Øjebliks Bevidsthed, saa kan fik snøvlet et Spørgsmaal
							frem om Findestedet. Drengen svared kun i afbrudte Sætninger, der munded
							ud i en sammenhængende Graad, mens han vred Kroppen hid og did; det var
							Frosten, som havde angrebet de smaa Fingre, hvormed han havde holdt om
							Sækkesnuden."Aa, de kildrer, de kildrer !" blev han ved at
							stønne."Hen til et Spand koldt Vand med sig, saa du kan faa Ondet
							trukket ar dem," vrissed Trine. Drengen adlød flæbende, mens
							Trine lovpriste Gud for Malten."Kommer du snart ind med Nætteren!" raabte hun til
							Dorre ud gjennem Frammersdøren, som Drengen havde ladet staa vindaaben
							efter sig.Dorre kom ind og raged i en stor Skuffe under Bordskiven, hvor der
							foruden Brød-Rinde og Endskalstumper ogsaa gjemtes Skeer og Madstokke.Trine, der timelænge havde trillet sin Sisyfus-Dejgklump, medens den ene
							klare Svedperle efter den anden havde fundet Vejen langs hendes buttede,
							indsunkne Næseryg, lod nu Klumpen indtage Hvilestilling paa Bordranden,
							mens hun for op til Skeermanden og skovraabte: "Aa,
							Soren, kan du nu ta det til dig, dine Pakkenelliker og Anstalter, imen'
							vi faar vor Nætter, saa kunde der maaskesig blive en Skefuld Grød til
							dig med!"Da Skeermanden, der drejed Fladsiden til for bedre at kunne høre, havde
							opfattet Ordlyden af Trines korte Tale, samled han med krum Arm sit
							Ragelse til sig og skød sig baglæns ind i Bænkkrogen med et fortrædeligt
							Øjekast.Han lod sig ikke lokke ud igen, før Dorre svang et Fad bævrende Melgrød
							hen paa den Plads, som han lige havde ryddet. Nu blev der en almindelig
							Vandring fra Stuens forskjellige Kroge hen mod Grødfadet, der snart stod
							krinset ind bag en bevægelfg Ring af løftede Skeer."De har nok
							staaet paa Ilden siden Søndag," sa Laurst med en forlængst
							udtjent Vittighed."Ja, ta jer i Agt, te I ikke buser for stærkt paa, saa kunde
							de gerne brænde større Hul, end de fylder," sa Trine.Men Skeermanden, der ikke havde vogtet tilstrækkeligt paa denne advarende
							Stemme, enten fordi han var altfor sulten efter den lange Venten, eller
							fordi den havde undgaaet hans mangelfulde Høreorganer, satte uforknyt
							sin Ske til Skaftet i den lumske Grød og skød den med Kraft ind i sin
							opspærrede Mund.I næste Nu saa man hans Hornske suse gjennem Luften; den ramte
							Spisekammerdøren midt paa Haandtaget og ramled under Tilbageslaget i
							to-tre Hop ind under Bænken, mens selve Skeermanden, gulgraa i Ansigtet
							og under en Række forhistoriske Eder, skød sig tilbage i sin Bænkkrog,
							saa det kraged i det gamle Panelværk.Den vrede Mand paastod indbidt, at ogsaa dette var gjort for at
							fortrædige ham. Men nu hæved Trine harmfuld sin Stemme og henviste til
							de kraftige Advarsler, hun havde udstedt, før man havde taget Skeerne.
							Kræmmeren  blev saa opbragt,
							at han rejste sig for at gaa. Men nu skred Andreas ind og talte saa
							roligt overbevisende, at Skeermanden lod sig drage ned paa Bænken igjen
							og forsøgte en ny men forsigtigere Tilnærmelse til Grøden. Under Resten
							af Maaltidet hersked der meget blandede Stemninger. Skeermanden saa
							næppe en eneste Gang op fra Fadet; Dorre og Laurst veksled nu og da et
							spidst Smil.Den, der havde værst at døje, var dog Hjorddrengen, hvis Lattermuskler
							endnu ikke var tilstrækkelig øvet i den Kunst at beherske sig, desuden
							var de blevne slappe ved Tuderiet over de frosne Fingre. Hver Gang
							Scenen med den vildt henkastede Ske stod for Drengens Øje, begyndte
							Latteren at bulpe frem nede i hans Mellemgulv, hvorfra den arbejded sig
							opefter med næsten ubeherskelig Kraft. Og paa et Tidspunkt, da de andres
							paafaldende store Tavshed tydeligere end Ord sa ham, at de akkurat
							tænkte paa det samme, revned han i nogle voldsomme Lattersprut, der
							bragte den Mælk, han havde i Skeen, til at skvulpe ud over Bordet og
							stænke ikke blot Husbond og Madmor, men endogsaa Skeermanden i Ansigtet.
							Da saa Kræmmeren - for første Gang - op fra Fadet
							med et saa forgræmmet Udtryk, at Andreas, skjønt han følte sig i
							Taknemlighedsgjæld til Drengen, fordi han havde fundet Maltsækken, saa
							sig nødsaget til paa Gjæstevenskabets Vegne at gi Knægten en Ørefigen,
							saa hans altfor overdaadige Latter forvandledes til en bitter Flæben.Dette pinlige Maaltid afbrødes pludselig ved, at man hørte en Hest trave
							henad Stenbroen."Ih Jøsses, bitte Børn, er der nu igjen et Øg løs!"
							raabte Trine."Saa er det nok den Satans sorte Rallik, der endnu en Gang har
							stødt Grimskaftet og nappet Krogen af Stablen," sa Andreas og
							drejed sig harmfuld om mod Vinduet for at kigge ud. Men Laurst havde
							allerede smidt Skeen og var i et Par hurtige Spring ude i Gaarden. Og
							ganske rigtig, der kiled den sorte ud af Østerporten, saa Stenene stod i
							Gnister efter hende. Inde fra Stuen kunde man høre hende rende rasende
							hen over den haarde Pløjejord.Snart stod Grødfadet ene og opgivet midt paa Langbordet, mens alle havde
							søgt Udgangen. Andreas snapped  Kjørepisken ned fra Loftsbjælken ude i Forstuen og bandte sin
							Søndagsed: Satan syk sig! Hjorddrengen glemte baade Tort og Svie og
							hjuled rundt som en Hund efter sin Hale for at finde sin ene bortkomne
							Træsko og vinde med i Hurlumhejen. Skeermanden aksled sin Fornærmelse og
							buldred ud i Gangen i sine slubrende Træskostøvler. Trine og Datter blev
							staaende i Gangdøren og hvilred ud i Natten, mens de spændt afventede
							Kapløbets Udfald.Der var begyndt at falde enkelte Sneflager, og det var et Mørke som i en
							Skorsten. - Drengen var bleven sendt hen i Foderloen efter en
							Haandtuld Hø, men det var næppe til nogen Nytte, for hverken Folkene
							eller Hoppen kunde se en Fod for sig; man hørte kun Laurst's evigt
							gjentagne: "Hov, Tøs! Hov, Tøs!" og Krikkens
							vanvittige Traven, hvoraf Lyden forstærkedes mangfoldigt ved Ekkoet fra
							den øde Gaard.Andreas brændte af Begjærlighed efter at komme til at bruge Pisken, men
							den sorte hytted sit Skind ved at holde sig ude i Omkredsen, hvor hun
							dansed Ril paa alle fire eller kasted Bagskoene i Vejret under uhøviske
							Salver af udfriet Knaldluft.Det er ikke godt at vide, hvor længe denne Leg kunde ha varet, hvis ikke
							det kaade Dyr paa een Gang havde gjort omkring og i rasende Rend havde
							søgt mod Gaarden; men her sønden for Laden rulled den sorte pludselig
							over Ende under en forvirret Bragen, som naar en Række tørre Rafter
							brækkes og brydes. Sagen var, at Krikken havde faaet Halsen viklet ind i
							en Tøjsnor, der var spændt ud mellem et af Ladelængens Bjælkehoveder og
							en nedrammet Stolpe ude i Pløjemarken. Hvad det var, den i Faldet havde
							revet ned og maset, blev man dog paa Grund af Mørket ikke klog paa; den
							sorte var nu tilsyneladende tilfreds for den Gang, blev taget ved Mulen,
							fik et Livfuld Strips af Husbondens Pisk og hinked tilbage til Stalden."Det bliver snart en Hvælknog1)," sa Skeermanden, da han traadte ind i Varmen til
							Kvindfolkene. Han havde deltaget mindst i Jagten og havde derfor haft
							Tid til at glyne efter Vejret.l) forrygende Snevejr."Det var ikke vort syndige Terre," tænkte Trine,
							"saa kommer en jo aldrig af med den Stylter." Men
							det sa hun ikke, hvorimod hun gav følgende dybsindige Gjensvar:
							"Aa, det kan se swot og bliv godt!""Ja, forstaar a mig paa Vind og Vejlo", gjentog
							Skeermanden halsstarrig, "saa bliver det nu Knog iløwle; og
							det bliver ogsaa saadan, te det bundter nøj!""Naa ja, i Guds Navn da!" sa Trine afbøjende.
							"Saa er det jo godt, at en har Melet fra Møllen. For har en først faaet
							det hjem, saa har en da ogsaa alle sine Dage faaet det i
							Ovnen".Med disse Ord begyndte Trine igjen at sætte sin Dejgklump i en rullende
							Bevægelse.Skeermanden gad ikke mere svare den stønske1) Kvind,
							men slentred ned langs Langskamlen og rejste Torden i sit Spor.Trine frygted, at han skulde vække de sovende Bøn? og derved skabe hende
							fornyede Besværligheder."Du vil maaske gjerne i din Seng, Soren?" Derhen
							ønskede Trine at feje enhver, der ikke kunde bistaa hende med
							Dejgklumpen."Aaja, saagu!" sa Skeermanden og strakte sig."Du kan vel nok ligge ved Karlen?" sa Trine
							prøvende.Skeermanden vred Munden og saa giftigt ud af Øjeenden."Ja, det er ikke saadan at forstaa, te du ikke godt kunde
							betroes at ligge i Gjæstekammeret, men Lagnerne der er saa kolde i den
							her Tid, saa de næsten ligger som Is paa Kroppen," fortsatte
							Trine listelig."A skal wal
							ligge ved Karlen!" sa Skeermanden but og begyndte at afføre
							sig Træskostøvlerne ved at lægge dens ene Hæl over den andens Taa. Under
							dybe Grynt haled han derpaa Bukserne ud over Sokkerre, som der af
							Sparsommelighedshensyn var strikket hvid Taa i.Trine la Mærke til, at han stod og stritted for at hænge sin Frakke op
							paa et rusteut Søm inde over Alkovens Hovedgjærde. Da Trine
							troed, at han gjorde dette af Hensyn til hende, sa hun: "Hæng
							du kuns Frakken op ved Bjælken; den er saamænd ikke der i no
							Vej!"1) paastaaelige.Skeermanden mumled noget mellem Tænderne, mens han blev ved med at
							anstrenge sig og strække sig helt op paa de hvide Sokketæer for at naa
							Sømmet."Ihtho, Soren, derinde er jo fuldt af Spindelvæv,"
							vedblev Trine."Kan en ett faa Lov at hæng si Frakk, som en selv
							vil!" sa Skeermanden og blev ved at stritte paa Taaenderne,
							saa han blev aldeles bagflad inde i Underbuxerne af Strækkeradset."Ih Gud bevars, som han gamser efter én!" tænkte
							Trine; "hvad mon dér skal skjules, saa omstændeligt han
							vender baade Dræt1) og Lommer ind mod Væggen. Det
							kunde godt ligne ham at gaa og gjemme paa noget, som ikke enhver maatte
							se."Da Skeermanden steg op i Sengen, var han endnu iført en ulden, stribet
							Bul, over hvis hvide Bund der tegned sig et sort Kors; dette besværgende
							Tegn tværs over Skeermandens krogede Rygstykker skyldtes hans gamle
							spraglede Pranneseler, hvis Farver var løben ud i Regn og ondt Vejr,
							hvori han saa hyppigt færdedes.Forinden kan lagde sig sig ned, tog han en stor Skraa ud fra Kindtænderne
							og lagde den omhyggeligt ovenpaa Halmmatten ved Væggen; der var den saa
							nem at ta til, naar han vaagned.Efter at han endnu en Gang havde skelet op til Frakken, sank han ned i
							Sengen, saa det sukked i Halmreden.Faa Minutter efter snorked Skeermanden som et Murmeldyr.Kræmmerens Adfærd med Frakken havde alligevel "slaaet Trine i
								Lotten2);" da der var noget, hun ikke
							maatte se, maatte det vel angaa hende eller nogen af dem, der stod hende
							nær. Adskilligt andet i Skeermandens Opførsel kunde tyde paa,
							"at der var noget Firre3) ved
							det", og da hun netop var saa rart ene i Stuen, mens alle de
							andre - Dorre ogsaa - bødled ude i Stalden med den
							indfangede Krikke, der var bleven springhjalt og derfor maatte gnides
							med Halmvisk og vaskes i Salmiakspiritus, saa tog Trine Profitten med
							Tællepraasen og nærmed sig forsigtig den snorkende Skeerkræmmer. 1) Foer.2) faaet hende til at studse. 3) underfundigt. Saasnart Trines graa Øjne
							havde maalt Dybden af Kræmmerens Slummer, søgte de den ophængte Frakke,
							hvis Hornknapper lyste med et dorsk Skjær i Praaseflammen. Trine saa, at
							hun ikke kunde naa Frakken, med mindre hun stod op paa Sengestokken; kun
							et Øjeblik overvejed hun, om hun skulde vove Forsøget; i næste Nu svajed
							hendes Overkrop helt henne over Skeermandens Hoved. Højt oppefra spejded
							hun ned i hans tvære, filtrede Mundskjæg, der saa ud som en Tot tuet
							Græs, der er slaaet ned af Efteraarsregnen. Med den krumme Haand skygged
							hun for Profitten, hvis smeltende Talg brast med smaa Smæld og sprutted
							op mod de sorte Loftsfjæl, hvor hendes mægtige Armskygge gjenned med
							Lyset.I et Nu sank hendes Haand til Bunds i den ophængte Frakkes Brystlomme;
							mellem en Del Ragelse fornam hun tre indbundne Smaabøger; lynsnar rev
							hun den ene til sig og læste: "Sparekassebag for
							-". Videre kom hun ikke, thi i det samme hørte hun
							Træskoskramlen i Forstuen. Hun fik lige Tid til at jage Bogen ned i sit
							Gjemme igjen og kaste Vrangen om mod Væggen, men da hun vilde stige ned,
							gled hun i Skyndingen paa den blankslidte Sengestok og dejsede over mod
							Skeermanden, der vaagnede med et højt Grynt og rejste sig halvvejs op
							paa den ene Albue.I det samme skræved Andreas ind i Stuen; med maabende Forundring saa han
							et Par trivelige Lægge, i hvilke han gjenkendte sin Kones, og et Par
							spraglede Hosebaand, som han ogsaa tykte, han skulde ha set før, stikke
							frem af Alkoven, mens Ejerindens blussende Kind, for Andreas at tykk,
							læned sig op mod den afklædte Skeerkræmmers stribede Underbul."Ih, hvad! Ih hvad! En skulde da vel aldrig tro, te du var ved
							at gaa i Seng til Soren," udbrød Andreas midtvejs mellem Spot
							og Forundring."Aa, mi Faa'r, du kunde vel se, te mine Fødder gled fra
							mig," sa Trine, der nu stod paa brede, sikre Fodballer midt
							paa Teglstensgulvet og slog sig foran i Skjørterne for at glatte
							Folderne ud. "En er ene om alting og maa ha Øjnene alle
							Steder. Og a var henne for at kigge efter en af æ Børn dje Hoser, der er
							kommen væk. Nu kan du tro mig, om du vil!"Og det vilde Andreas hellere end gjerne, saa meget  mere som han aldrig havde haft Grund til at
							mistænke sin Kone og mindst med Skeermanden. Og denne selv var altfor
							søvnig til rigtig at fatte, hvad der foregik; efter at han havde kastet
							et dvask Blik til Frakken og set, at den hang paa sin vante Plads,
							overgav han sig atter modstandsløs til Slummeren.Men længe efter blev de tre smaa Bøger ved at rumstere i Trine Ingedals
							omtjavsede Hoved.Resten af Aftenen var helliget Hjemmets og Fredens uskyldigste Idrætter.Laurst kom ind med Lygten, som han branded ud med to Fingre efter at ha
							vædet dem i Munden. Derpaa gav han sig til at favne Simen op for
							bagefter at tvinde den om Noglen. Imidlergodlag kom Dorre hen til ham og
							husked ham paa, at han havde lovet at valke et Par nystrikkede Hoser for
							hende."Ja, da var det sandt l Det har a, Katten spark mig, ogsaa.
							Kom du kuns hit med Hoserne!"Dorre kom tilbage med et Par pæne, ankelslanke Fruentimmerstrømper og en
							blaagrøn Valkefjæl, der var riflet paatværs med bueformede Riller.
							Laurst gjorde Fjælens ene Ende fast ved Bænken og satte sig selv paa den
							anden, idet han paa een Gang skrævede over Fjælen og Langskamlen. Han
							dysted Strømperne over med lyet Vand, folded dem sammen og skød dem med
							sine tunge Hænder agter og frem over det riflede Bræt. Dorre kom
								affentov1) hen og saa, hvor vidt han var kommen:
							men hver Gang sa hun, at det ikke "var Spor af
							synt", at de havde faaet noget.Laurst lagde hele sin Sjæl i de Strømper; for det var jo Dorres! Slige
							Gjerninger bærer deres Løn i sig; en ung Piges Strømper betroes kun til
							de udvalgte, og ikke for alt i Verden vilde Laurst, at Valkningen skulde
							falde ud til Dorres Mishag. Han skød sig bogstavelig henad Brædtet
							sammen med Strømperne, der nu danned en uformelig Klump under hans
							Hænder; han valked, saa det lunkne Vand bulped mellem hans Fingre, mens
							en graa Em rejste sig fra den overhedede Fjæl.Dorre kom endnu en Gang smilende hen til ham. Laurstes Skjægdun var
							gjennemstribet af Sved; han svor l) med korte Mellemrum. dyrt, at han hellere vilde
							tærske to Traver Rug og brodde Tag deraf oven i Kjøbet end valke endnu
							et Par Kvindestrømper, og næsten bedende saa han op paa Dorre efter et
							naadigt Udfald.Men Dorre lysted stadig paa sit skjælmske Hoved: "Du har
							ikke det bedste Træk paa det der, bitte Laurst," sa hun.
							"Det var Jørgen i Biaskær mere sløv1)
							til!"Laurst blev baade rød og bleg; Dorre havde her nævnt Navnet paa en af
							hans farligste Medbejlere."Den Person vil a ett høre Tale om gjennem din Mund," sa Laurst
							truende."Naa, naa! bid endelig ikke min Næse af," sa Dorre,
							ret tilfreds med at se Virkningen af dette Navn. "Men du kan
							da selv se, te de krymper ikke den jenneste Kieren," sa hun,
							idet hun folded Strømperne ud og holdt dem op for Lampen for at vise
							ham, hvor løse de endnu var i Maskerne."Ja, men hvad skal a da gjør!" stønned Laurst, helt
							færdig."A ved godt nok, hvordan du skulde bære dig ad, men a vil ett
							sige dig 'et," svare Dorre flirende."Hvorfor kan du ikke sige mig det, naar du ved det"
							Laurst var ikke langt fra Vrede."Fordet te du er en bette Tokkinot!" sa Dorre og
							fjerned sig leende."Hvad er det, hun ikke vil sige dig?"
							spurgte Trine fra den anden Bordende; hun havde været et Smut ude i
							Kjøkkenet, stod nu paa sin vante Plads i Mel og Damp, men havde kun
							opfattet de unges sidste Bemærkninger."Hun vil ikke sige mig, hvordan a skal bære mig ad med at faa
							hendes Hoser til at krybe ind!" sa Laurst."Herregud, er du saa barnet, te du ikke ved saa ring en
							Ting," sa Trine. "Da skal a sgi hjælpe dig ud af
							den Klemhærk: Gaa du te æ Dør, og lad dit Vand rend over 'em, saa
							skal de sgu nok krimp!"Som sagt saa gjort. Laurst gik brat ud og kom ind 1) dreven. igjen. Og i mindre end et
							Kvarter var Strømperne saa myde som en Mis.Og Dorre modtog dem af den elskedes Haand med skjønne og udsøgte
							Taksigelser.Aftenen jog.Time hasted efter Time hen over den gamle blomstrede Skive, der hang i
							Halvlys i Krogen; den længste Viser satte af Sted over sort og hvidt
							uden alle Hensyn, som det lange Ben, den hastende Tid sætter foran; den
							lille Viser kravled efter paa sit det korte; det var som store Bror, der
							vil løbe fra lille Bror, men lille Bror vil ikke helt opgive Ævred; naar
							han orker at naa et Kvartertal, standser han og gir et lille Hik, og
							naar de begge under deres evige Rundløb nu og da træffes ved et Timetal,
							fejrer de en større Fest med Tinglen og Pinglen, saa det durer og synger
							gjennem hele det ormædte Spilleværk.Imens falder Nattesneen blidt og tæt over den gamle enlige Gaard; de
							tunge Flager udenfor Vinduerne sejler ind i den Lysstrime, som Trines
							Tællepraas kaster ud over Stenbroen; nogle Omgange valser de værdigt
							rundt og lægger sig saa ydmygt med Selvudslettelsens Ro paa det Sted,
							hvor Vinden puster dem hen.Ogsaa inde i Stuen drysser det med hvidt, men det er Mel, som hvirvler ud
							fra Trines Timse eller strentes over Bordet af hendes adrætte Hænder.Midnatten nærmer sig.Trines to graa øjne er nu de eneste vaagne i Huset. For et Øjeblik siden
							hørte man Dorres jærnskoede Træsko med Laurstes nye Havrevisk falde med
							Klang mod Teglstensgulvet, mens den buttede Dorre selv gik over Stag i
							Alkoven.Saa høres ikke anden Lyd end de smaa bløde Svup af Trines Dejgklump, den
							mangelydende Snorkeskala fra Mands-Bas til Barne-Kvint og saa en enlig
							søgende Mus, der paa travle Tæer løber hen over de sprukne Loftsfjæl.Trine standser nu midt i Arbejdet; de hoppende Øretjavser er blevne
							rolige; Hovedet hælder, og den høje Barm synker lidt ind i sit Lin; den
							ene Haand hviler  endnu paa
							Dejgen, men den anden løfter hun op mod sit Mellemgulv. Trine er bleven
							overrasket af sit lille Ildebefindende, som optræder, hver Gang hun har
							overanstrengt sig, og som hun malende betegner ved, at
							"Vandet løber fra hendes Hjærte".Saa snart hun er vundet nogenlunde over det, gjemmer hun omhyggeligt sin
							Dejg hen i Selden, dækker den mod Nattens Farer først med et stort Kors
							fra Hjørne til Hjørne, saa med en Hoben tomme Melsække; hvilket af de to
							Midler der er stærkest bevarende, er det ikke Trines Sag at svare paa.Sit lange Dagværk slutter hun med at trække Klokken, der brugte sin
							sidste Kraft til at ringe Midnatstimen ind og nu staar med to gamle
							irrede Messinglodder mod Lergulvet som paa selve Tidens Bund; med sikker
							Haand bringer Trine atter Gang i Værket: de to Visere, der oppe ved
							Tolvtallet har foldet sig sammen som Vingerne paa et sygt Insekt,
							stritter ved Trines regelmæssige Greb i Strengen brat ud til Siden, som
							blev der rørt ved en Nerve i Klokkelegemet; en suragtig, giftig Lugt fra
							de fugtslaaede Messingkjæder prikker hende i Næsen. Hun gaber og hægter
							sit Liv op, mens kun kigger ud i Natten. Og i samme Nu som en tyk
							Edderkop - Mørkets og Ensomhedens Symbol - firer sig
							langsomt op under Loftet henne i den inderste Bænkkrog, slukker Trine
							Tællepraasen og styrer sine Fjed efter Mandens Snorken.Trine er altid sidste Mand paa Dækket.Da man vaagned næste Morgen, navde den barskeste Vinter rykket alle sine
							Kjærnetropper lige ind under Andreas Ingedals Vinduer.Himmel og Jord var som en eneste bundløs, hvirvlende og forrygende Hule
							uden hverken Skjel eller Grænser; om Sneen kom oppefra eller nedefra,
							var det umuligt for Øjet at afgjøre. De sneblindede Vinduer, som det
							næppe var til at se ud af, ledte Tanken hen paa morgensøvnige Barneøjne
							med altfor store Klatter i Krogene. Fandt man mellem de smaa Ruders
							Isblomster et lille Kighul, saa man paa Gaardens Nordside en lille lav
							Kaalgaard, hvor til venstre nogle frostblege Ris strakte de strittende
							Fingre op over Undergangen, mens til højre  en Plet Grønkaal haabløst forsvandt i Snehavet
							og kun vinkede med et enkelt brækket Blad til Afsked.Men at kaste Blikket udenfor Kaalgaarddiget var som at se ind i det
							sagnfyldte Niflhejm eller i de kogende Dampe fra en uhyre underjordisk
							Kjedel; alt var her vigende, vekslende, skiftende, en uendelig
							Fortsættelse af Forgaaen og Opstaaen; alting hvirvlede rundt efter
							Stormens Luner som i en Vanviddets Heksedans. Det var, som om Vindenes
							Hære havde faaet synlig Form og i Snekrystallens hvide Klædebon gik
							deres tudende Gang over de frosne Marker. Smaa Vindhvirvler, der var
							dannede ved et Muldvarpeskud eller bag en Mergelkykke, dansed hen, til
							de opslugtes af en endnu større, der kom busende frem fra et Markdige.
							Tilsidst syntes hele det vide Rum at forvandles til et eneste svingende
							Hjul, der skrabed mod Skyerne og rev i Pløjemarkerne, saa Dalene fyldtes
							og hele Sognes Udseende omskiftedes i et Pust.Drog man sit Blik fra Marken og saa ind i Andreas Ingedals Gaard, var det
							løsslupne og voldsomme ligesom dæmpet og tøjlet af de fire sammenbyggede
							Huslænger. Her havde man saa at sige Vinteren paa en Tintallerken: En
							lille Snehvirvel havde noget for omme bag Gaardens frønnede Kjeldramme;
							først stod den og vifted som en lille fimrende Lammehale; saa voved den
							sig længere frem, blafred hid og did som en Fakkel: rev sig løs, kasted
							sig ud, fløj i nogle tabte Havrestraa bag den mandshøje Mødding, dansed
							som en fuld foran Risthusdøren, vælted en Svinespand, saa Jærnhanken
							rasled mod Stenbroen, og en Kok, der havde vovet sig ud fra Nødset, af
							Forskrækkelse fløj op paa Taget og ned igjen. - Snehvirvlen
							fortsatte: sprang i Kaadhed over en Vognstjært, saa Svingeltræerne
							hamred mod Hjulet, men tørned omsider saa voldsomt mod et Hushjørne, at
							den i tusind blinkende Drys daled ned over en Snedrive foran Smugdøren.Et broget Liv havde begyndt at røre paa sig inde i Huset. Trine for i
							Klokke og Nattrøje kaglende gjennem Stuerne. Dørhængsler peb bag hende,
							og Dørklinker smælded foran hende, mens hun snart udstødte et kraftigt
							Opvækkelsesord til Dorre eller Tjenestekarlen, snart langed et  saltstrøet Fedtebrød over
							Hovedet paa Manden til en klynkende Unge ved Ydervæggen."Aa, kom nu da op af Sengene hver jen, saa mange der kan gjøre
							nogen Nytte! Her er helsen nok at ta fat i!Dorre!" "Ja."" Laurst!""Ja - a!""Og Andreas! Har du glemt, te du skal op og ha Ovnen
							set efter!" larmed Trine og skubbed Langskamlen ind mod
							Bordtremmerne under et Spektakel, der øjensynligt var beregnet paa at
							faa saa mange som muligt af Søvnens Engle til at ta Flugten. Et Øjeblik
							efter bølged halvt og heltpaaklædte Skikkelser mellem hverandre hen over
							det gule Stengulv.Laurst kom ud i Forstuen. Stormen rev Døren fra ham og slængte den om mod
							Væggen, saa Sneen dryssed og Kalken rasled ned om det nysmurte Seletøj,
							der hang og stank af Tran i Kroggn. Laurst bøjed Hovedet dybt ned og løb
							med lukkede Øjne og optrukne Skuldre i skarpt Trav mod Stalden.Dorre begyndte at bære Tørv ind til Opfyringen. Hun støtted Tørveløben
							mod Underlivet, mens Ryggen var stærkt tilbagesvajet. Træskoene vilde
							een Vej og Skjørterne en anden, og Blæsten med de jagende Snekaver tog
							efter hendes Lægge, endnu efter at hun havde overskredet Tærsklen til
							Mell'døren, og for med Asken fra Grukjedlen.Frem af Ovnsmundingen kom en svær, graa Bag med to store Bødeklude, der i
							Formen minded om Syd- og Nordamerika paa en Skoleglobus. Det var
							Andreas, der paa denne Vis vendte tilbage til Lyset, efter at han havde
							været inde at kline Ovnen. Da han var kommen helt frem, satte han sig et
							Øjeblik paa Knæerne i Kulgraven og holdt sin Tællepraas i strakt Arm ind
							i Ovnen for nøjere at gennemgaa sit Arbejde. Det var som der blev
							stukket en Lunte til Ovnen derinde, og Skjæret lyste tilbage i Andreas'
							Ansigt.Som han sad der, lig Job i Asken, kom en af de Smaa paa bare Fødder ud i
							Frammerset for at aflægge en fornøden Visit i Askegraven. Da Rollingen
							saa den mørke  Skikkelse sidde
							foran den oplyste Ovn, stak kan i at skræbe1) af
							alle Livsens Kræfter."Men bitte Jens, du er da ikke ræd for di Faar!" sa
							Andreas venligt og vendte sig omkring.Men det lille Pus var ikke til at trøste, men vedblev at hujbrøle, saa
							Taarerne randt ned over hans Skjorte og helt ned mellem de bare Tæer,
							mens han stadig stod som fastnaglet til Kjøkkengulvets Kampsten."Ih, Herregud, hvad gaar der af Barnet!" hvilred
							Trirle inde fra Stuen og stritted om sig med de melede Arme."Tho a tror, han er bleven ræd for mig," sa Andreas
							drævende."Hvad er det
							med dig, din Unge!" for Trine videre! hun var nu kommet helt
							hen i Frammersdøren."Bussemanden!" jamred Puslingen, mens de smaa Tæer
							spiled sig ud i Rædsel."Bussemanden ud af Ovnen! . . .Ta' bitte Jens!""Nej, det er jo ett uden naar bitte Jens glemmer at kræve sig
							til Mor, naar han skal op om Natten," sa Trine trøstende.Gud naade bitte Jens, hvis det var ad den Vej, han skulde naa sin
							Beroligelse, thi hans stumpede Skjorte bar sørgeligt Vidne imod ham."Kom hen til Faa'r, mi Dreng," sa Andreas,
							"saa skal a vise dig, te der slet ingen Bussemand er
							derinde."Paa nølende Fødder nærmed lille Jens sig den stadig i Askedyngen siddende
							Andreas, der havde aabnet ham sin af Sod og Smuds tilsølede Faderfavn.Som en nyvakt Kylling pikker bag Skallen, saadan pikked det lille
							Barnehjærte inde i Jens' spinkle Bryst, mens han kasted et sky Blik mod
							hin Rædslens Bolig.Andreas stak endnu en Gang sin Tællepraas ind i Ovnen, saa Mørket gik i
							Brand og de graa Lersten rødned som det fagreste Tegl."Kan du se, det er jo ingen! Bussemanden kan da heller ikke
							være derinde, naar vi har Tørv i Ovnen; det kan bitte Jens da nok
							forstaa?"Barnets Øjne stod paa Stilke. Aldrig har en vild med 1) hyle. større Angst kiget over
							Tærsken til sin mangehodede Guds Tempel, aldrig en Pampas-Indianei med
							mere Gru stirret ind i den brændende Urskov."Kig du kuns ! Han er der slet ikke!" gjentog
							Andreas og løfted Knægten halvvejs op i Mundingen, saa han indaandede
							den stillestaaende Ovndunst, der er som den, man mærker, naar man
							uforvarende stikker Næsen i Foret paa en gammel Kabuds.Jens brøled og vred sig, som havde hans Far haft i Sinde at lægge ham paa
							en gloende Rist. Andreas slap ham, og han piled afsted ind til sine
							Søskende, hvis Fantasiliv han hele Formiddagen gjennemrysted, og hos
							hvem han høsted mer end fortjent Berømmelse ved under sømmelige
							Overdrivelser at fortælle om sin Heltedaad: at have kigget ind i den af
							selve Rædslernes Rædsel hjemsøgte Bagerovn."Aa, lad mig nu se, Andreas, te du skynder dig med at faa
							Ovnen i Stand," sa Trine. "Og saa er det vel det
							bedste, du henter Ovntøjet, mens en har dig ved æ Sind,"
							føjed hun til; hun stod endnu ved Bordenden og slog Brød op, pilled
							Mandler, skalled Kardemomme, strented med Sukker og Hjorttaksalt, stødte
							Allehaande, blanded Mælk i Mel og Gjær i Dejg - kort sagt
							komponered til Julens Pris de Hymner, som fra Arilds Tid bar det
							almenfattelige Navn: Søsterkager; dem strøede hun denne Morgenstund saa
							rigeligt over Borde og Skamler, saa der - som Andreas under et
							Øjebliks Indflydelse af sin Morgenværkelighed bemærked -
							Fanden syk sig - ikke var en Plet, hvor en kunde
							"slaa Røven i Bænken, uden at der fulgte en Kavring med, naar
							en letted sig igjen.""Lad nu bare være med at kloge i den Ting, og hent du rnig
							Ovntøjet, som a be'r dig!" sa den myndige Trine.Og Andreas voved ikke flere Indvendinger, men forsvandt med krum Ryg
							gjennem Mell'døren."Det var da et hundsk Vejr," tænkte han, da han
							havde stukket Næsen ud under Tagskjægget og nølende voved sig frem i
							Gaarden. Det var dog ingen Sag herinde mellem de fire Længer, der stod
							som værnende Volde mod de løsslupne Naturmagter; men Andreas skulde  jo desværre udenfor
							Fæstningen, da Ovntøjet laa paa Ladens Yderside.Med bred Haand greb han om Klinken i Smugdøren for at skubbe den op.
							Jærnet snapped efter Fingrene, saa koldt var det. Andreas trak Kraven op
							om Ørerne og begyndte at skyde sig frem langs Muren, hvor den optaarnede
							Sne havde afsat en farbar Kløft mellem sig og Væggen. Men det knøg
							nederdrægtigt, og fra Toppen af den næsten hushøje Drive overpudredes
							han af Snestøv, der her, hvor der endnu var Læ, faldt ned over hans
							Plyses Lue som stødt Melis fra en Strøske, mens det længere fremme, hvor
							Vinden hvirvled om Hushjørnet, drev imod ham med bidende Kraft. Det var
							at føle i Ansigt, Skjæg, paa Øjenlaage som prikkende, saltdyppede
							Naalespidser; og saa var Stormen lige ved at stemme Vejret i en. Snart
							krøb den ind ved Andreas' Halslinning og spyed et raakoldt Pust ned over
							hans skjælvende Rygstykker, snart for den i hans rummelige Buxelommer og
							pusted dem op, saa han blev ganske kold i Maven; men allerværst bed den
							i et Hul paa Strømpehælen, hvor Træskoen havde gnavet Huden over.
							Omsider naaed han dog sit Maal efter to Gange at have rendt Panden imod
							de tykke, nedhængende Istapper og een Gang at være gaaet paa Hovedet i
							en Kalkkule. Halvt blindet af Snerøgen fumled han op under Tagskjægget
							for at hitte Redskaberne; men hvad var det; der var jo ingen! Andreas'
							Haar begyndte at brænde ham om Ørerne. Han kasted et Par fortvivlede
							Øjne omkring sig og saa da nogle sorte, søndrede Rafter, der raged halvt
							frem af Sneen. Andreas samled dem op. Han var nær ved en Graad, for her
							var jo de sørgelige Rester af Ovntøjet! Det havde altsaa været det, den
							Satans Helmis havde maset i Aftes, da hun stumled over Tøjsnoren. Det
							var en kjøn Efterretning at komme ind til Trine med, men der var ikke
							andet for; hun maatte
							jo ha det at vide.Det var i en meget nedbøjet Sindsstemning, at Andreas Ingedal bukked sig
							ind ad Bryggersdøren med Stumperne af det spolerede Ovntøj i Armene. Han
							havde begivet sig ud paa denne anstrengende Tur i Haab om god
							Paaskjønnelse, i hvert Fald en Snaps til Frokosten; nu var det knapt han
							turde sætte Næsen op efter et Stykke Ostebrød, endsige mere.Han søgte dog ligesom at ta Brodden af sin myndige Kvindes Vrede ved strax at gøre sig selv
							til Talsmand for de oprørte Stemninger, hvori Synet af det nedtrampede
							Ovntøj øjensynlig vilde hensætte Trine.Derfor raabte han harmskjælvende, endnu mens han linned Frammersdøren,
							bag hvilken Trine stadig havde sin Plads."A tror, Satan syk mæ, te Fanden rider saadan en Helmis, der
							grutter en alt det, en har, og laver den ene Ulykke værre end den anden!
								Var hun nu ogsaa
							bedre værd, end te a gik ud og task hende, saa hun kunde ligge ved
							det! Vil du nu se, hvordan hun stander os vore Sager!""Ih, hvordan er det, du kommer tordnend ind ad
							Døren!" sa Trine uden endnu at være klar over, hvor Manden
							vilde hen."Ser du,
							hvad a holder i min Haand!" raabte Andreas, mens han skød de
							søndrede Rester op for Næsen af Konen."Ovntøjet! Er det gruttet!" Trine kunde ikke være
							bleven mere forfærdet, om den gamle, knastrede Bjælke pludselig var
							skredet fra sin Plads i Loftet."Men milde Krist! Hvordan er det endda gaaet til? -
							Og her staar a med Huset fuldt af Brød, færdigt til Ovnen! Aa vi! mig
							arme Kvind! Hvad skal mæ sølle Trævl grib til!"Et Øjeblik lod Trine Hænderne synke i den yderste Haabløshed, men i næste
							Øjeblik strutted hun atter af Beslutsomhed."Du maa løbe alt det, du kan, op til Thameses og faa
							dje Ovnskod. Aa, tag
							endda Skankerne med dig!""Løbe!" sa Andreas, "i Sne til Skrævet!
							Og hverken en kan se Himmel eller Jord, saadan som det knyger. Og ikke
							en Brødkjærne en har faaet i sin Mund, endda en nu har gaaet her og
							dumlet siden tidligdags", føjede han til, ikke for at undslaa
							sig, men kun for at beholde det larmende Overtag, som han havde anlagt
							sig til Værn fra Førstningen af."Der er ikke Tid til nu at snakke om din Sult", sa
							Trine kort. "Her er helsen ingen Mangel paa Brød i Huset,
							bare en kuude faa det ordentlig i Ovnen. Og saa snart du er kommen
							tilbage, skal du ikke komme til at  klage dig for din Davre", tilføjede
							hun mildere, da hun med Velbehag la Mærke til, at Andreas trak
							Strømperne uden paa Buxerne for bedre at kunne holde Sneen ude. I næste
							Nu ramled Døren i efter ham, saa Klinken klirred mod Stengulvet.Nu kom der for stakkels Trine en Tid fuld af Forventning og Pine. Borde
							og Bænke stod dækkede af hendes og Guds Gaver, som bare vented paa at
							faa deres Form fæstnet i den glødende Ovn, foran hvilken hun havde faaet
							Skeermanden stablet op i Træskostøvlerne for at vedligeholde den hellige
							Ild ved en passende Indførsel af Brændlyng."Pas endelig paa, du ikke gaar hen og fyrer den sorte Mand ud,
							inden en ser, hvad End det tar!" raabte hun til Skeermanden!Ildgjerningsmanden spytted med bred Mund og fed Selvfølelse ned paa sine
							Træskonæser og lod Trine forstaa, at han ikke var fra i Gaar, men havde
							fyret i Bagerovnen før i Dag.Saa var Trine færdig med ham; der var forøvrigt nok at ta sig af
							endda. Thi nu kom det Øjeblik, da alle de dulgte og mærkelige Kræfter
							begyndte at røre paa sig rundenom i de udstillede Kavringer og
							Søsterkager. Ligefra Morgenstunden var der for Brødets Skyld bleven
							fyret voldsomt i den svære Bilægger, ved hvis Side gamle Edel sad til
							Spegning i Dag som i Gaar med en brunlig fortørret Bønnebog mellem de
							tynde Hænder.Efterhaanden som denne Daanvarme gik ud i Stuen, begyndte de opslaaede
							Brød at rejse Hovedet. Hver usselig Dejgklat, der var smækket ned mod
							sin i Tællelys indfedtede Blikplade, pusted sig op, til den trued med at
							sprænge Formen. Sigtebrødene ligned smaa Maver, der lidt efter lidt
							gjennem mystiske Foranledninger bliver trindere og trindere; de aflange
							Kaffebrød krøb henad Bænkene under lade Sneglebevægelser, og
							Kavringerne, i hvis plastiske Udformning Trine især var en Mester,
							bredte sig til Siderne som de gemeneste Pandekager. Trine stod rned
							Taarer i Øjnene og saa, hvorledes ethvert Spor af hendes Værks
							ejendommelige Træk efterhaanden forfladigedes for omsider aldeles at
							udslettes.Alle hendes hedeste Længsler gik mod Andreas og Ovntøjet.,,Kommer han da ikke snart, den Drivkile!" sukked hun i
							Fortvivlelse. Saa lod hun gaa Bud efter Karlen. Han blev skikket til en
							anden af Nabogaardene i samme Ærindre som Andreas, om denne nu skulde
							blive siddende et eller andet Sted.Lidt efter fik hun Træskostøvlernes tungtbevægelige Ejer overtalt til at
							forsøge sit Held i en tredje af Gaardene, mens Dorre, der hidtil havde
							været optaget af Malkningen og lignende Udendørssysler, blev sat til at
							holde Blusset vedlige i Ovnen.Brødet teed sig mere og mere balstyrigt. Paa Langbordet begyndte det
							endog at kælve, saa hele Klumper klatted ned under Bænken, og den
							fortvivlede Husmor for fra den ene Ende af Bordet til den anden og
							klasked med flad Haand de uregjerlige Kager med en Iver, der kun burde
							sammenlignes med den, hun udfolded i visse overmoderlige Øjeblikke, naar
							en af de smaa paa et ømfindtligt Sted havde maattet bøde for en altfor
							stor Hjærtets Enfold.Ogsaa oppe paa den øverste Bænkende var det ren galt. En stor Hvedekage
							havde mavet sig helt hen til Kanten af Bænkfjælen; to fede Rosiner foran
							mindede om et Par store, runde Stilkeøjne, der er lige ved at glo sig af
							Lave.Bitte Jens, der havde fulgt denne Udvikling fra et Hjørne i Stuen, fandt
							Lejligheden passende til at skride ind; i et Nu hjuled han hen til Kagen
							og napped Rosinøjnene. I samme Sekund indtraf ogsaa den aarvaagne Moder
							og redded Kagen, men gav Jens en Singeldaas, der fordærved ham den lyse
							Morgenstemning, hvori adskillige Smaarov fra det rige Bord havde hensat
							ham. For at tilbagevinde Sindsligevægten og lade Taarerne tørre, satte
							han sig ind under Klokhuset, hvor der lugted af Kat, og hvor alenlange
							Spindelvæve hang ned fra Sprækkerne i Bænkfjælen. Her forfremmedes hans
							Aand i Visdom, alt mens han var flittigt optaget af at pille Kalken af
							Væggene."Nej, hvor bliver da de Mennesker af!" næsten
							hulked Trine henvendt til gamle Edel, der sad med Hornbrillerne paa og
							bladed i "De bedendes aandelige Kiede", hvilken
							Bog af mange Slægtled er bleven benyttet som en Slags Lynafleder mod
							Forsynets Straffedomme.Den gamle begyndte med at læse "en Enkes Bøn for sig selv og
							sine faderløse Børn". Det var en Vane, hun havde vedligeholdt
							fra dengang hun misted Manden. Men da hun nu havde tænkt rigeligt paa
							sig selv, blev hun nidkjær for den ulykkelige Trine. Men skjønt der
							fandtes Bønner nok til Afværgelse af " smitsomme Syger,
							Pestilentze og brad Død" item "Ilds-Nød og
							Vands-Vaade, Krig og Dyrtid", var der ikke en eneste
							"Bøn at bede" mod mislykket Julebagning. Det var
							første Gang, at gamle Edels Yndlingsværk havde ladet hende i Stikken, og
							det var ikke fri for, at hun følte sig en Smule brøstholden. Endnu blev
							hun ved at blade, snart frem og snart tilbage, og efter at hun havde
							gjennemløbet Overskriften: "Bøn for et beængstet og
							melancholisk Menneske" og overvejet, om dette kunde være
							Trine, og efter at have mumlet "Bøn i stor Nøød, helst naar
							man finder ingen Trøst og Husvalelse", slog hun ned paa
							følgende Vers, som hun fremramsed med den slæbende Højtidelighed,
							hvormed de gamle behandler alt, hvad der smager af Rim:,,Velsigne mig, naar jeg gaar ud,Naar jeg gaar ind, da hielp mig Gud,Viis mig din Vey til Noye,Hvor jeg adspørge kand mit
									BrødOg vandre paa til SalighedIgjennem verdslig Möye.Med Overbevisning om, at hun ved Linjen om "Brødet"
							havde ramt Sagen i Prikken, tørred gamle Edel rørt sin Næse i Forklædet
							og lod med et tilfreds Blik Bog og Briller synke ned i sit Skjød.I det samme gik Døren op, og Andreas stod bag Karmen med det dejligste
							Ovnskod af Verden. Han var brændende rød i Huden af den piskende Knog,
							og hver Fold i hans svære Klæder var fyldt med tommetykt Sne.Trine var nær faldet ham om Halsen af Henrykkelse. Skoddet blev i Triumf
							baaret ud i Frammerset, og i en Haandevending var alle Forberedelser
							trufne til Brødets Indførelse i den Ovn, som det allerede i saa lang Tid
							havde gjort sig fortjent til.Adskillige glinsende Kager var allerede forsvundne bag Aanen, da Laurst
							indfandt sig med Ovnskod Nr. 2; og da  Skeermanden kom til Gaarde med Nr. 3, nøjagtig
							en halv Time efter at den sidste Kavring var gaaet gjennem Ovnens Gab
							- stadig i sine to avtentiske Træskostøvler _ da bøjed den nu
							for alle Kvaler befriede Trine sig forover og lo, saa det gired i baade
							Hægter og Maller.Hele Huset fyldtes efterhaanden med en krydret forventningsfuld Duft af
							bagt Smaabrød, der lokked Børnene ud af deres Kroge og hen mod
							Frammeset. Ovndøren aabnedes, og Brødets Indbæring tog sin Begyndelse.
							Hver Gang Dorre snied over Gulvet mod Alkovesengene med eet eller to
							nybagte Brød i Forklædet, slog der imod Loftet en hed Duftbølge, der
							taaged bagefter den huslige Pige som en bred Kjølstrime og satte smaa
							klare Svedperler rundt om paa Karme og Stolerygge. Og da alt Brødet var
							indbaaret og laa rundt om paa Sengenes stribede Dynevaar i lækre Rækker
							og med de graa Flader i Vejret, gik der et Lettelsens Suk igjennem
							Trines Bryst; og gamle Edel nikked med det spegede Hoved, som vilde hun
							sige: "Se I kuns, bitte Folkens, om ikke min Bøn
							hjalp!"I en Ruf blev der nu bragt Lystelse i Stuen: Gulvet blev ryddet for
							Bagerværktøjet; Borde og Bænke omhyggelig renset for Dejgklatter;
							Melpletterne paa Børnenes Tøj børstedes bort med flad Haand, og
							Frokosten sattes frem.Den havde i Dag en særlig Tiltrækning i det nybagte Julebrød. Trine havde
							ladet en stor, gul Sigtekage hente frem fra Alkoven. Med den blanke,
							bredbladede Brødkniv strøg hun et Kors over Endskallen, før hun skar. En
							fin, duftende Em pibled frem under Knivsbladet og fortonedes i Trines
							Øretjavser. Snart sad Barn ved Barn paa Langskamlen og tyggede, mens de
							efter hvert Bid saa tilfredse ned paa den svindende Rundenom, hvor der i
							det varme Brød med det halvthensmeltede Smør stod kjendelige Mærker af
							deres friske Fortænder.Trine havde ladet Søndagsfadet med de hele Faarslaar og Rullepølser sætte
							ind, og enhver af de voksne skar sig en Hjumpling, hvor helst han vilde.
							Den firkantede Brændevinsbimpel var heller ikke bleven forsømt, og da
							Skeermanden havde hvælet det tredje Glas, var Sneen tøet saavidt omkring
							Træskostøvlerne, at han til Trods for alle virkelige eller blot
							indbildte Krænkelser bestemte sig til at komme frem med sit Ærinde, da
							han jo dog nu paa  den herlige
							Anretning kunde se, at det, han havde tydet som Fornærmelser, mere
							skyldtes Trines Travlhed end bevidst Tilsidesættelse."Ja, nu sidder vi her!" begyndte Skeermanden og
							udstødte et Suk, der løfted Frynserne paa Strikkeklædet flere Tommer op
							paa hans Mave for atter at lade dem dale ned mellem hans røde
							Støvleskafter."Ja saamænd!" sa Andreas, idet baade han og alle de
							andre samtidig saa hen paa Skeermanden, som vented de en Overraskalse
							fra den Kant."Og hvor er nu Thames Tørsmark?" fortsatte
							Træskostøvlerne med et nyt Mavesuk."Nej, aaenej!" sa Andreas lidt usikker.
							"Han var iløvle en hel Mand," tilføjed Andreas og
							la Rullepølsen tilbage paa Fadet."En hel Mand! Ja, a har ikke kjendt hans Lige,"
							svared Skeermanden. "Han holdt meget af I andre, mest af
							Dorre. Han betroed mig noget til jer, før han listed af."
							Skeermanden begyndte at famle ved Brystlommen."Sparekassebogen!" tænkte Trine med et kun maadelig
							ilbagetrængt Jubelskrig. Hun havde den hele Dag gaaet og skottet til den
							Brystlomme og til Trods for Travlheden tænkt baade det ene og det andet
							over det Fund, hun havde gjort i Aftes. Ikke at tale om, at en stor Del
							af Natten var gaaet med at spekulere over Sagen; nu kom da formodentlig
							Forklaringen, tænkte Trine.Skeerkræmmeren var bleven værdig som en Bedemand; han sad og blanded tre
							smaa, blaa Bøger i Hænderne: "Den er til
							Dorre!" sa han og rakte med afmaalt Bevægelse een af de tre
							til det straalende Pigebarn. "Hun vai den gjævest!Den er til Lausrt - og den er til jer selv!" Dermed
							havde Skeermanden handlet efter sin Bestemmelse. Han gav de lykkelige
							Modtagere Tid til at blade op for selv at finde Overraskelsens
							Størrelse."10,000 ialt!" bemærked han derpaa og spærred
							Støvlerne fra hverandre."Det er en kjøn Gaw!" sa Andreas."5000 til mig!" sa Dorre straalende."Og a har faaet tre," sa Laust."Ja, tho der er snart faldet mindst af til vi
							andre", sa Trine.Men Skeermanden overhørte tilsyneladende denne Bemærkning og sa, henvendt
							til de unge: "Ja, nu skulde I lægge dem til hinanden; og
							saadan skulde I gjøre med jer selv; lad saa jer Forældre spæde til med
							det, de kan undvære, saa kan I aldrig komme i Knyk, om I vil staa sammel
							paa en god Maade"."Der er endle no om det, Soren siger," sa Andreas
							tankefuld. "Hvad tykkes du, Trine?""Hvad a tykkes? Ja, det her kommer jo nøj undbukken paa os.
							Men hvad tykkes de unge?" sa hun og saa hen ad deres Kant.Laurst og Dorre sad hver paa sin Side af Bordskiven og langed snart til
							Brød og snart til Tilmad. En Gang da de i Hastværket samtidig kom til at
							gribe om den samme Medisterpølse, saa deres Hænder strejfedes, blev de
							begge sprutrøde. Laurst, der havde sin Haand øverst, slap med et kejtet
							Smil og lod Dorre føre Pølsen hjem."Har I ingen Ting, I skal ha
							sagt?" vedblev Trine. "Du, Dorre, plejer helsen
							ikke at være mundlam."De to Kjærestefolk fanged, men slap igjen hinandens Blik, som om det kneb
							med at komme til Enighed om, hvem af dem der skulde klare den Historie.Endelig sa Laurst: "Ja, her maa det vel komme til at staa
							paa Dorre, da hun jo er den, der har faaet mest? - Helsen hvad
							mig angaar, saa har a aldrig lagt nogen Dølgsmaal paa, te a ett kund
							ønske mig en bedre end Dorre. Hun er justement min Ganning, saa
							fornyvele og kjøn hun er at se paa; saa hvis a maa faa hende,, skal, med
							Gud Hjælp, ingen komme til at fortryde det."Med disse Ord saa Laurst sidelæns op paa Dorre med sine lidt sløve Øjne.Dorre var bleven fjale ved denne uforbeholdne Erklæring her i Forældrenes
							Paahør.Og uden at løfte Øjnene sa hun: "A har aldrig haft noget imod
							Laurst, te a da ved af at sige. Og tykkes I, te vi skal lægge Pengene
							sammen, saa kan a vel ikke ha nøj, a skal ha sagt."Laurst sad og bevred af Bevægelse og der steg en Varmebølge op mod hans
							Tindinger, men han sa intet, saa kun paa Dorre."Ja, lad os saa lægge dem i en bitte Dynge hver  een", sa Andreas og lagde
							sine to Tusinde hen til deres otte; "saa er I da ikke helt
							nagen. - Og saa til Lykke med det da, som det er
							bleven"."Tak!" sa Laurst og Dorre paa een Gang."Det var, saagi, en kort Fornøjels, vi havde af
							vores!" sa Trine spøgende. "Men iløvle var det en
							skammelig god Kræmmer, den samme Soren. Det er sjælden, te den Slags
							Folk er saa gode at
							handle med".Da lo Skeermanden for første Gang, siden han var kommen til Gaarde
							- hult og godt."Ja, da var det sandt, du sa," bemærked Andreas.
							"Skulde vi nu ikke se at handle lidt med den samme speddelske
							Kræmmer. - Lad os se din Pose, Soren!"Da lo Skeermanden anden Gang, endda højere end første. Tværsækken kom for
							en Dag, Handelen gik strygende, og Sølvskillingerne sprang over
							Bordknasterne. Hver af Børnene fik en Snurrekok, Andreas en Kasteskovl,
							Trine blev bekasset med hele tre Musefælder foruden et Utal af
							Grydeskeer, Vindpinde og Kartoffelstødere, og endelig foræred Laurst sin
							Udkaarne et Dusin Træskeer i Fæstensgave. Skeermanden strøg Penge ind
							som Smuld; han vikled sin fedtede Snørepung op og i med et flot Slæng,
							som han ellers kun anvendte paa de allerstørste Markedsdage, og lige fra
							hans snevaade Træskonæser til bag i hans skaldede Kabuds var han nu eet
							skinnnende Smil.Han blev i Gaarden hele Julen ud og havde ikke en eneste Gang Grund til
							at tro sig tilovers.Trine nødte ham ligefrem næste Nat og alle de følgende Nætter til at
							ligge i Gjæstesengen.Der laa man alligevel mere magelig. Og det var jo da ikke noget at tale
							om at varme det Par Lagner, sa Trine.Og saaledes befandt alle Parter sig paa det kongeligste.Og fra den Dag af var Skeermanden en af de velkomneste Gjæster der i
							Gaarden.