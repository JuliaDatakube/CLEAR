Afskedsviser.



1.Til G. Bindesbøll.



Og nu Farvel, vor Broder! Tak for mangt

Et Perlebaand af Timer svundne!

Det er en Trøst, vi skilles ej saa langt,

At vi jo altid bli'er forbundne;

Thi Skjønheds Lov og Konstens høje Magt

Er ingen Maal og Grændser underlagt,

Den skal forvist

Du tjene hist,

Som vi vil tjene den herhjemme.



Du er ej den, der glemmer Sæd og Art,

Og skifter som en Kjole Væsen;

Du stryger ei dit gode Seil, saasnart

En fremmed Vind Dig staar i Næsen,

Men bli'er den samme djerve, yske Svend,

Den samme Barnesjæl, den samme Ven,








Og fører med

Fra Sted til Sted

Det gamle Nordens Modermærke.



Og at dit Navn skal ej her forgaa,

Det har Du sørget for trods Nogen;

Den Bautasten, som Du skrev det paa,

Skal aldrig staa i Skammekrogen;

Men snart, naar Sejrsgudinden med sit Spand

Mod Himlen stige skal fra Tagets Rand,

Er hendes Krands

Ej ene Hans,

Men ogsaa Krandsen paa din Hæder.



2.Til C. Borgaard.



At Du, som, smykt med ærværdigt Mos,

Var voxet fast i vor Broderkjæde,

Men som, den rullende Tid til Trods,

Ej voxet var fra de Unges Glæde,

Nu vil forlade

Dit vante Stade

Og mer ej søge i Boldhusgade,

- Det er s'gu stivt!








At Du, som holdt os vort Hus i Skik,

Trods Krig og Dyrtid og fæle "Busser" *),

Saa Juletrær vi og Pølser fik

Og Fastestykker og fulde Russer;

Som Punchen brygged

Og Viser trykked,

Kort, som holdt for, naar det kom til Stykket,

Nu gaar din Vej; -



Ja, det er haardt, men det værste Stød

Er, at vi Alle en Ven skal miste,

Som, lige trofast i Lyst og Nød,

Man ej kan plukke hver Dag paa Qviste,

Som kunde graane

Og faa en Maane,

Men aldrig Navn eller Nytte laane

Af et Stakit.



Dog, her i Kredsen om Gammensbord

Har Savn og Smerte jo ingen Stemme.

Det er vor Trøst, at Du gaar mod Nord,

Og der som her Dig vil finde hjemme!

*) Autor troer, at Angjældende selv har opfundet dette Navns Brug i Pluralis.








Fra Norges Klipper

Til Danmarks Vipper

Der gaar et Baand jo, som aldrig slipper,

Et Broderbaand.



Saa hils deroppe og tak for sidst!

Dit Pas behøve vi ej at tegne,

Du er velkommen, det veed vi vist,

Paa dine egne og vore Vegne;

At holde a' Dig,

Gemytlig ta' Dig

Og trygle Skjemt eller Alvor fra Dig

De lære snart.



Men glem dog over den nye Flok

Ej den, Du her lod paa Bagen sidde!

Naar Du om Vintren har norsket nok,

Kan Du til Sommer herned vel titte;

Da skal Du finde

Ej tabt dit Minde,

Men holdt i Ære og Agt herinde!

Og nu, Farvel!






3.Til C. Hostrup og J. Forchhammer.



Hvad mener I, Brødre, om hele vort Lag

Smukt fulgte Parret paa Vejen?

Endnu er der skikkelig længe til Dag,

Og Natten, den er jo vor egen,

Og Alle har Mod

Og Vikingeblod

Og Blyhat paa Ho'det og Vinger paa Fod.

Ja kom, lad os rejse! Vi kan jo gjøre Slag,

Hvis ej det vil gaa efter Stregen.



Først ned ad Rhinen, hvor Druernes Skat

Sig soler paa nedfaldne Volde,

Og "Männer des Worts und Männer der That"

Sublime Collegier holde:

Men Druen er stram,

Og Visdommen klam,

Og Tungen er vild nok, men Aanden er tam.

Nu er der om "Zoll" en forfærdelig Prat,

Men vi holde mer af atsolde.



Afsted! Vi vil gjøre Paris en Visit,

Thi prægtige Sager den dølger:

Her staar en Ragout for Enhvers Appetit,

Her ruller Champagnen i Bølger;








Men Alt, hvad man spør',

Og Alt, hvad man hør'

Fra Morgen til Aften, er: "Vive TEmpereur!"

Det gjør En saa nøgtern-og tænk, om vi blev smidt

I Hullet sammen medP. Møller!



Nej bort! thi os vinker Hesperien, hvor

Vesuv og Citronerne gløde,

Hvor Hanken om Marmor-Mænader sig snor.

Og Gratier i Pjalter os møde;

Men Paven i Rom

Er stræng i sin Dom,

Hvis nogen for nær vi af Gratierne kom.

Ja, har Du en bredskygget Hat blot, min Bror!

Du kan blive Ravnenes Føde.



Hvad mener I saa, om vi drejed vor Pidsk

Og Coursen til Hjembygden vendte?

Vi finde dog ingensteds Søen saa frisk

Og Marken saa blød som den kjendte,

Og Skoven saa grøn,

Og Møen saa skjøn,

Og Vennen saa trofast'som Nordlandets Søn;

Og sundt er det Grovbrød, vi sætte paa vor Disk,

Og Vin har vi Raad til at hente.








Thi rejs I alene, hvem Fremmedes Skik

Og fremmede Egne mon drage,

Og lad Eder Skjønhedens luende Drik

Og Kundskabens Kildevæld smage!

Og træt Eders Fod,

Og styrk Eders Mod,

Og fyld Eders Pose, og varm Eders Blod!

Men ligesaa tro og saa danske, som I gik,

Saadan skal I komme tilbage!