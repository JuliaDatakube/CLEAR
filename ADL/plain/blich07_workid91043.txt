Almindelig VærnepligtVi have nu nys seet, ej allene med Forundring, men og med
      Forbavselse; ej allene med Forbavselse men og med Bedrøvelse - dyb
      Bedrøvelse - at det vigtige, ja vel det allervigtigste af alle de
      Forslag, der ere gjorte i Danmarks Stænderforsamling: det ovenskrevne nemlig, ej engang har kunnet udvirke en Committees Nedsættelse.I Systemerne schematiserer man Pligterne under tre Hovedrubriker; men Værnepligt,
      denne Pligternes Pligt, hører under dem alle tre: at værne om sit
      Fædreland, det er Pligt mod Gud, som gav os dette: det er mod vor Næste i
      dette Fædreland, en indbyrdes vexelsidig Borgerpligt, af hvilken alle de andre ere
      betingede: det er Pligt mod os selv; og uden denne er ingen Sikkerhed for Ejendom og Liv, for
      Legeme og Sjæl, for nogetsomhelst physisk, intellectuelt og moralsk Gode, som her skjænker os legemlig og aandelig Nydelse og i os
      befæster Haabet om et herligere Hisset.Hvad kan være mere lavtegennyttigt, end at ville unddrage sig denne Pligt enten
      ved at frakjøbe sig samme, eller ved at vælte den over paa Andre? Og hvad
      er tillige mere farligt? Naar Fædrelandet er i Fare, kan det da være ret
      eller gavnligt, at Een af ti vaabenføre Mænd kæmpe for det, og
      de andre Ni staae hos og see til, eller krybe i Skjul? Kan man undres over, ynkes over, at de
      Hænder, som laae i Skjødet istædetfor at løfte
      Sværdet - at disse Hænder lægges i Lænker?
      at de, som ikke ville vove Livet for Friheden, at de miste den, eller i bedste Fald dem begge?
      - Men dybtnedtrykkende, sønderknusende er det: saaledes
      villieløs og magtesløs at vorde berøvet Livets
      høieste Goder lige indtil Æren selv. Er det at opfylde Pligterne
       mod Næsten og mod sig selv?"Hvad koster det?"  Dette er
      et godt oeconomisk Spørgsmaal, som enhver Huusfader gjør, naar han vil
      kjøbe Noget. Er det ham for dyrt, saa lader han det være. Men naar vi nu
       have et Fædreland, skulle  vi da ængsteligen spørge: "Hvad koster
      det at beholde det?" - Sandeligen! det koster ikke
      nær saa meget, som at tabe det! Eller troe I, at en Erobrer
      vil formindske eders Skatter? eller spare eders Trælleblod i hans andre Krige?
      Forblindede Folk! ej engang Dit Mad og Dit Navn
      lader han Dig beholde. Her kunde maaskee en lille Tid blive et Jylland, et Fyen, et
      Sælland; men intet Danmark! Bonden kunde vel faae Lov til at
       tale sit jydsk, sit fynsk, sit sællandsk; men dansk det vilde i Tidens Løb vorde et dødt Sprog, som maaskee brugtes til en Afvexling i lærde Skoler:
      hvor Dine Ætlinge kunde faae Ørefigener for "Kong Christian
      stod ved højen Mast" og Niels Ebbesøns Vise.Ville I ikke troe det, saa seer tilbage i Historien! - Hvorved gjorde Romeren sig
      til Herre over den da bekjendte Verden? Ikke allene ved sin ubøjelig Villiekraft,
      sit ligesaa faste og uforanderlige politiske System, ej heller allene ved sin Krigskunst, sin
      jernhaarde Disciplin; men og ved den almindelige Værnepligt,
      som var forbunden med Krigskunsten og Disciplinen; og uden hvilken disse ikke skulde
      ført Romernes Grændser ret langt ud over Tiberfloden. I Fred havde Rom
      ikke en eneste Soldat - i Krig var hver Mand Kriger; da ombyttede enhver Toga med
      Sagum.Men ryk længere ned i Tiden! - Hvorfor kunde Ditmarskerne gjennem mange
      Aarhundreder forsvare deres Frihed mod baade Danske og Holstenere? Hvad vilde vel deres
      Frihedssind allene have hjulpet dem, naar de ikke alle havde brugt og forstaaet at bruge deres
      frygtelige Spyd?Hvor langt vilde Russerne være komne med Polakkerne, havde disse istædet
      for 100,000 Mand kunnet opstille en halv Million?Det danske Rige har næsten ligesaamange Vaabendygtige. Hvilken Fjende kunde vel
      finde sin Regning ved at udruste en saa uhyre Hær? Og mon den ikke vilde koste langt
      mere, end den i det allerlykkeligste Tilfælde var istand til at vinde? De skulde nok
      lade os i Roe.En saa liden Stat som Danmark har ingen anden vederhæftig Borgen for sin
      Selvstændighed, end almindelig Vaabendygtighed. Uden denne, vil det kun leve et
      usikkert Statsliv; et Liv, der blot hænger i udenlandsk Politik - politisk
      Skinsyge - det vil sige: hænger i et Haar. Vi kjende allerede noget til
       Udskiftning i det Store - hvad betrygger os for nye
      Landinspectører? - Tractaternes Ubrødelighed? deres evige
      Fasthed? Ministrenes Ordholdenhed? Regenternes uforanderlige Ædelmodighed?Mon det dog ikke var sikkrere at stole paa os selv? - "Stol paa
      Gud!" Det er ret! Men den, der ikke vil bruge de Kræfter, Gud giver ham;
      mon han og tør stole paa en miraculøs Bistand af den usynlige Magt, hvis
      Gaver han foragter?Der er noget højst mærkeligt i Danmark ved den omhandlede Sag; andre
      Stater, som i ældre og yngere Tider have havt almindelig
       Bevæbning i sig, de vare Republiker; men Danmark er et
       Kongerige. Kongerne omgive jo almindeligviis deres Troner med Livvagt,
      med hvervede Soldater, helst fremmede Soldater,
      med hvilke de forsvare sig baade mod indvordes og udvortes Fjender. Her hos os er det ganske
      omvendt: tilforn bestod vor staaende Hær ene af Lejetropper - nu have vi
      slet ingen af det Slags. Men her er gjort mere endnu: tilforn var det allene
      Bøndernes Børn, som i Krigstid bleve udskrevne til Tjeneste, og det
      endda med mange Undtagelser; Kjøbstæderne vare reent frie - nu
      erhverve ogsaa disses Beboere i Fredstid stedse Vaabenfærdighed; og det er neppe for
      meget sagt: at Landet allene herved har erholdet henved 20,000 Forsvarere flere.Men her er gjort mere endnu: tilforn blev ingen øvet i Vaaben, førend
      han med eet kom ind under Corporalens Stok og Officerens Klinge - nu blive de danske
      Drenge allerede i Skolen forberedte som i Leeg og med Lyst; og der er Ingen, som nu
      gjør sig selv til Krøbling, for at blive fri for at følge
      Kalveskindet, hvis Lyd forhen var ligesaa frygtet som den yderste Dags Basun.Og uagtet denne Statsstyreisens Tendents til almindelig Vaabendygtighed, ville dens Raadgivere ej engang høre tale om samme! Det vil staae som et
      sørgeligt Blad i den danske Historie: at en blind Mand, født udenfor
      Danmark, har hævet sin mandige Stemme for at bringe alle Danske til at
      være Mænd; men at denne Stemme blev
      overdøvet. "Der kan ikke være Tale om et
       Forsvar, som vilde koste Landet mere, end dets Indtagelse af en Fjende!!!!"
        Saaledes lød det forrige Gang paa Danmarks gjenoprettede
      Landsting; og denne uheldsvarslende Røst tilbageslaaes endnu af den gamle Domkirkes
      fortørrede Mure.Det koster - det koster! ja vist koster det -
      alting koster - Stændernes Raad koster ogsaa. Men af alt, hvad der koster,
      er Intet saa kostbart som det, at blive erobret af en Fjende.Naa! hvad koster det da at forsvare - at frelse sit Fædreland, sin
      Selvstændighed, sin Ejendomssikkerhed, sin Legemssikkerhed, sit Modersmaal, sin
      Nationalitet? Hvorledes staaer Priis-Couranten paa 
      disse Vare? Har Peder Madsen Bogholder ogsaa udregnet det rigtigt i ægte og
      uægte Brøk? Ja, Ja! jeg vil nok troe, han forstaaer sin Søren
      Mathiesen: Regningen er rigtig paa Facit nær; thi det er Nul - et stort Nul, et politisk Nul og Intet!Men skulde det da og see saa farligt ud med denne Bekostning? Dersom det danske
      Landeværn organiseredes, eqviperedes, excerceredes ganske, som den nu bestaaende
      Armee, ja da vilde det jo koste ti tolv Gange saa meget som nu, og saaledes snart
      opløse sig selv. Det kan da ikke være Meningen; man skal derimod
      søge at godtgjøre, at Statskassen snarere skulde vinde end tabe ved den
      paatænkte Landeværnsindretning.1. Kunde Læretiden nedsættes til en tredie
       Deel, (som i Sverrig) hvorved følgelig et tredobbelt Antal blev
       vaabenøvet med samme Bekostning som nu.2. Paaklædningen (Uniformeringen) skulde ikke falde det
       Offentlige til Byrde; thi ethvert Individ kunde - endnu uden Extraudgift for sig
       selv - anskaffe sig hele Uniformen, naar denne nemlig tillige var Nationaldragt. I
       Fredstid vilde denne være uden Decoration, eller maaske blot fremvise et Fredstegn
       paa Hat eller Kjole; i Krigstid kunde disse da ombyttes med passende Symboler, f.Ex. et
       Sværd eller andet Vaaben.3. For Vaaben (Armatur) maatte Staten eengang for alle
       sørge, men deres Vedligehold blive Individernes Sag. Bøssen,
       Bajonetten, Kaarden, Patrontasken vilde saaledes kunne gaae i Arv fra Fader til
       Søn gjennem flere Generationer; og derved endog hos den Bærende faae
       Krav paa særdeles Kjerlighed: det Sværd, som i elsket Faders Haand havde
       forsvaret det elskede Fædreland, vilde i Sønnens med fordoblet Kraft
       føres til Afbetaling af den dobbelte Gjæld: der vare med dette Staal
       sammensmeltede hæderfulde Minder, der vilde opflamme til ubetvingelig Tapperhed:
        "Med dette eller under
       dette" vilde straale i Flammeskrift paa den dyrebare Klinge.** Flere Besparelser f.Ex. ved Hestehold, Garnisonstjeneste, Marschpenge osv.
      osv. vilde lettelig kunne iværksættes. Kun at det først var
      kommen saavidt i at man vilde tale om Sagen der,
      hvor der skulde tales.