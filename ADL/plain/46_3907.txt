Sangefor den 28 og 29 Januar 1801


I



Festligskiønne Dag, hvis Straaler

Modnede vort Nordens Haab,

Hædres Han ved fulde Skaaler

Og ved festligt Fryderaab?

Kast din lyse Straalekrone

Ned til os fra Himmelen,

At vi for vor Fyrstes Trone,

Værdigt Offer, lægge den!



Krigens Hov ei her nedtramper

Furens unge Haab til Savn;

Folkerige Stad ei damper

Her i Tvedragts Flammefavn.

For den vise Fyrstes Trone,

Al vor Glædes Væld og Maal,

Flette vi vor Palmekrone -

Derfor Dannerfredens Skaal.



Ingen Sultan Folket bøier

Til et Lastdyr under Aag;

Ingen Pøbel sig ophøier,

Kronet af en Dæmagog.







Magt og Ret sig lige veie;

Om vort trygge Ildsteds Baal

Flid og Fryd i Dands sig dreie -

Derfor Borgerfriheds Skaal.



Du, for hvilken tusind Bønner

Stige nu fra Land og Stad;

Du, som Purpuret forskiønner

Med usmittet Egeblad;

Du, vor Styrke, Fryd og Ære,

Signede! din Skaal i Dag

Ei blot denne Skaal skal være,

Men hvert freidigt Aandedrag.


2



Dagens Fest til Fryd os kalder,

Ingen Mening, ingen Dragt,

Ingen Fordom eller Alder

Bryde vore Hierters Pagt:

Vor Samdrægtighed et Billed

Være paa den Fredensgud

Som, ved Tronens Fod henstillet,

Fyldehornet gyder ud.



Ingen dithyrambisk Glæde

Skal vanhellige vor Fest;

Charis er blant os tilstæde,

Pallas er vor høie Giest:

Thi kun saa vi værdigt hylde

Ham, som frem i Viisdoms Spor

Byder Tryghed, Flid og Fylde

I vort lykkelige Nord.







Du som til vor Fest vil skeele

Og maaskee miskiende den,

Fra din Tue til det Heele,

Sku ad Jordens Runding hen;

Og du skamfuld da skal sige:

Hvor er mere Ret og Ro!

Og i Længsel ikke hige

Til Garonne, Rhin og Po.



Gierne bytted' Hesperider

Hattespydets1)Tyngde for

Lette Aag, hvormed du skrider

Dania, saa skiøn og stor.

Hine sig med Enkens Taarer

Vende bort fra Friheds Gud,

Men med Velstandskrandsen kaarer

Ømt din Fyrste dig til Brud.



Aldrig daarlig du misunde

Frihedstorvets frække Larm

Mens du virke, vaage, blunde

Tør i Arnefriheds Arm.

Tryghed, Fylde, Ret og Glæde

Dandse om dit Ildsteds Skin;

Selv du fletter dig din Kiæde

Af din Fyrstes Tindingbind.



Stød ei voldsomt mod den Skranke,

Som selv Viisdom satte dig.

Snart igien stavnbundne Tanke

Tør af Lænken vikle sig.

1)Den franske Republiks og dens Affødningers Vaaben, er en Jomfrue, der holder et Lictorstavebundt i den venstre og et Spyd med en Hat paa i den høire Haand







Thi Oplysnings Straaleskive

Langsomt kun sig fylde skal;

Kæmpeskridt til Bedre blive

Ak, vi saae det! let til Fald.



Paa det Stores steile Høie

Hos Beundring Sorgen staaer;

Meer end Høifærd er det Nøie,

Som i Jevnheds Dale gaaer.

Stolt Forvovenhed berige

Sagnets taarefulde Blad,

Kun beskedne Lykkelige,

Vi istemme Glædens Qvad.



Dog ei Fred og Nøie sløve,

Danners Æt, din siungne Arm;

Bag ved Uret ikke tøve,

Danners Æt, din ædle Harm;

Og naar Havets Hunner kue

Gridsk-Forvovne, hver en Strand,

Hævne vi med Staal og Lue

Dig, fribaarne Ocean.