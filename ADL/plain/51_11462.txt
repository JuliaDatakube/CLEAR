STRINDBERG.



Du er en Samson i Litteraturen,

dine Værker slog Revner i Samfundsmuren,

Hvor du farer frem, er der Ild og Røg,

styrtende Altre og røde Luer,

mod dig alle andre er tamme som Duer,

du er en Høg;

du er Basunen, der forfærder Vrimlen,

du er Titanen, der stormer Himlen.






Vi unge hader det tamme og dovne,

men agter højt det titanisk forvovne;

er vi ej alle Strindbergianere,

alle som du er vi Republikanere,

alle vi hader det Samfundsælte,

i hvilket Evner forgiftes og smelte;

som du vil vi løse de stramme Bælter,

der snører Livet paa alle Felter,

og gjør det umuligt for andre at voxe

end dem, der ofrer til Dumhedens Oxe.

Tag da vor Hyldest, du Verdensomvælter;

der hvor du bygger, ogsaavitelter.

Jebjærg Mejeri1888.