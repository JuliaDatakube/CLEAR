Anna Nielsen.



Det høje Nordens Sangmø staar og græder

Og hyller sine rene Træk i Flor:

Den Røst, som lifligst tolked hendes Hæder

For Danmarks Folk, har talt sit sidste Ord;

De skjønne Skikkelser, hvis lange Række

Hen over Scenen skred i Sejersglands,

Dem skjuler nu for evig Gravens Dække ;

Hun, som har skabt dem, bær sin sidste Krands.






En Sum af Indtryk, fyldige og klare,

Er Alt, hvad hendes Kunst har efterladt;

Men den skal hendes Samtid tro bevare,

Og Hver, som ejer den, han har en Skat;

En Skat, som ikke Møl og Rust fortærer,

Som ej med Døgnets Vexel smelter ind;

En Skat, som altid samme Rente bærer,

Et luttret Hjerte, et opløftet Sind.



Hvad var da denne Magt, som Hendes Minde

Har gjort saa rigt, saa fattigt hendes Savn:

O, det var den: hun var en ædel Kvinde

Af Liv og Sjæl, og ikke blot af Navn;

Og dette Liv hun aanded i hvert Billed,

Og denne Sjæl hvert Træk hun stemple lod;

I alle Skikkelserne, hun fremstilled,

Randt hendes eget varme Hjerteblod.



Fordi hun kunde ned i Dybet dykke

AfValborgsog afSignesKjærlighed;

Fordi hun kunde rummeJuliesLykke,

Og kunde maale, hvad Elvira led;

Fordi hun var en Dronning af Guds Naade

I Følelsernes vide, dunkle Land, -

Derfor hun kunde Kunstens Runer raade,

Derfor hun gjorde Illusionen -sand.






Ja, Sandhed var det Maal, som gjennem Skinnet

Hun stræbte efter i sin skjønne Kunst;

Mens Mangen snublede, af det forblindet,

Mens Mangen ledtes vild af Mængdens Gunst,

Gik hun, ydmyg og stolt, sin lige Bane

Med mandig Vilje og urokket Mod;

Og Mængden syntes undrende at ane

Den Stræbens Værd, den ellers ej forstod.



Men Hun, som i den kulne Høst holdt friske

De rige Krandse fra sin Ungdoms Maj,

Hun hørte gjennem Mængdens Jubel hviske

Et Budskab fra det Liv, som visner ej;

Af dennne Verdens Ros og Møje trættet,

Hun længtes efter Fredens stille Land.

N u har hun vundet, hvad der er forjettet,

Den Herlighed og Ære, som er sand.