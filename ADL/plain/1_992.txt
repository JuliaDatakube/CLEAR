SOMMERDAG



Det var en Sommerdag,

de gik ned fra Hradschin,

Solen laa rigt

over Paladsernes Haver,

og langs med Moldauens Bred

dufted Akazierne sødt.



Klokkerne lød

klingert over Nepomuks Bro

oppe fra Domen til Fest.

Hvor glimtede Moldauens Vand.



Paa Broen

en Vrimmel der var

af Levende, Folk og Fæ,

i Sydens Søndagsliv,

i Sydens Glød.






Og over det

Himlen laa,

saa klar og lys

som en Troendes

Salighedsdrøm.



Da standsede hun,

og i unævnelig Fryd -

som ene med ham

i en Verden

af Sol og Lys -

hviskede hun:



"Elskte, Nepomuks Mænd

saá først Lykken idag."



En Høst har visnet

Akaziernes Blad

siden da.



De vil grønnes igen,

og atter vil Elskovs Ord

hviskes under Nepomuks Mænd

- hviskes af andre igen.