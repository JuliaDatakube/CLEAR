Afsked.

Og naar du rækker din hvide Haandfor sidste Gang mig til Tryk,til Afsked, forinden vi skillesog vende hinanden Ryg,— lad da mig fornemme for sidste Gangden Varme i Haandtrykket gløde,som lod dit Hjærte slaa hedt, mod mitengang ved vort første Møde.

Og naar dit sidste dvælende Blikfalder i mit til Slut— til Afsked, forinden vi skilles —i et sidste dødtavst Minut,— lad Vemodens blide, fugtige Glanssom Slør for dets Ildskær ruge:Mit Øje skal drikke dit Billed,dit sidste Blik vil jeg sluge.



For ude af Øje er ude af Sind:om føje du glemme mig vil,glemme hver Stemning, hvert kærligt Blik,og hvem det skænkedes til ...Lad mig da minderig vandre min Vej— fjærnt fra din vil den falde —du gjorde mig rig ved et Haandtryk førden Rigdom gav du til alle ...