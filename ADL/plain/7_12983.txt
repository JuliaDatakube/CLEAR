St: Peders Taare og Omvendelse.Under forige Melodie.



1.

VElder ud I Øyne-strømme,

Flyder ned i hobetal,

Lader eder aldrig tømme

Her i denne Græde-dal,

I min' Øynes Kilde-Veld,

Flyder for min synde-Gield,

Flyder til I blive røde,

Ja til Hiertet selv kand bløde.



2.

Jeg i Nat er skyldig bleven

Til at døe en Helved-Brand,

For Jeg blev aff Frygt tildreven

At forsvære Gud og Mand!

Men min Frelser til mig saae,

Naade i hans Øyne laa,

Ja hvor fuld hand stod aff Vaade,

Vaar hans Aasyvn fuldt aff Naade.



3.

Jeg mit Fald hos Ilden giorde,

Jeg vil reyse mig ved Vand

Og ved Gud, hvis Naade vorde

Krafftig i min Boode-spand,

At min' Øynes Kilder maa

Aldrig, aldrig stille staa,

Men Jeg alle, alle Dage

En Nats synd maa ræt beklage.






4.

Engang Jeg paa Vandet vandred

Og hen til min JEsum kom,

Nu Jeg er ved synd forandred

Vil Jeg vende til ham om,

Og i Taarers salte Søe

Vil Jeg gaa til Jeg skal døe,

Ald min Lyst og ald min Glæde

Ene være skal at græde.



5.

JEsu giv det Falds Exempel

Og Opreyßnings blive mig

Paa mit Hierte som et Stempel,

Der indtrykkes kiendelig,

At Jeg ey fortvile skal

Over mine Synders Tal,

Men mig ved Guds Naade trøster,

Som kand læge alle Brøster.



6.

Om Jeg er saa slem en Synder,

Som ey Solen førre saae,

Og om Satan end begynder

Syndsens Rulle op at slaae

Fuld aff fald som Sole-grand,

Jeg til JEsum Gud og Mand

Vil i Bedrings Graad henløbe,

Og mig i hans Naade svøbe.



7.

Siælen daglig faar sin smitte

I mit Kiøds ureene Boe,

Derfor vil Jeg mig beflitte,

At Jeg kand i stadig Troe

Følge med i Peders Fied,

Hen til Bedrings Vasker-sted,






Hvor Jeg Siælen ud kand tvette

Og med JEsu Blood besprette.



8.

JEsu giv mig Graad og Sukke,

Giv mig sorg for mine Feyl,

Lad din Aand mit Hiert' oplukke,

Sæt der i din Naades Speyl,

Giv mig Trøst i sidste Nød

Ved din Naade, Blood og Død,

Lad min sidste Graad og Klage

Mig til Himlens Glæde drage.