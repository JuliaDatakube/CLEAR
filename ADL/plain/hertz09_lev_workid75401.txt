IV. Mimi Collin.(1813.)Dengang hun laae og leed, af Ømhed pleiet,Af Kjærlighed begrædt,Da traadte Dødens Engel hen til Leiet,Umærkelig og let.Med omvendt Fakkel, i forklaret Smerte,Han lagde taus sin HaandPaa Mimis fromme, nu saa matte Hjerte,Og løsned' Støvets Baand.Og løfted' mildt paa Armene den Spæde,Og sagde: »Mimi! giv»Et Kys til dem, der elske dig, der græde,»Der ængstes for dit Liv.»Lad dette Kys dem sige, at til Livet»Med dig din Fører gaaer,»Og at det Tabte vorder atter givet,»Naar Gjensyns-Timen slaaer.«Og from og klog og med et Smiil hun rækked'Til Kys den lille Mund.Men Dødens Bleghed denne Mund bedækked',Og Øiet faldt i Blund.En Lilieknop, for tidlig, ak! udsprunget,Det skjønne Hoved gledTil Englens Bryst, af Smerten ubetvunget,Forklart i Dødens Fred.