Tamira og RizamorFragment i Stanser1)



- - - - - - - - - - - - - - - - - - - -

Men gjennem dem Ubaldo med sit Sværd

Sig baner Vei, til han omsider skuer

Et gammelt Taarn hvis Hælden Indfald truer.

1)Skjønt andre Sysler have foranlediget Forfatteren til at frasige sig Musernes Besøg for Fremtiden, saa troer han dog ikke, derfor at burde tilbageholde disses tidligere Gaver, hvis Meddelelse hans fleeraarige Ophold uden for Fædrenelandet har forhindret Hvad dette Fragment i Særdeleshed angaaer, saa gives det som en Prove paa et Ridderdigt af betydelig Omfang, der allerede for otte Aar siden i Gottingen blev begyndt og hvoraf to Trediedele ere udarbeidede Hvorvidt Forfatteren haver været hældig i sin Bestræbelse at forlade de romantiske Digteres Alfarevei (paa hvilken, efter en af de ypperligste æsthetiske Recensioner over Oberon i Bibl d. sch. Wissensch und fr K ved Meinhard, selv Wieland alt for tidt lader sig finde) det ville Kjendere af denne Digteart maaskee allerede efter dette Fragment kunne bedømme








Det syntes som om her i dette Øde

Ved Seklers Gang nedtraadt, det længe stod,

Mens til dets Samfald Tudsens Klager løde

I Sumpen ved den dybtnedsunkne Fod.

Ubaldos Øine intet Væsen møde,

Kun Snoge boltre sig ved Ellens Rod,

Og uvilkaarlig Rædsel selv den Giæve

I denne Ørken tør igjennembæve.



Men nu, da Stierners blege Skarer stige,

Forfærdelse og Angst udbreder sig,

I Mørket synes Spøgelser at snige

Og Ørknen fyldt med Marter, Blod og Lig:

Dog Nattens Blændværk, Frygtens Feber vige

For Riddrens Troe, som trodser Helveds Svig,

Med faste Skridt han gaaer, til han fornemmer

I Nattens huule Taushed tvende Stemmer.



Ved Taarnets Fod det lød i sagte Klage:

»Tamira, hører du da ei min Røst?

Vil du ei meer den fyldte Kurv modtage

Og lytte ned til mine Læbers Trøst?

Din Rizamor er atter vendt tilbage

Til denne Rædselegn med trofast Bryst,

Du atter sende Snoren ned og hidse

Dit vante Maaltid op til Taarnets Spidse.



Men stille! stille! Maaskee Søvnen binder

Den Fangnes vildtoprørte Sind til Fred,

Mens Drømmes Sværm sødttryllende omvinder

Med Blomsterkieder Skiæbnens Rædsomhed.

O stille! stille! Maaskee Glæden finder

Selv Vei til Sultens Taarn og Martrens Sted:

I Drømmes trygge Grotte smiler Sorgen,

Vær da medlidende og tøv, o Morgen!«






Saa sagtned' Stemmen til den uhørt døde

Og kun et enkelt Suk sig høre lod.

Men snart fra Taarnet andre Toner løde

Og i dets Rift en hvidklædt Skabning stod.

Ubaldos Hjerte slog, hans Taarer fløde,

Alt løfter han til vinget Fied sin Fod,

Dog snart beslutter han at staae og tie

Og nærmere Oplysning oppebie.



»Saa er jeg Arme atter vendt tilbage

Til Ørknens tomme Skiød, mit Martersted!

Et Øieblik kun Søvnen turde tage

Mig i sin Favn til Glemsels søde Fred;

De hulde Drømme, ak! igjen uddrage

Af denne Barm, hvori de flagred' ned,

Paa nye den vandte Kjede mig omslynger

Og Nattens Storm i rystet Taarn mig gynger.



Men ak! hvor er du, Himlens Aand, som mader

Den blege Sult i Ørknens golde Skjød?

Du trofast din Tamira ei forlader

O Rizamor! før hun er fri og død.«

»Det høre Gud, som Svig og Meened hader,

(Saa det ved Taarnets Fod til Gjensvar lød)

Før Lammets Blidhed Tigrens Blodtørst tæmmer

End jeg mit høie Englekald forglemmer.



Her ved dit Fængsels Muur mit Liv henrinder,

I endløst Suk jeg stræber op til dig:

Naar kommer Tiden da din Favn omvinder

Og med en Himmel rundt omgiver mig?

Da evig Attraae ved din Barm sig binder

Og paa din Læbe sødt beruuser sig?

Skal jeg da det Umulige begjære

Og ak! min Attraae kun mig selv fortære!«






»Du glemme det Forgangne og forbarme

Dig over mig, for Elskov er jeg døv:

Lig nøgne Grene, din Tamiras Arme

Afkastede det skjønne Liljeløv;

Min Læbe visner, uden Fryd og Varme,

Min Barm bortsvinder til ufølsomt Støv,

Jeg løses op - o vil du for den Døde

Af Elskov og af kjelen Længsel gløde?«



»Du grusom Haabets Engel ei forjage

Fra din Tilbeders dig indvi'de Bryst!

Du lade mig saa sødt mig selv bedrage

Og i mit Indre digte Fred og Trøst!

O Gud! hvis Haabet ikke var tilbage,

Mod denne Muur (saa lød hans stærke Røst)

Jeg dette Hoved skulde sønderstøde

Og med mit Liig den mavre Ørken giøde.«



Ubaldo lyttende ei længer bier

Men nærmer Taarnet sig med vinget Fied:

»Siig! hvo er du, som medens Natten tier

I Kampen skrider med Gjenvordighed?

Til Uskylds Værn, til Lidendes Befrier

Indvi'des jeg ved Rhonens fierne Bred,

Mit Navn Ubaldo er, fra Nilens Bølger

Til hellig Jord jeg Ludvigs2)Banner følger.«



»O Ridderskabets Perle! er det Eder,

(Udraabte Rizamor med Glædens Lyd)

Hvis Billed' Rygtet overalt udbreder

Som Ideal for hver en Ridderdyd?

Velkommen her! I disse døde Heder

Er Eders Ankomst, ak! den første Fryd.

Men hvordan kommer I til disse Egne

Hvor ingen Mærker Vei og Sti betegne?«

2)Ludvig IX Konge af Frankrige, landede i Aaret 1248 i Ægypten og indtog Darniate, for siden at drage til Palæstina.






»Min Falk som jeg ved Dagens Grye lod stige

I Luften tvende Turtelduer jog,

Men for en mægtig Guldørn maatte vige

Og overvunden, herhen Flugten tog.

Det nøies dig. Nu derimod du sige

Hvad dig i denne Jammerørken drog,

Ifald den fangne Dame vil tilgive

At vi paa ny de gamle Saar oprive.«



Og Rizamor: »Jeg strax adlyder Eder,

Dog lader mig først trykke denne Haand,

Thi skjøndt i Løgn opfødt, jeg dog tilbeder

De Christnes Guddom med indviet Aand.

Da underveis til Nilens Tryllebreder

Hvor nu vi mødes, jeg paa Libanon

Udhvilede, en Olding der jeg hørte

Som paa den sande Himmelvei mig førte.



Tamira selv som høit i Taarnets Giemme

Fra Jorden skilt, i Stormens Rige boer,

Fornam i Elskerens Apostelstemme

Det sande, himmelfødte Trøstens Ord,

Som eene Løgn og Last og Sorg kan tæmme,

Blidtledende paa alle Dyders Spor:

Det Sædekorn som jeg tog med i Flugten

I denne Ørken her udvikled' Frugten.«



Og nu med Suk som han kun ilde qvalte

Imens hans Øie steeg til Himmelen,

Omstændeligen Rizamor fortalte

Og til det Meldte kom saa tidt igjen.

Sin Konge-Slægt, sin Faders Stat han malte

Paa Grændsen af det gamle Indien,

Og Feen Mapyga han ikke glemte

Som tidlig alt til Dyd hans Hjerte stemte.






»Paa samme Tid der i vort Naborige,

(Saa med et Blik paa Taarnet blev han ved)

En sælsom Konge tronede, hvis Lige

Man ikke havde seet ved Indus's Bred;

Thi aldrig han sig kunde nok berige,

Og dybt i Jordens Skjød hans Gjerrighed

Med hundretusind bundne Bjergmænd boede,

Mens Nelder yppigt om hans Trone groede.



Men Folket dog hans Septers Tyngde taalte,

Thi hældigviis en Datter havde han,

Hvis Skjønhed og hvis Ynde overstraalte

Med Trøst og Gavmildhed det hele Land.

Naar han sit Guld og Sølv i Barrer maalte

Og blev beruust af sine Perlers Vand,

Af himmelsk Medynk hendes Øie tindred'

Og hver en Nød hun saae, hun ogsaa lindred'.



Af Liljeduft og Morgenrøde eltet

Ved Amors og ved Zephyrs Aandedræt,

Ved Hebe og Chariterne ombeltet,

Hun syntes ei af Menneskernes Æt;

Ved hendes Blik blev frossen Alder smeltet,

Ved hendes Aasyns høie Majestæt

Forvoven Ungdoms Attraae sig forskjønned'

Og luttret Elskov sødt sig selv belønned'.



Med hendes Billede det vævre Rygte

Om Kloden tumled' sig, fra Sted til Sted,

Og mangen mægtig Konges Søn forsøgte

At smelte hendes Barm til Kjerlighed.

Omsonst! thi med dem alle hun kun spøgte

Og hvert Forsøg fra hendes Hjerte gleed:

Hun elsked' ei, thi i Naturens Rige

Hun i Fuldkommenhed ei fandt sin Lige.






Iblant de hundre Beilere man talte,

End jeg, en Kongesøn, fremtrænged' mig:

En Morgenrøde paa min Kind sig malte,

I Bluefærds Skjød min Attraae dulgte sig.

Jeg sittrede og Frygten Ordet qvalte,

Gudinden hun og jeg Tilbedren lig,

Jeg ikke voved' hendes Blik at møde

Og Elskov snart i Ærefrygt bortdøde.



Men med et Smiil som selv Barbarer tæmmed'

Hun Haab og Mod og Tillid mig indgjød,

Og med en Dristighed som hendes Blik ei hemmed',

I Elskovs kjelne Nynnen jeg henflød.

Til himmelsk Fryd vi snarlig sammenstemmed',

Thi Dyd og Ømhed vor Forening bød,

O Mapyga! du sikkert hendes Hjerte

Din gode Pleiesøn at elske lærte.«



»Her Ridder, hører mig som Sagen kjendte,

(Saa lød fra Taarnets Rift den Fangnes Røst)

Det ei var Feen Mapyga som tændte

Den skjønne Lue i Tamiras Bryst:

Ved Elskrens Blik mit trufne Hjerte brændte,

Og ved hans dydige og kjelne Lyst

Jeg aned' at der noget maatte være

Som selve Englens Uskyld tør begjære.«



Med Tak og Fryd som maltes i hans Øie,

Til Sagen Rizamor tilbagekom:

»Men hvordan skulde vi Guldkongen bøie

For hvilken Gnomers Bopæl selv var tom?

Af Guldtørst plaget, uden Ro og Nøie,

Fra Tronen lod han vide Landet om,

At den til Priis hans Datter skulde vinde

Som kunde Nyt i Gjerrighed opfinde.






Men ak! i den forsultne Kunst at spare

Det ei var muligt ham at overgaae,

Man derfor snart den hele Frierskare

Foruden Haab fra Hoffet drage saae.

Kun jeg tilbageblev; en List, en Snare,

Den første i mit Liv! - jeg pønser paa,

Og medens hiin paa lange Hjemvei græder

For Kongens Stoel med disse Ord jeg træder:



Din Datter elsker jeg, i Haab at vinde

Til Priis og til Belønning hendes Haand:

Til gamle Memphis3)skal jeg Veien finde

Og stige ned i Hermes's4)Adyton5);

Hvorledes Elementerne sig binde

Jeg lære skal med dybt indviet Aand,

Og naar de Viises Steen mit Bytte bliver

For den, o Konge! du mig Dattren giver.



Den gamle Mand hvis Skarpsind just ei dømte

Saa saare rigtigt om Adepters6)Svig,

Saa ødsel sin Veltalenhed udtømte

For i mit Forsæt at bestyrke mig;

Og mens han sig forud til Midas drømte,

Ved Eed og Løfte han forpligted' sig:

Skaf mig de Viises Steen, det Alla7)høre!

Og du min Datter skal som Brud hiemføre.

3)En Stad i det gamle Ægypten.

4)Eller Thot, en ægyptisk Gud, hvis Præster troedes at være i Besiddelse af flere chemiske Hemmeligheder, blant andre og af den Kunst, at forvandle Metallerne til Guld.



5)Præsternes utilgjængelige Boepæl i de ægyptiske Templer

6)Guldmagere Den Anachronisme som sætter det gamle ægyptiske Religions- og Kundskabssystem i Ludvig IX Tidsalder, altsaa i Midten af det trettende Aarhundrede, er formodentlig en Deel af Rizamors overlagte Bedragerie, thi man bør ikke troe ham saa aldeles uvidende som han her maaskee kunde synes at være det.



7)Mohammedanerne paakalde saaledes det øverste Væsen.






Jeg tvende Aar i Eensomhed tilbringer

Og forberedet, af mit Skiul fremgaaer;

Min høire Haand en Caduceus8)svinger,

Mit Skjæg i Bølger ned til Beltet naaer;

Alt Rygtet med landebeskyggende Vinger

Uhyre stort, for Kongens Trone staaer,

Og mens mit Komme Ærefrygt udbreder,

Man mig som i Triumph til Slottet leder.



O Konge! (saa med Værdighed jeg sagde

Til ham, som uden Vidner ene var),

Hvad Herrebud og Elskov mig paalagde

Jeg hældig, skjøndt med Møie udført har.

Fra Viisdoms Hjem den store Kunst jeg bragte,

Men jeg den bragte i et værdigt Kar,

Thi aldrig jeg skal nogensinde vove

At overtræde mine Mestres Love.



I Hermes's dybe Adyton jeg traade

Og steeg med Hæld til Viisdomsbrønden ned;

Jeg allerede Guldets Kierne naa'de,

Da bød man mig at sværge denne Eed:

Til een allene vil jeg ei forraade,

Til alle eller ingen, hvad jeg veed.

Vil du derfor din Datter ei mig give,

Dit hele Rige, troe mig! Guld skal blive.



Nu Jorden Navn af Rigeste dig giver,

Men naar nu Rigdom saa almindelig

Som Dyndet hist paa Landeveien bliver,

Siig mig, o Konge! mon du da er rig?

Jeg spaaer med Vished, at din Id og Iver

At dynge Guld og Sølv, vil angre dig

Og at med Ringeagt du vil bortslænge

Som Kisselsteene, de tilbedte Penge.

8)En med tvende Slanger omviklet Stav, som Merkur eller Hermes fører.






Thi siig mig, store Konge! hvorfor sanker

Du trofast Dag og Nat det røde Guld?

Og hvi opdynger du bag Laas og Skranker

Ei Sand og Jern, hvad eller Løv og Uld?

Fordi i dine som i vore Tanker

Hver Ting opveies kan ved dette Muld,

Som ved sin Glands hver anden Værd bortstraaler

Og som det Ypperste alt andet maaler.



Kun Sieldenhed kan dette Fortrin skjenke,

Og hvis i Priis saaledes Guldet faldt,

Man vilde snart et andet Tegn optænke,

Et vist Slags Steen maaskee, hvad eller Salt.

Men tænk hvorledes dette maatte krænke

Enhver som eier mere end en Pialt,

Ja tænk især, o Konge blant de Rige!

At du flux vilde blive Staaddrens Lige.



Den Gjerrige med spidse Øren giver

Sit Overlæg til det som bliver sagt,

Snart bleg og rød, snart rasende han bliver

Ved Tanken om det røde Gulds Foragt;

Fortvivlende, han næsten sønderriver

Sin Turban og sin kongelige Dragt,

Dog efter langsomt Overlæg han fatter

Omsider sig og giver mig sin Datter.



Imens man Alt til Bryllup tilbereder

Og Rygtet over hele Landet naaer,

En Fee som hader hendes Stamme, leder

Tamiras Fied til Slottets Urtegaard.«

Her standser han i huule Suk og beder

Sin Brud, som høit i Taarnets Revning staaer,

Erindrings tunge Kald at overtage

Og mindes hine rædselfulde Dage.






»Saa tør jeg da (lød hendes klare Stemme

I Nattens huule Taushed tydelig)

Saa tør jeg da den grumme Qval ei glemme

Og i hvertNuskal Før fornye sig!

Tilgiver, Ridder! at jeg ei kan hemme

Den fulde Taarestrøm som letter mig:

Naar Skjebnen med den ene Haand os saarer

Til Trøst den med den anden skjenker Taarer.



En Sommerdag da seene Aftenrøde

Fortrylled' Jorden med sit blide Smiil,

Mens hver en Sorg ved Søvnens Barm bortdøde

Og Drømme kom og fløi med yndig Iil,

Jeg sætter mig, undgaaende hvert Møde,

I Skyggen af min elskte Klagepiil,

Og mystisk Attraae sig mit Hjerte nærmer

Imens min Sjel blant Idealer sværmer.



Og mens jeg sværmer, see! med gyldne Vinger

En yndig Kolibri omflagrer mig,

I labyrintske Kredse den sig svinger

Og lokker mig saa listig efter sig,

Til endelig min lille Fører bringer

Mig til en Eng, paa tusind Blomster rig,

Dog fremfor alle der en Lilje smiled'

Mens i dens Kalk den sidste Straale hviled'.



Jeg studsed' og ei voved' den at bryde,

Thi i dens Glands en Guddom syntes nær,

Dog i min Barm en Røst jeg hører lyde:

Pluk den, Tamira! den er Dydens Sværd.

Uvisnelig, den siden maatte pryde

Min reene Barm og end den blomstrer der,

Som Talisman den stedse mig beskiermer

Naar Lasten sig med ublu Attraae nærmer.«






Her Rizamor sig ikke kunde bare,

Men hans Taknemmelighed saa brød ud:

»O Mapyga! du kjendte hendes Fare

Og for det Værste sikrede min Brud.

Men ak! hvor længe skal det endnu vare

Før al din Magt opløser Troldoms Bud?

De dage kom, de gik i langsom Kjede

Og end vi ei vort Brudeleie rede!«



»Men da jeg under Havens Skyggebuer,

(Saa blev hun ved) til Slottet vender om,

Den første sorte Haremstræl9)jeg skuer

Som langsomt snigende i Mørket kom.

Jeg vidste at han over Bøger ruer,

Indviet i Magiens Helligdom,

Og ofte eenlig i Phantomer favner

Hvad han med tantalsk Helvedsmarter savner.



Dog hvordan skal jeg min Forundring male,

Da dette Afskum med sin Fistelrøst

Om Sympathie formasted' sig at tale

Og om en evig Lue i sit Bryst?

At han kun fjasede i Feberdvale

Og at hans Tankers Kiede var opløst,

Eenfoldig troede jeg, men ak! jeg feiled',

Thi han for Alvor til mit Hjerte beiled'.



Med kielen Attraae og vanvittig Varme

Afskyelig, for mig han synker ned;

Med Rædsel, Væmmelse, Foragt og Harme

Jeg byder Galningen Ærbødighed;

Jeg flyer: de knuddrede, forvovne Arme

Lig Slanger, vikle sig om mine Fied,

En Drage daler med uhyre Vinger

Og med sit Bytte han paa den sig svinger.

9)Disse Vogtere over de østerlandske Qvindebuure tabe ikke stedse, med Redskabet til en vis Drifts Tilfredsstillelse, denne Drift selv.








Da jeg igjen opvaagned' af min Dvale,

Jeg med Forundring fandt mig i

Et Labyrinth af underfulde Sale,

Hvor Kunsten ødslede al sin Magie;

Thi Væggene sig stedse ny bemale

Med Guido's og Albani's Sværmerie,

Imedens Vellysts bløde Melodier

Rundtom forkynde Nydelsens Orgier.



Det var et Trylleslot foruden Mage

I Kunst og Nyhed, Ynde, Smag og Pragt,

Med Guld til Vægge, Platina til Tage

Og trende Pilleordner af Smaragt.

Om Kuplen snoede sig en rædsom Drage

Som Flammer sprudede med Ætna's Magt,

Mens tusind Aander Vingerne udfoldte

Og svævende, i Luften Slottet holdte.



Rundtom mig lokker hver bluefærdig Ynde

Som dybt i Hjertet vækker ømt Begiær;

Hver drukken Lyst og hver forvoven Brynde

Forførerisk, foruden Slør, staaer der;

Og tusind Stemmer vexlende forkynde

Vellystig Nydelsens Mysterier,

Mens tusind Syner og for Øiet vise

Hvad hine smeltende for Øret prise.



Rundt Sylpher ikkun svøbe sig i Krandse

Og lokke sødt med kielen Attraaes Røst;

Vellystigen de en Fandango10)dandse

Som maler Kjerligheds fuldendte Lyst,

Thi pludselig i Favn de parviis standse

I Kys, med Mund paa Mund, med Bryst mod Bryst -

Jeg blussende min Lilie udstrækker

Og hver en Smitte fra min Barm bortskrækker.

10)En spansk Nationaldands, som forestiller Kierlighedens Grader og Glæder indtil den sidste.






Med dydig Væmmelse jeg Øiet vender

Og skuer giennem Kuppel og Portal:

Et syvfoldt Lys i magisk Blanding brænder

Paa Himmelbuens spillende Chrystal;

I hver en Sephyr mildt udaandet, sender

Sin hele Virak Yemens11)rige Dal;

Samtidigt, Vaar og Høst i Favnen standse

Og Blomst og Frugt indsnoe i fælleds Krandse.



Lig colossalske Tempelcolonnader,

I yndig afmaalt Orden, Høie staae,

Og Rosenkieder mellem deres Rader

Fra Høi til Høi, en Blomsterkuppel, naae,

Imedens tusind Kilder som Cascader

Fra første Fald høit over Slottet slaae

Og Øiet høit i deres holdne Buer

Et Feepallads af Bølger flettet, skuer.



Sneehvide Hjorder fra de trygge Høie

Til Dalens slebne Sølvspeil hænge ned,

Hvor Hyrden skuer med forelsket Øie

Hyrdindens Slummer ved forskjønnet Bred.

Fortryllet ved Betragtnings reene Nøie,

Han vover ei at bryde hendes Fred,

Dog snart med Blomsterbaand han hende binder

Og vaagnende hun i hans Favn sig finder.



Rundt Hymenæers Samklang kielent lyder,

Hvert Træe en Lyra, og hver Green en Streng,

Og mens et almeent Vellystdirren skyder

Igjennem Høie, Dale, Lund og Eng,

Og Jorden sig med Himlens Ynde pryder

Til Glædens og Naturens Brudeseng,

Hvert Aandedrag, hvert Pulsslag synes sige:

O nyder! nyder! Her er Glædens Rige.

11)En Deel af Arabien.






Men hvad der meest mig i Forundring sætter,

Det er en Ramme, som besynderlig

Af Ædelstene sig til Løvværk fletter

Og som et Maleri indfatter mig,

Mens lige for mig Negeren sig mætter

Med griskt Beskuen og Indbildnings Svig,

Og tidt de laadne Arme mod mig strækker

Skjøndt hvergang Liljen ham tilbageskrækker.



Tidt sukker han i Elskovs kielne Klage,

Fortæret af sit aldrig lægte Savn:

O skjønne Jomfru! end min grumme Plage

Som hverken Billed' haver eller Navn.

Lad os hinanden sværmende bedrage

Med Mund paa Mund, i sammenviklet Favn,

Og hvad os Skjebnen forbeholdte, drømme

Til vi phantastiskt Amors Bæger tømme.«



Her ended' hun, og Riddren: I mit Øre

Til Eders Røst, Prindsesse, fængslet har,

I selve Skovens Udyr vilde røre

Ved Eders Nød, ulykkelige Par.

Dog længes jeg ret inderligt at høre

Hvad denne sorte Troldoms Udfald var,

Thi vist en Traad, vestaliske Heltinde!

Af Eders Levnet maae i mit sig spinde.



Og Rizamor, ei uden Graad og Klage,

Fortællingen til Slutningen spandt ud:

Hvorlunde han i hine Jammerdage

Alt livkied hørte Haabløshedens Bud,

Til endelig ham Mapyga bød drage

Fra Fædres Hjem, at stride for sin Brud,

Og undervisende, ham gav et Billed'

Som hende fuld livagtig forestilled'.






»Jeg endelig, igjennem Nød og Møie,

Og mangen Snare lykkelig forbi,

Til Slottet kommer an og i det Høie

Det grundet seer ved underfuld Magie.

Men neppe lukker Dagens Gud sit Øie,

Før paa et valseføddet Staffelie

Tamiras trufne Billed' jeg opstiller

Og bag det skjult, rundtom i Egnen triller.



Om Natten da fra Kuplen Dragens Lue

Lig en Fontæne, op til Skyen naaer,

Ved blodrødt Skin troer Negeren at skue

Dernede det som i hans Ramme staaer,

Og i eet Springs forfærdelige Bue

Han Favnen om Tamiras Lige slaaer,

Da flux jeg frem bag Staffeliet springer

Og Sværdet dybt i haarde Nakke svinger.



Han styrted' brølende og Jorden revned'

Ved Vægten af hans fæle Kjempekrop,

Men ak! kun halvt jeg Dyd og Uskyld hævned',

Thi gyselig han flux igjen sprang op;

End Skjebnens Vilje Aande nok ham levned'

At mane de betvungne Aanders Trop,

Forbandelser han hvinende udstødte

Før han i sorte Bølger sig forblødte.



Og pludselig forvandles Glædens Rige,

Til Sumpe daaner mat det vævre Vand;

De lyse Enges Blomstertepper vige

For Hedens Ukrudt, Ørknens golde Sand;

Som lumske Snoge og som Tudser snige

De fromme Lam rundtom i Dødens Land,

Hvor Slottet svæved', dette Taarn sig hæver

Og ynkelig Tamira Føde kræver.






For stedse skilte, her vi skulle lide,

Saa var den Grummes sidste Villie,

Det Tantals Savn, den Marter Qval og Qvide

Han leed ved hiint umalte Billede.

Mens over os de tunge Dage skride

Og Ørknen stæddes i Forbandelse,

Vi mod hinanden Armene udstrække

Men ak! vi ei til elsket Gjenstand række.



Kun eengang Feen Mapyga nedsvæved'

I denne Sultens Ørk og Jammerns Dal:

Vort faldne Mod hun ved en Spaadom hæved'

Som sikkert ei saa snart opfyldes skal:

Kun naar en feilfri Helt som aldrig bæved',

Saa sagde hun, i Kydskheds tunge Kald,

Tamira med sin reene Favn omvinder,

Kun da det Tryllerie igjen forsvinder.«



»Nu, hvis I begge andet ei behøve,

Saa sagde Ridderen med Lune, da

Tør jeg nok vove denne Dyst at prøve

Med hver en Dame, selv med Mapyga.«

Han nærmer Porten sig og see! de sløve,

Troeløse Skud og Laase springe fra,

Tværskurrer den i rustne Hængsel

Og Riddren skrider ind i Sultens Fængsel.



Han følger Trappen som sig steil opvinder

Og gjennem mange Dørre Spidsen naaer,

Hvor Damen venter ham med røde Kinder,

Mens han sin kolde Favn om hende slaaer,

Og pludselig det frelste Par sig finder

I fælleds Favn, med hvert et attraaet Kaar,

Og Ridderen som Himlens Engel ligner,

Med roligt Smiil staaer hos og dem velsigner.






Da de fra Sphærerne igjen tilbage

Til Jorden kom, han Damen nærmer sig:

»Jeg end i mangt et Eventyr maae drage

Og mangen Kamp med Hjertet venter mig,

O tør jeg da af Eders Haand modtage

Den Lilje som er uvisnelig?«

Og smilende ham Damen Liljen rækker

Som lig et Skjold mod Smitte Barmen dækker.