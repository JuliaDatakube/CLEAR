ET FÆDRELAND SOM KIRKEGAARD



Et Fædreland som Kirkegaard,

hvor Grave kanter Vej og Sti

og Processionen ordløs gaar

af Søgende, forbi, forbi.



Med Ild som gennem Lyng og Pors

har Krigen askelagt et Land.

Højt mod en blodig Himmelrand

skød Skove op af Kors ved Kors.



Se Børn, der leder om et Spor,

et Tegn, et Navn paa Dødens Bræt,

med Øjne, der har grædt sig træt:

Et Sted han ligger, ja, men hvor?