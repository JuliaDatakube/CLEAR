Dend siette Aften-sang.



1.

TIl hvile Solen gaar,

Og dagen helder,

Og mørk af Nattens vraar

Til os udvelder:

Gud lyvse selv for os, og hos os være,

At Naadens Lyvs og Lyst

Optendis i vort bryst,

Os at regiere.



2.

O store Gud, jeg maa

Rundt ud bekiende,

At jeg ey bund kand naa

Og ingen ende

I din Barmhiertigheds og Naadis strømme,

En bek den anden naar

Og ieg alt Aarsag faar

Dig at berømme.



3.

Jeg, en udlendings Mand,

Som mine Fædre,

Boer her i fremmed Land,

Attraar et bedre:

Min pillegrimme-stav Jeg skal henslenge,

Og giennem tidens stød

Ja og dend bittre Død

Til Himlen trenge.



4.

Det lærer tilden mig,

Som haver Vinger,






Og læt og listelig

Hen fra mig svinger:

Ja denne Dag, som nu mod Natten qvelder,

Hand skyder mig i hu,

Hvor nær mit Hoved nu

Mod Graven helder.



5.

O Gud, af hiertens grund

Min Siæl er rede,

For denne Dag og stund

Dig at tilbede:

Du haver mig af idel naade spared,

Og i min stand og kald,

Fra ald u-lykkis fald,

Saa vel bevared.



6.

Du gafst mig daglig Brød

Og legems styrke,

Velsignels' i mit skiød

Til dig at dyrke:

Jeg derfor nu mit Hiertis Harpe stemmer,

Og takker inderlig

Min Gud, som ikke mig

Sit Barn forglemmer.



7.

Hvad jeg har mod dig giort

I Ord og Tanke,

Det være lit og stoort,

Som dig kand anke:

See, jeg nedfalder for din Naadis Throne!

Lad din Barmhiertighed

Og JEsu blodig Sved

Min Synd forsone.






8.

Dend Synd som i mig boer,

Dend udyds Kiempe,

Det ukrud i mig groer

Jeg dog vil dempe:

Tag, Herre, tag mit Hiert' i dine Hænder,

Thi ellers er min Magt

Mod Synden snart forsagt,

Som du best kiender.



9.

Nu vil mit Øye-laag

Opsøge Hvile,

O Gud du mig bevaag,

At Satans Pile

Forgievis skydis ud af Dødsens Bue!

Gid jeg i søvne maa,

Og Hiertens skiulte vraa,

Guds Ansigt skue.



10.

Gud holde midlertiid

Oppaa sin KIRKE

Sit Øyes agt med Fliid,

Og det udvirke,

At aldrig Herrens Lyvs hos os formørkis

Men vi, til Satans Spot,

I alt det som er got

Maa daglig styrkis.



11.

Tend Lyvs og Glæde op

I KONGENS Sale,

Hans Sool fra Ærens Top

Lad aldrig dale!






Giv, Gud, hans Raad oplyvsning allevegne,

At de, med good Forstand,

Om disse Riger kand

Ræt vel indhegne.



12.

Er nogen her forgiæt,

Gud, glem dem ikke,

Lad dem ey vær' udslet,

Men ogsaa drikke

Vdaf din Naadis overflødig Bekke!

Lad Naadens veldig Arm

Til hver nødtørftig Barm

Sig selv udstrekke.



13.

Far dermed, Verden vel,

Jeg vil nu sove,

Paa HErren har min Siæl

Sat Liid og Love

Jeg mine Børn hos mig nu inde lukker,

Som først med ydmyghed,

Sig selv til Jorden ned

For HErren bukker.



14.

Saa sover ieg dermed,

Gud skal ey vige

Bort fra min sove-sted,

Men til mig sige:

Sov nu mit Barn, og svøb dig i dit klæde,

Du skalt opvogn' engang

Blant Fryd og Engle-sang,

I ævig Glæde.