Rudolf Frimodt.21. Marts 1879.



Hyrde var han, en af dem,

som blandt Tjørn om Lammet leder!

Tjener var han, en af dem,

som til Bryllup Stakler beder!

Høstkarl var han, en af dem,

som har Frugter med sig hjem.



Til Guds Arbejd var han skabt,

Sjæle har han søgt og fundet. -

Klager Christne: vi har tabt!

Jubler Christne: han har vundet!

Hver en Læbe, lukt i Fred,

raaber om Guds Trofasthed!






Hver en Vilje, stærk som hans

til i Guds sig ind at bøje,

hvert et Blik, som i sin Glans

fik et Skjær fra Thabors Høje,

hver en Haand saa blød og fast -

sejrer samme Stund de brast.



Jævndøgns-Stormen over Snee

spotter hver som troer paa Sommer,

Øjet kan ej Vaaren see, -

dog ustandselig den kommer!

Saaer Livets Foraarsvej, -

tro, om end Du skuer ej!



Død og Grav, hvor er din Sejr?

Den, fra hvem Du vristed Værget,

den, Du slog med Jævndøgns-Vejr,

ham har Frelserhaanden bjerget

til en Vaar som ej forgaar,

til de Frelstes Børnekaar!



Tak Du Naadens, Trøstens Gud,

som gav Glød paa Støvets Tunge,

som din Tjener fried ud,

mens hans Kræfter end var unge l

Fred med ham! og Fred med os!

Sank os, Synd og Død til Trods!