MIN GLUT FORSTAAER AT LØSE SJÆLENS KNUDER



Min Glut forstaaer at løse Sjælens Knuder;

Fortvivler el, fordi at Traaden kurrer;

Hun trækker Sødme af de skarpe Burrer

Og samler Bær hvor Afgrundskanten luder.



Om Skjæbnen end i Vægterhornet tuder

Og Rædslens store Hund i Mørket knurrer:

Rolig sit muntre Tankehjul hun snurrer

Og nynner Visen om de høie Guder.



Og hun har sagt, at om end Laurbærkrandsen

Faldt af mit Hoved, faldt som visne Blade,

Og i dens Sted vildt hvirvled Helvedglandsen



Hun vilde dog mit Hjerte ei forlade,

Men selv i Mørkets slangefyldte Dale

Min arme Sjæl med Kjærlighed husvale.