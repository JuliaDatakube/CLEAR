VedN. F. S. GrundtvigsHundredaarsfest i Udby.(10. Septbr. 1883.)



Ja her erGrundtvigvoxet op,

i disse grønne Dale!

Og her paa Kirkebakkens Top

forstod han Sagnets Tale:

at Troldens Kuld maa gjennes bort

ved Kirkeklokke-Klangen!

at Blødt kan tage Tag med Haardt,

at der er Sejr i Sangen!



Og Drengen blev til Mand og Skjald,

og stod for Livets Gaade,

og lærte snart i Sagas Hal

Old-Runerne at raade;

dog blev han i sin Faders Spor,

og Kirken hist den lille

har hørt den Unges Alvorsord,

og seet hans Taare trille.



Men fra den fjerne Jordans Elv

fornam han Fosse-Duren;

og alt som han blev lydhør selv,

for Mund han satte Luren -

og nidkjær for sin Herres Hus,

med Ryg mod Kirkens Pille,

han skovled bort hvad Kalk og Grus

der laa om Daabens Kilde.






Og Troens Ord, hans Hjerte bar,

han fæsted til sin Stander,

ogdasom Tymme Sællandsfar

han løfted højt sit Banner!

Om det en Fylking Kredsen skrev

i vide, tætte Rader,

saa han for mange Sjæle blev

en anden Kirke-Fader.



Saa knejs Du gamle Kæmpesteen,

mens Udby Klokke klinger,

og tal til Slægt paa Slægt om En,

hvem Gud gav Aandens Vinger!

Lad fældes Eg, lad visne Alm,

ej Tiden Dig skal rokke,

saalænge der er Grundtvigsk Malm

i Danmarks Kirkeklokke!