Førsteforelskelse.Førsteforelskelsen vækkes
ved mindre end Ord eller Smil
blot ved et Blik pan en Midje,
et Glimt af en fin Profil;
ét eneste Glimt af et Øje, —
et Dyb uudgrundelig rigt;
en Haands vibrerende bløde,
dvælende Tryk, eller sligt.Førsteforelskelsen lever
af mindre end Ord eller Smil,
blot af at høre en Stemme,
at betragte i Smug en Profil;
at staa en Skumring derude
og lytte til hendes Spil
og vide: bag denne Rude
er alt, hvad jeg elsker og vil ...Førsteforelskelsens Blomster
er spæde, urørlige smaa,
sarte som Heliotropens
vanilleduftende blaa;
med Drømme usanseligt fine,
et ufødt Begærs Poesi. —
Thi plukkes Blomsten, er hele
dens Duft og Farve forbi ...