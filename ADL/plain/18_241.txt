PAA FJELDET -



I

Higende, høi

Svømmer Skyen heroppe;

Vandfaldets Støl

Trodser blandt Granernes Toppe;

Eensomheds Lyst

Fylder vort Bryst.



II

Lystige Bi,

Hav din Flygtighed gierne!

Aand, som er fri,

Søg kun det evige Fjerne!

Roligheds Lyst

Fylder vort Bryst.



III

Stolte! din Glands,

Tør du kalde den Lykke?

Hvad er din Krands

Evige Torne dig trykke;

Ydmygheds Lyst

Fylder vort Bryst.



IV

Rige! hvor lidt

Er din Rigdom, du Arme!

Gav du ei dit

For en Gnist Kiærligheds Varme.






Kjærligheds Lyst

Fylder vort Bryst



V

Smagfuld og stærk

Strømmer Grublerens Kilde!

Paafundets Værk

Kan det dog lædske dig, Snilde;

Skjønhedens Lyst

Fylder vort Bryst.



VI

Solen gaaer ned

Med en rosenrød Flamme

Elskte jeg veed

Du er den tro og den samme

Sandhedens Lyst

Fylder mit Bryst.