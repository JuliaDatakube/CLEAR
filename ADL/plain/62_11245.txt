121.VOTUMNuptiis auspicatissimis,Viri pii ac honestiDN. PAULI SEVERINIRIPENSIS, ad Sanctæ Mariæ, qvæ Hafniæest Æditui fidelissimi,Nec nonVirginis lectissimæ pudicissimæELISÆ TRUGILLI,die 6. Aprilis, Anni 1651. celebratis,Consecratumà Sponsi SympatriotâA.B.C.f.Hafniæ, Literis LAMPRECHTIANIS.



LArgiflui qvondam Permessi ad fluminis undas,

Castalium, sacro Vatum de fonte, liqvorem

Non ita me fateor parco libasse labello,

Qvin, mi PAULE, meos inter junctissime, luxu

Si non magnifico pictos, mea fistula soccos,

Connubiis aptare tuis posset, tamen aptos,

Et satis imbutos placituri melle leporis:

Sed qvia multivagam rarò tetigisse poësin,






Sit mihi relligio, menti immutabilis hærens,

Ex qvo salvificæ me relligionis amori

Devovi, solitas culti spes exue plectri.

Præteream pelles, vittas cum postibus unctis,

Herculeam Zonam, tædas, velamina, lectum,

Stamina cum fusis, pistillum, vellera, cribrum.

Non asses, lymphas ignesque in limine tactos,

Non hastam, claves, nec far paraphernave dicam.

Rheda procul sit, & olla, nucesque lucerna, camillus,

Hostia feile carens, nec non petulantia verba.

Singula qvæ certo ritu, longæva decenter

In thalami novit festis, adhibere vetustas.

Annulus at velut obscuro ex ferro & sine gemma,

Nubentum digitos circumvestire solebat:

Sic castas condire faces, & dulcia vestri

Fædera onnubij, liceat qvoque simplice voto.

Trans Patrias, trifido donec se gurgite Ripas

Nipticus effundens amnis, sua brachia Vasto

Proluit Oceano, multo qvoque pisce natatus,

Somnifero lambit viridantia prata susurro.

(Vel peregrina juvant si forte, dab[u]ntur & ista)

Niliacum amphibion donec septemplice rivo

Gaudet, & immani semper fit corpore major,

Nec prius augmenturn nescit, qvam desinat esse.

Candenti pretiosa Paro sunt Marmora donec,

Et Chinæ lateant ramosa metalla cavernis.

Barbara terrificos donec dabit Africa partus,

Et Siculum Enceladi pondus non deseret ignis.

Vester ad extremam (veniet qvæ tarda) senectam

Cæptus amor crescat, semper juveniliter ardens;

Numinis & magni divino CRESCITE felix

Sit, precor, & pulchrâ faciat vos prole parentes.

Taliter (ut tribus absolvam) clementia cæli,

Fertilitasque Soli vobis sua dona ministrent,

Qvaliter optarem mihimet (neqveo magis) ipsi,

Formosam mihi, si qvando dent sydera Sponsam.