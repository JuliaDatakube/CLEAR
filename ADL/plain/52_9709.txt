Vinter-Situationer.



I.

Naar jeg om Morgenen med frisk Forhaabning

Betræder dig, min stille Dagligstue,

Da hersker om mig selsom Dæmringlysning.

Thi alle Ruders frosne Glaschrystaller

Er' tæt belagt' med Billeder og Blomster,

Der Nattens Drømme liig, i planløs Orden

Indlulle Sjælen i en sød Forvirring.

Længst har jeg kjendt hiin smukke Skrift paa Ruden;

Thi alt som Dreng jeg saae, hvor Palmen bøied'

Sig om Convallerne, mens rundt paa Glasset

Selsomme Træk sprang ud i Hieroglypher.

Thi maa jeg blive inderst vel tilmode,

Og gamle, længst forglemte Drømme bryde

Fornyet frem fra Rudens Vinterlandskab,

Som Vaarens Blomster skyde gjennem Sneen.






Lidt op ad Dagen kommer min Værtinde,

Og i Bekymring for mit Vel hun lægger,

Det bedste hun har lært det, Ild i Ovnen.

Jeg føler selv, at Varmen er mig gavnlig,

Forøger Ilden, og før ret jeg veed det,

Jeg sidder rigtigt inden varme Vægge.

Men ak! de skjønne Billeder paa Ruden,

De luftige Børn, der fik Gestalt og Væsen,

Da Aanden af mit varme Liv blev favnet

Af en Decembernats iiskolde Arme,

Opløste synke de, hensmelte langsomt,

Mens deres Liv i Taarer sig udgyder.



Sørgmodigt Billed paa mit Haab, min Fremtid!

Lig Rudens frosne Blomster skal I svinde,

I dyrekjøbte Drømme, I forbudne,

Bandlyste Skabninger af Poesten.

Der, hvor I staae, paa Sjælens Flade tegnet,

Der skal I smelte hen i mine Taarer.

- Mig ynke mine Venner, mig beklager

Min nære Slægt, og ryster taus paa Hov'det;

Og i Bekymring for mit Vel de raade

Og bede mig, den Drømmende, bestandigt,

At see mig om og tænke paa min Fremtid.






Vee mig for alle Planer om min Fremtid!

Hvad kan jeg vinde? Rundt omkring mig falmer

Det skjonne Liv; Naturen synker sammen

Og lukkes som en kalket Grav, dens Billed,

Dens Hieroglyph i Graad løst op - imens jeg

Skal sidde trygt, og inden varme Vægge!



II.

Jeg stod ved Vinduet i dybe Tanker,

Bevæget inderst, at du ei, Veninde,

Vil række Øret mildt til mine Bønner.

Det var en klar Decemberdag, og Kulden

Med Frost og Riim regjerede paa Gaden.

Og fra mit Bryst, min bittre Kummers Leie,

Steg mine Suk og lagde sig paa Ruden.

Og Kulden kom, og skjænked' dem af Medynk

Et varigt Liv og formed' dem til Blomster,

Der let skjød op, chrystalliseert paa Ruden.

Da malte jeg med Fingeren behændigt

Dit Navn, Tilbedte, paa den frosne Rude.

Saaledes stod du midt iblandt min Lænsels

Forkomne Suk, af deres Blomster krandset.






Men efterhaanden, som jeg længer stirred'

Paa Trækket af dit Navn, min Sjæls Veninde,

Bemærked' jeg desværre snart, der skjultes

I Hændelsen en dybere Betydning.



Forgjæves, ak, forgjæves kun pulserer

For dig med altfor ømme Slag mit Hjerte.

Forgjæves vil det, under Poesiens

Azurblaa Himmel, skyde farverige

Og friske Blomsterklynger, for at krandse

Dit Hoveds dunkle Lok og dufte for dig.

Dit Smiil er iiskoldt, Blikket fra dit Øie,

Af Ligegyldighedens Dæmon styret,

Er koldt som Vintersolen, og dets Straaler

Saa lidt som den kan varme og befrugte.

Og er det saa et Under, at mit Hjerte

Maa tabe sig i Suk? at mine Digte,

Berørte af dit Smiils, Dit Øies Kulde,

Forgjæves længes efter Duft og Farve,

Liig Rudernes chrystalliseerte Blomster -?



Men stille! værer tause, mine Digte!

Jeg nænner ei at krænke min Veninde.

Hun skal ei mærke mine Suk, men heller

Af deres farveløse Blomster krandses.






III.

Mod mig og mod min Kjærlighed, Veninde,

Har, kan jeg fristes til at troe, Naturen

Sig sammensvoret, ene for at gjække

Mit Haab og drive Spot med mine Klager.



Jeg gik i Sommer udenfor dit Kammer

Og vented' paa at see dig, min Tilbedte!

Men ak, af Urtepotter, Tulipaner

Og den urimelige Sværm af Blomster

Var alle dine Vinduer bedækket.



Og nu i Vinter, da jeg atter kommer

Og venter paa at see dig, min Tilbedte,

Har Nattefrosten dælket dine Ruder

Med lutter Blomster, skjaarne i Chrystaller;

Og kun forgjæves venter jeg at see dig.



IV.

Forelsker Eder aldrig, kjære Venner,

Om Vinteren! Beskytter Eders Hjerter

Mod Kjærlighed i Januar, December

Og Februar; den Tid er ikke gunstig.






Men vælger Vaaren og den milde Sommer!

Da bryder Kjærligheden frem af Jorden

I tusind Blomster; Sommervinde spøge

Med Poppelpilens Blad, her zittrer under

De skjølmske Vindes Favntag, medens Lærken

Og Nattergalen, Kjærligheds Apostel,

Og Sommerfuglen, en befriet Psyche,

Der nys har stjaalet sig fra Amors Favntag,

Forkynde Mennesket i Chor, at Tiden

At dyrke Kjærlighedens Gud er kommen.

Da nægtes ingen Bønner; Solens Straale,

Der trænger ind i Pigens Hjertekammer,

Forjager med sin Varme hendes Strenghed.

Og hvor man kommer, finder man et villigt

Og hurtigt Elskovsbud, i Vestenvinden,

I Blomstens Duft, i Kildens fagte Rislen,

I Maanens blege, sværmeriske Straaler,

Der alle hviske sødt om vore Smerter

Og bøie hendes Øre til vor Klage.



Men derimod det er en Ynk at være

Om Vinteren forelsket. Solen slygter,

Forfærdet over at Naturen ligger

Et sneehvidt Liig; og Riim og Nattetaage

Og korte, mørke, kjedelige Dage

Bebude Frostens strenge Regimente.






Men Amor, har jeg mærket godt, er kuldskjær

Og holder sig om Vinteren til Stuen.

Og det er Knuden, Mellem fire Vægge,

Og ved Kaminens indelukte Varme,

Forstyrret ideligt af fæle Vidner,

Kan Amor aldrig spøge frit; han finder

- Fornemmelig i vore Tider - ingen

Tjenstfærdig Aand, der lyder hans Commando

Og hjælper ham med List og med Intriger.

En anden Sag om Sommeren: da flyve,

Som ovenfor er sagt, de lune Vinde

Og undertiden hele Fuglesværme

Og intrigere som bekjendt for Amor.

Men nu - o hører blot hvad der er hændt mig!



Det var min Agt forleden at bestorme

Min Elstede paany med mine Bønner.

Kun var jeg høist forlegen, for at finde

Et Bud, til hvem jeg kunde trygt betroe mig.

Jeg vendte mig til Vinden; den var villig,

Og iilte, da jeg først med megen Møie

(For den var tunghør) fik den instrueret,

Med Susen til min Elstede, og banked'

Med en forfærdelig Allarm paa Døren.

Men Døre, Vinduer og hver en Aabning

Var lukket og tildeels behængt med Tæpper,






Og Ingen vilde lukke op for Blæsten.

Med uforrettet Sag den kom tilbage,

Og havde nær mig kastet om, imens den

Fortalte sin ulykkelige Skjebne.

- Saa gik jeg scent om Aftenen til Maanen.

Den havde Forfald, da den gav Audiens til

En Mængde Skyer, hvoraf den var beleiret.

- Den næste Morgen vented' jeg paa Solen.

Det vared' længe før den kom; den reiste

Saa langsomt sig og sendte sine Straaler

Saa koldt og sparsomt, at jeg tabte Modet.

Jeg mærked' snart, at den var lidet skikket

Til Postillon d'Amour, og gik saa fra den.



Fordybet drev jeg om paa Byens Gader

Og speculeerte paa, af hvem jeg skulde

Betjene mig som Misstonair. Da mærked'

Jeg pludseligt, at hvide, store Sneefog

Paa Vindens Vinger svævede forbi mig,

Som lutter smaa og hvide Sommerfugle.

Og hurtigt bad jeg Sneen at forbarme

Sig med min Nød og bringe min Veninde

Et lille Brev; hvis ikke, da en Hilsen.

Den loved' strax at gjøre det og svæved'

Til hendes Huus, at sige, blot med Hilsen.

- Min Elskte traadte netop ud af Huset.






Da sank et Blud af Sneen, som en Concha,

Hvori de hemmelige Ønsker skultes,

Og hang sig ved den Faures Purpurlæber.

Jeg dvælte hemykt ved et Syn som dette,

Og loe og græd som om jeg var forstyrret.

Men høit jeg glædede mig ved min Snildhed,

Og jeg besluttede bestemt, at bruge

Herefter intet andet Bud end Sneen.

- Man finder det vel rimeligt, ifald jeg

Var høist begjærlig paa at faae at vide

Et Resultat af Sneens Underholdning

Med min Venindes søde Purpurlæber.

O, hvo der var i dens Sted! hvo der hviilte

Saa silkeblødt, beruust af Foraarsvarmen,

Som hendes Aande sender over Læben.



Men - min Taalmodighed blev sat paa Prøve.

Jeg vented' godt en Time, vented' tvende,

Og venter end den Dag idag, at Sneen

Skal bringe mig et Svar fra min Veninde.

Troløse Bud! Forræderiske Tjener!

Det aner mig, du har forraadt din Herre.

Jeg frygter for, at Amor har beseiret

Din Iis-Natur og overgiven smeddet

Dig Arme for min Elskedes Triumphvogn.

Men, vogt dig, Daare! Viid, at naar du synker






Paa hendes hvide Bryst, begjærlig klæber

Ved Kindernes Oval, og søger Hvile

Paa hendes silkebløde Bryn, da venter

Den visse Død paa dig, da bli'er din Skjebne

At selmte hen i elskovssyge Taarer.



Saaledes har jeg, skjøndt forgjæves, sukket

De lange Vinterdage og forsøgt paa

At bøie min Venindes Hjerte til mig.

Tilsidst har en bedrøvelig Erfaring

Bestemt mig til at give Tid og vente

Til Vaaren har beseiret Vintrens Strenghed;

Saa finder vel min Kjærlighed en Talsmand,

Der bringer Bud og Hilsen til min Elskte.



Men, hvis I ønske, Venner, at erfare

Et haabløst Hjertes endelige Skjebne,

Jeg beder Eder venligst om at tøve

Til Vaaren kommer og den milde Sommer.