Vuggevise



Og Drengen ligger i Moders Skød

— Lille, min Lille! —

og smiler stille i Søvnen sød.

Lille! — Oh, Lille! min Lille!



Naar Drengen vaagner, saa skal han le

— Lille, min Lille! —

og Sol og Maane, dem skal han se.

Lille! — Oh, Lille! min Lille!



Og han skal vokse sig stærk og stor,

— Lille, min Lille! —

og blive større end lille Mor.

Lille! Oh, Lille! min Lille!





Men alle Stjerner blev enig om

— Lille, min Lille! —

at gøre ham baade stærk og from.

Lille! Oh, Lille! min Lille.