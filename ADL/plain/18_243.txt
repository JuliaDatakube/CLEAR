PAA HINE STENE STOD HUN



Paa hine Stene stod hun -

Letsvævende, den Søde,

Endnu i Aftensolen

Seer jeg dem fjernt at gløde.



Ved denne frosne, stive

Indsø stod hun, den Smukke

Hvo havde tænkt, at Søen

Endnu vel kunde sukke?



Ved disse hule Pile

Tog hun engang sit Sæde -

Jeg seer dem end, halvdøde,

I Eensomheden græde.



Og jeg - jeg, som var borte,

Og neppe modtog Breve -

Hvo havde tænkt, at jeg vel -

At jeg endnu kan leve?