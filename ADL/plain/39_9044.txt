Ach hører Himlens Ord

Aria


Esa. 1 Cap. 18 V.



Kommer dog saa, og lader os gaae i Rette mod Hverandre,

siger Herren, der som eders Synder end vare som Purpur,

da skal de dog blive Snee-Hvide.



Ach hører Himlens Ord,

I Syndere paa Jord!

Gud kalder os for Retten;

Men til Forlig i Tretten,

Vort Liv vi selv forbrød;

Men han vil ey vor Død.



Han har en Siæl saa kiær,

Dens Jammer gaaer ham nær,

Han dømmer, den skal leve

Som ses bodfærdig bæve;

Strax er hver Synde-Plæt

Sneehvid, for Naadens Ret.



O! reene Gud jeg veed,

Min Søle er dig leed,

Til Synden løb jeg modig,

Der gleed, der laae jeg blodig

Ja blev fra Top til Fod

Besudlet i mit Blod.







Jeg har forsyndet mig

Mod Himlen og mod dig,

Jeg ligger her bedrøvet

og angerfuld i Støvet,

For jeg som var dit Barn

Blev sligt et blodigt Skarn.



O! Fader, jeg foer vild!

Lad Dommen blive mild.

Jeg lægger kun for Dagen

Min Talsmands Død, i Sagen,

Lad Dommen blive god,

Og skreven med hans Blod.



Hans Blod, hans Verdskylds Fynd,

Kan reense af ald Synd,

Det Troe-Stæd, jeg har funden

Er, hvor hans Blod er runden,

Ach! tvæt min Purpur Ham

Sneehviid i dette Dam.



Ledsag mig snuble-frie,

Paa Himlens reene Stie,

Ledsag mig, til jeg qvæder

I lange hvide Klæder,

Saa er du evig bliid,

Jeg evig reen og hviid.

[110.]A:Chr. Stub 1780 (Nr. 14) S. 40. -Litt.:Barfod III Nr. 18; Brix: Ambr. Stub S. 144-45; Fonsmark Nr. 18. - Jf. Indl. S. 65.

37 Verdskylds Fynd] dvs.Forsonings Kraft.42 dette Dam] Damer i fynsk Dialekt Intetkøn.