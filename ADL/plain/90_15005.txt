Skyer.



Som kobberrøde Skyer langsomt vælde

op over Horisontens gule Flod

og forme sig til høje fjærne Fjælde,

hvor Solen drypper bort sit sidste Blod,



men altid skifte dog, som naar et Nøgle

sig trævler ud i tusind Traades Flos:

snart skiller sig en vældig Flyveøgle

ud fra det store tunge Kæmpetros, —



— saaledes kan kompakt min Vilje stige

og rejse sig som Mure af Granit

og flosse dog i tusind tynde Flige



og svinde over Himlen ganske blidt.

Thi Skyen lærer Leg og Fantasier

med Himlens endeløse Melodier.

27. Avg. 1893.