En AndenUnder dend Melodie:Jeg veed et ævigt Himmerig, etc.



1.

VOr JEsus aff Landflygtighed

Hiemreysen har i sinde,

Thi Døden slog Herodes ned,

Som paa hans Død lood spinde.



2.

Udi fuld glad og good en Drøm

En Engel Joseph vakte,

Og sagde ham, at Dragens strøm

En liden Grav betakte.



3.

Stat op, O Joseph, siger hand,

Din Fæstemøe skal følge,

Som fødde JEsum Gud og Mand,

Nu sattes Modgangs Bølge.



4.

Reys du kun hiem, om end dig skiær

I Sindet nogen qvide,

Omskiønt at Arkelaus bær

Sin Faders Sverd ved side.






5.

Der er dog end en liden Plet,

Hvor du kandst boe og bygge

Udi det ringe Nazareth,

Der faar du skiul og skygge.



6.

O JEsu, naar jeg tænker paa

Din Flugt, din Sorg og Møye,

Da flyder mig saa salt en Aae

Paa Brystet fra mit Øye.



7.

Dog trøstes jeg, fordi Du fik

Egypten under Foode,

Hvor før dit Folk i Trældom gik,

Og dem var slet til Moode.



8.

Jeg er, O JEsu, som Du seer,

En arm Udlending bleven,

I Verdens Trældom, Dynd og Leer,

Viit fra din Himmel dreven.



9.

Dog henter Du mig hiem igien

Til din saa søde Hvile,

Min Sorg med Tiden slides hen,

Du til min Hielp skalt ile.






10.

Og om en Sorg i Verden skal

Den anden Haanden rekke,

Saa kand dog Du min Jammers Tal

Forlindre og forstekke.



11.

Und mig et ringe Nazareth,

En liden rolig Rede,

Hvor Jeg aff Gud kand blive mæt,

Og JEsum kun oplede.



12.

Saa skal Jeg da i Fryd og Roe,

O JEsu, Dig omfaune

I Himlens rette Hiem og Boe,

Der skal ald Sorrig staune.

Th: Kingo.