Kultus.

Jeg drømte en Nat om dit Silkehaar,din hede Hals og dit hvide Bryst:Igennem min Søvn du lysende gaar,lokkende mig som en Himmerigslyst.

Jeg bygged dig Tempel med Alter og Ildog Lyset i farvede Ruder brudt.Du gik derinde saa myg og mild:Farvel al Verden havde du budt.

En Vestalinde med rene Blikog tugtig Mund og en Nonnes Lød,i Kyskheds Lin i mit Tempel du gikog vogted min Ild og holdt den i Glød.

Jeg søgte dig i mit Templets Fred.Paa Alterets Trin du for mig stodpræstindekold. — Jeg knælede nedog kyssed i Andagt din hvide Fod.



Da bøjed du dig i din Kyskheds Lin,og Armene om min Hals du slog;med Kys saa søde som Altervinmit Hoved ind til dit Bryst du drog.

Din Aande var som en Røgelseduft,dit Blik Mysteriets svimlende Grund:Jeg fik i Templets hellige Luft.Indvielsens Kys af din Jomfrumund.

Da gennem Ruderne Dagningen brød,dens Rosenskær jog Mulmet paa Flugt,— jeg vaagned i Vestalindens Skød,men se. paa Altret var Ilden slukt!