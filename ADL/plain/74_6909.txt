Kejserens Ven.Et Blad fra Christiern den Andens Dage.- April 1524. -



I.



Det var sig DronningElisabeth,

Kong Christierns unge Viv,

til Nürnberg maatte hun drage -

saa tung en Tidsfordriv.

For sin landflygtige Husbond

at skaffe Hjælp og Sejr,

vover sig ud den Lilje spæd

i barske Østenvejr.



Igaar for Rigens Raader

hun maled Kongens Nød,








saa mangen graanet Ridder

om Hjertet blev blød;

idag hun paa sit Kammer

har lang Forhandling havt

medHannart, Kejserens Sendemand,

og talt sin Sag med Kraft.



Hr. Hannart stryger sin Hattefjer

og vender sig til Farvel:

Fuldvist, at Brudeskatten

er Eders med Ret og Skjel!

Men Tiderne er onde,

i Jern saa maa vi staa -

og Jern maa kjøbes op med Guld -

og Guldet vil ej forslaa!



Kejseren selv maa ty til Laan -

dog tænker jeg forvist,

lysere Vejr at bringe

inden for lang en Frist!

Kun Et jeg ej tør dølge

for Eders Naade her -

han tæller de røde Snirkler

i Væggens Gyldenlæ'r.



Man siger - man siger Kong Christiern,

hans Sag til lidet Held,

har været temmelig ofte

i Wittenberg Slotskapel!

Jeg veed jo, man maa sjunge

med Fugle, man er iblandt,








dog skulde jeg meget ønske,

det ej var altfor sandt.



Man siger endog, Eders Naade

- han rømmer sig saa smaat -

er med de Evangeliske

i Kætter-Dansen traadt!

Jeg troer det ej - men tro mig,

den blotte Tro derpaa,

den burde I her i Nürnberg

for Alvor nedslaa!



Elisabeth rødmer en Smule

under sit Hovedlin:

Ja visselig har jeg smagt af

den nye, stærke Vin!

Vist har mit Hjerte banket

i Kirken i Wittenberg -

mod Luther, den vældige Kæmpe

hver Anden mig tykkes en Dværg.



Men tro kun ej, vi svige vil

vor allerhelligste Tro -

Guds Ord det rige, rene,

har givet mit Hjerte Ro!

»Jaja, vi vil ej strides

- Hr. Hannart klapper sit Sværd -

om Tro, der iHjertetgjemmes,

men lad den blive dér !








»Og vil I Venneraad høre

til Gavn for Eders Sag:

gaa til Sebaldus-Messe

imorgen den Dag!

Thi, ganger I her i Nürnberg

til luthersk Nadver hen -

da er I ej Kong Ferdinands,

saalidt som Kejserens Ven!«



Hr. Hannart hilser ærbødigt,

og svøber sit Pelsværk om -

før Dronningen kan sig fatte,

han hende af Syne kom.

Hun knuger sin Haand mod Panden,

og siger sig selv igjen:

»Da er Du ej Kong Ferdinands,

saalidt som Kejserens Ven!«



II.



»Kejserens Ven« - det Ord slaar ned

i Dronningens unge Bryst -

meddetde skræmmed Pilatus

at gjøre dem til Lyst!

Kejserens Ven - min Fordeels Ven -

Skal Carls Haand jeg miste,

ak, hvad useligt Stodder-Kaar

vil da min Husbond friste !








Hvad kunde det og mig volde,

om jeg til Messe gik -

Deel i Vorherres dyre Blod

vel ogsaa dér jeg fik!

Gud, som seer i mit Hjerte,

han seer jo og min Nød,

han vilde mig ej forholde

Smuler af Livsens Brød !



Bryder jeg nu med Pavens Mænd,

det vil os ilde gaa,

min Herre og min lille Hans -

vil aldrig en Tronstol faae!

Vorder mig arg min Broder nu,

paa mig han kaster Skylden -

af al min svorne Medgift

jeg seer vel ej en Gylden!



O Christiern, selv Du raaded mig

at følge Luthers Skik -

men sad Du her i Nürnberg,

mon Mod dertil Du fik?

Du veed ej, hvor de hader

den Wittenbergske Malt -

og hvor Du selv bli'r skæmmet,

og malet sort i Alt!



Gik jeg mig og til Messe,

det var jo kun idag -

jeg kunde for Doctor Martinus

senere skrifte den Sag!








- Menhanblev ej sin Kejsers Ven,

dengang i Worms han stod -

vig fra mig Satan, Frister!

Her hjælper ingen Bod.



Det var og blev en Løgner-Færd,

om jeg fortaug min Hu,

om fra de Evangeliske

paa Skrømt jeg skilte mig nu!

Ved Herren og hans rene Ord

jeg ej mig skamme skal,

at ikke Han skal skamme sig

ved mig i Himmerigs Hal.



- Saa kæmper hun, Elisabeth

med Tvivlen i sin Sjæl -

hun synes, hun er i Ørken,

med Fristeren bag sin Hæl!

Over sin lille Hue

hun kaster et flandersk Slør,

og skyder Dobbelt-Laasen

ifra sin Kammers-Dør.



Ud haster hun ad Stadens

fast taarnede Port,

hvor nys for alle Bedende

en Valfarts-Vej er gjort;

hvor »Lidelsens Stationer«

kan skues een for een,

mejsled af Mester Adam

i den rødlige Steen.










Og Skridt for Skridt hun standser

i Andagt dyb og sand,

ved hver Station hun knæler,

som hun fra Barn er van'!

Deter ej Sankt Sebaldus,

det er Guds egen Søn,

hvem hendes Hjerte raaber til

i brændende Bøn.



Om Billedværkets Liflighed

hun kræver ej Besked -

hun selv er med blandt Kvinderne

i Frelserens Fjed!

om Kunsten ej hun spørger,

kommer kun for at lære

den Christen-Kunst, sit eget Kors

taalmodelig at bære.



»O Herre, naar det hvisker

imorgen paa min Vej:

Alt dette vil jeg give Dig,

fald ned og tilbed mig!

Alt dette vil jeg give Dig,

af Ære, Magt, og Penge -

styrk mig til for Fristeren

mit Hjertes Dør at stænge!«



Og Himlens røde Roser

i Vest sig folde ud -

men hendes Hjerte lukker sig

om Freden fra Gud!










Ham har hun overgivet

sin og sin Husbonds Sag -

nu veed hun, hvad hun vil gjøre

imorgen den Dag.



III.



Skjærtorsdags Stilhed hersker

i Nürnbergs travle Stad;

til Morgenmesse vandres der

højtideligt i Rad.

»Vor Frue« og »St. Sebaldus«

er fyldt fra Stol til Stol,

fra Vindves-Rosen blinker

den første Foraarssol.



Men da de høje Herrer

fra Messen vende hjem,

- og Ferdinands og Hannarts

Carosse mellem dem -

fra Slotsgaardens Sidefløj

der gaar en sjelden Gjæst:

det er Lorenzes-Kirkens

evangeliske Præst.



Guds Død! - raaber Kongen,

og springer af sin Vogn -

Sin Skriftefader henter hun

fra Kætternes Sogn!










Og fnysende han stormer,

af Harme vild og ør,

med Hannart i sit Følge,

mod hendes Kammer-Dør.



Den aabnes, da han banker

med Knappen af sit Sværd:

Trodsige Elisabeth,

sligt vover Du her!

Men saaer Du os Hvirvelvind,

see til, hvad Storm Du høster -

nu er Du ikke længer min,

saalidt som Carls Søster!



Den unge Dronning vakler

ret som en anskudt Hind,

en sagte Glød sig tænder

paa hendes blege Kind:

Ak, sad min høje Herre

endnu paa Danmarks Trone,

visselig skulde I Alle

tale i anden Tone!



I Alt saa skal jeg villig

give Kejseren sit -

mit Knæfald og mit Hjerte,

det ene være mit!

Og vil I ej mig kjende,

fordi mig fattes Magt -

da har dog samme Moder

til Verden os bragt!










Ferdinand vil svare

af Magtens Overmod,

men paa et Vink af Hannart

han tæmmer sit Blod;

lidt skamfuld han tier,

og hilser med et Nik;

hans Læbe rører hendes Haand

men iskoldt er hans Blik.



Og larmende han fjerner sig

med Kejserens Sendemand,

men raaber alt derude,

saa hun det høre kan:

En Tønde Guld jeg gav til

at aldrig det var skeet,

at hun og han - den Blodhund -

ej havde Luther seet!



Forlængst har Lyden tabt sig

af Støvletramp og Klirren,

end staar den blege Dronning

i drømmeagtig Stirren.

Som af en Nordhavstaage

de trange Minder stige -

en Hær af Billedbølger,

der komme og vige.



Hun øjner som i Fjernet

St. Romualds Portal,

alle de kjendte Billeder

i Mechelns Kathedral!










Og hist i Bispens Celle

hun lytter barnlig-from -

Ære gamle Hadrian,

nu hviler han i Rom!



Saa seer hun sig i Brüssel,

i Fru Margretes Slot -

Tapetet med dets Jason,

hvor husker hun det godt!

En Guldring med en blaa Safir

af Mogens Gjø hun faaer:

til Kongebrud hun fæstes

- hun, med de tretten Aar!



Hun mindes Indtogsdagen,

dengang hun steg iland,

syg og mat af Storm og Sø

paa Hvidøre Strand!

Hun mindes Afskedsdagen

saa tung og mørk og graa,

da Ørnen veg sin Rede

og lod til Holland staa!



Hvad pinefuld Forhandling

med Fasteren Margrete!

og Tiggergang ved Hoffer,

hvor de var ilde sete!

Og dertil maa hun græde

ved trende Smaabørns Grav -

af Tjørn foruden Roser

var hendes Vandrestav.










Elisabeth er sunket

ned i sin Bedestol,

med Hænderne for Øjet

som bange for Sol -

men mørke Skygger er det,

hun ræddes for at see,

de tykke Fremtidstaager,

Fortids og Nutids Vee.



Hun føler sig saa ene,

foruden Lys og Trøst

og dybe Sukke liste sig

fra hendes bange Bryst,

hun mærker ej, at Ternen

har tyst og uden Ord

en Rulle Pergamenter

lagt frem paa hendes Bord.



Men nu, da hun med Amen

har rejst sig fra Bøn,

ved Synet alt hun lysner

som Majskoven grøn;

hun kysser de gule Blade

som et Relikvie-Gjem

- min allerkjæreste Herre,

tusinde Tak for dem!



Travlt hendes spæde Finger

faaer løsnet Segl og Snor,

med Øjnene hun sluger

sin Husbonds ømme Ord -








O Christiern, Du min stærke,

dybt furede Eg,

hos Dig og ved din Side

bli'r Faren som en Leg!



Men disse mange Blade

af lyst Pergament -

hvad seer jeg, jeg som mente,

det var et Dokument!

Saa har jeg da i Hænde

den Evangelie-Skat,

Hans Mikkelsen har syslet med

saamangen Dag og Nat!



Og ivrig ud hun folder

de store løse Ark;

først læser hun om Hyrderne

paa Bethlehems Mark -

Ak! »Fred over Jorden«

- kom hid, kom hid!

Men jeg, jeg maa jo færdes

i evindelig Strid.



Hun blader og hun blader

som var hun ud af Spor,

det er som om hun søger

et enkelt Herrens Ord!

men da til St. Matthæus

det tiende hun kom,

hvisker hun: hererdet,

det Ord jeg ledte om!








Ej er jeg kommet at bringe Fred

men Sværd!

Hvo Frænderne elsker meer end mig,

er mig ikke værd!



Paa Torvet er der Sladdren

og Støj og Liv og Summen,

hvor »Gaasemandens« Bronce-Gæs

spy Vand i Springvands-Kummen!

og trindt fra Glug og Bislag

det gaar fra Mund til Mund:

Nu er Kejserens Søster

bidt af Luther, den Hund!



Men hist i Borgens Sidefløj

sidder ved Trøstens Kilde

en arm og eensom Dronning,

hvis Sjæl er bleven stille:

sin Krone har hun mistet!

og hjemløs maa hun flakke!

men Freden har hun fundet,

og derfor maa huntakke!