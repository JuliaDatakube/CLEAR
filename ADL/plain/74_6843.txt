Spejling.



Naar Midsommersolens Straaler

til Skovens Løngange naae,

da bære de tusind Blade

tusind Solbilleder smaa.

Saalyser Frelserens Billed,

i hvor det kastes ind,

i tusind fattige Hjerter,

i mangt et bedrøvet Sind.



Og som hint Himlens Stor-Lys,

hvor Bølgen gaar mod Kyst,

blinker med tusind Smaalys

paa Havets bævende Bryst, -






saaspejles Frelserens Billed

i Sjælenes dybe Grund,

og hvor det Billed gribes,

faaer Hjertet en gylden Stund.



Han spejles i fulde Strømme,

og i den lave Strand;

med Mosens plumrede Vande

tager til Takke Han!

Ja, ejer Du blot en Taare

til Bod for Fald og Fejl,

den ene brændende Draabe

kan vorde Guds Naades Spejl.