Fornarina.



Den skjønne Fornarina, Raphaels

Maitresse, som bekjendt, er malt af Tvende:

Af Giulio Pippi først; og siden hendes Sjæls

Behersker, Raphæl, har afmalt hende.



Ja, du har truffet, Giulio, paa en Prik

Hiin klare Pande, denne Mund, der smiler,

Mens forud for Mysteriet den iler;

Og Attraa er i hendes Blik,

Og hedt i Karnationen Blodet ruller.



Men du har malt os Bolersken. For mat,

For blød go slap er Arm og Bryst og Skulder,

Som leed hun af en gjennemvaaget Nat.



Hvor anderledes, Fornarina, straaler

Din Skjønhed hist i Florents Gallerie!*

* Hvor Raphæls Portrait af hedes findes. Giulio Romanos er i Rom.






Det Held, der flød til dig fra fulde Skaaler,

Forkynder mildt dit Aasyns Harmonie.

En stille Sandselighed duftig fvømmer

I Øiets Dyb. Du undrer dig endnu,

Og et undseeligt Træk fortæller os, at du

Om Kjærlighedens Lykke drømmer.

Alt tyder paa, at du er ung og sund,

Tilfreds med dine Kaar. Men Munden tøver

Endnu blufærdig, fremmed, mens den prøver

I Ord at fatte din Tilfredsheds Grund.