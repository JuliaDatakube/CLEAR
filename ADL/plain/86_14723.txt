DANMARK.

Du gav os de Blomster, som lyste imod osmed alfelet Skønhed, den Gang vi var smaa,de brogede Enge var gode imod os,vi løb efter Røde og stansed ved Blaa,og Aakandens hellige Hvidhed forstod osog aabned sin Løndom, imedens vi saa.

Du gav os de Marker saa bølgende brede,hvor Kornakset modnes og gyldnes af Sol,hvor Kløveren dufter af Sommer og Hedesaa sundt som vort Brød og saa sødt som Viol,hvor Lærken ved Morgen gaar op fra sin Redeog melder til Skyen, at Gaardhanen gol.



Du gav os de Skove saa dybe og svalemed solspættet Skygge, med Hulvej og Skjul,hvor Hverdag er Højtid og Tavshed er Talefra Løvspring i Mai, til Oktober staar gul.Paa lønlige Stier, i hvælvede Salevi fejred Sankt Hans og den hvidklædte Jul.

Du gav os den Himmel, hvor Skyerne ilertil Leg og til Kamp under Vindenes Raab,til atter i Ro og i Højhed den smiler,lyksalig og genfødt af Straalernes Daab.Og Natten, den lyse, hvor Dagen kun hvilermed halvaabne Øjne, urolig af Haab.

Du gav os de vandrende, vældige Vande,vor Vej og vort Værn hedder: Komme og gaa,og Bølgerne togter langs Skrænter og Strande,saa sorte som Graven, som Himlen saa blaa,og fletter en Evighedskrans om din Pandeog bruser sin Hymne: Lad Danmark bestaa!