Johan Christian Drewsen.



Drivhjulet staar - den trætte Gubbe hviler:

Ej mer hans kjække Villie fremad iler,

Ej mer hans Hjerte højt for Frihed slaar;

Men hvad han flammed for, skal ej beskæmmes,

Og hvad han virked for, det skal ej hæmmes,

Og hvad han har udrettet, det bestaar.



Nu gaar en Klang af Leer Landet over,

Det er en Mindesang om Ham, der sover;

Den Sæd, der mejes, er Hans Kundskabs Høst:

Og hver Gang Bonden i de høje Sale

Tør egen Tanke frit og djærvt udtale,

Har Han en Bautasten med Sjæl og Røst.



Farvel og Tak! - I Graven Dig vi sænke:

Et Knippe gyldne Ax, en brusten Lænke

Med sønlig Sorg vi lægge vil paa den.

Saalænge Danmarks Jordbund Grøde bærer,

Saalænge den en frifødt Stamme nærer,

Skal Du velsignes, Bondens ædle Ven!