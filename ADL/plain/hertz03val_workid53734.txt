Sparekassen eller naar Enden er god, er Alting godt.
                            Lystspil i tre Acter.De første Scener skrevne i Udlandet 1833-34. Stykket endt i
                            Begyndelsen af 1836.Opført første Gang paa det kgl. Theater den 26de Mai 1836.Lyr. og dram. Digte, lste Deel. Kbhvn. 1841.Dram. Værker. 7de Bind. (Texten revideret; men Forandringerne kun faa og
                            ubetydelige).Personerne.Skaarup, Kjøbmand.Madam Skaarup, hans Kone.Jansine, Antonie, deres Døttre.August, Skaarups Søstersøn.Adolf, Fuldmægtig i Admiralitetet.Madam Rust, Collectrice ved Classe-Lotteriet.Nicolai Keiersen.Jacob, Baadsmand.Første herre.Anden herre.Tredie herre.En Dame.Flere Herrer og Damer, en Pige, en Karl.Scenen er i Kjøbenhavn i Skaarups Huus.Første Act.En simpelt meubleret Dagligstue. En Dør tilhøire (for Skuespillerne).
                            En Hoved-Indgang i Baggrunden.Første Scene.Naar Tæppet gaaer op, sees de Tilstedeværende at sidde i en
                                Halvkreds og i følgende Orden: Antonie. August. Skaarup. Madam
                                Skaarup. Jansine. Man er i levende Dispüt.Skaarup.Ja, Børn, en Beslutning maae vi tage. Det kan ikke nytte at sidde
                                    her og snakke i Munden paa hverandre.Mad. Skaarup.Jeg har sagt min Mening, og derved bliver jeg.Jansine.Men Mo'er dog! hvor kan du være saa paastaaelig?Mad. Skaarup.Barn, jeg Seer paa det Nyttige. I see paa lutter
                                Narrestreger.August(piqueret).Jeg beder om Forladelse, kjære Tante! Min Proposition er
                                    sandeligen ingen Narrestreg.Mad. Skaarup.Ja, jeg meente Børnene.Antonie(der har reist sig og seet ud af Vinduet).Fa'er! der kommer Adolf herop. Han er saa fornuftig. Han kan
                                    bestemt give os et godt Raad.Mad. Skaarup.Du skal see, han er af min Mening.Jansine.Nei, Adolf gjør Alt, hvad jeg beder ham om, det veed jeg.Skaarup.Ja ja da! Lad os høre hans Mening. Han er Skam en indsigtsfuld
                                    Mand. I skal see, han siger som jeg.August.Jeg tør næsten parere, han holder med mig.Antonie(afsides og leende til Jansine).Hvis han ikke holder med os, skal han ikke have et roligt Øieblik
                                    for mig.Anden Scene.De Forrige. Adolf, omhyggelig klædt, hvide Handsker o. s. v.,
                                kommer fra Hoved-Indgangen.Adolf.God Morgen, Herr Skaarup! God Morgen, Madam Skaarup! -
                                    Min bedste Jansine! (Kysser hende paa Haanden).
                                    Er jeg ikke accurat?Jansine(kysser ham paa Kinden).Du er altid den Samme.Mad. Skaarup(afsides til hende).Jansine, husk paa, hvad jeg har sagt.Jansine(fortredelig).Hvad er der nu iveien?Mad. Skaarup.Ja, Barn, saa længe Alting er uafgjort, passe sig ikke saadanne
                                    Familiariteter.Jansine.Hvad kan det skade, naar vi ere mellem os? - Men der er
                                    heller Ingen, der under mig et eneste fornøiet Øieblik. Fordi
                                    vore Forhold ere Saa ulykkelige, derfor skal jeg altid lide.(Gaaer hen til Vinduet og græder).Skaarup(afsides).Naa, nu skal der igjen mundhugges og flæbes.Adolf(der imidlertid har hilst paa August og Antonie).Jeg seer, hele Familien er samlet. Er der passeret noget Nyt?Mad. Skaarup.De har gjettet det; og vi vilde netop høre, hvad De raader til i
                                    denne Sag. Min Mand kan fortælle Dem det.Skaarup.Med Fornøielse. Sætter Jer nu Alle ned igjen, Saa skal jeg
                                    fremsætte Sagen, og saa kan Enhver Sige Sin Mening paany. Herr
                                    Adolf kan da allerbedst dømme. - En Stol til Herr
                                    Adolf! Antonie.Værsgod! (Afsides til ham). Jeg kan hilse dig fra
                                    Jansine og mig, at du skal smukt være af vor Mening.Adolf.Meget vel.(Sætter sig ved Siden af Jansine).Skaarup(rømmende sig).Seer De, det er Dem formodentlig bekjendt, at der i mange Aar har
                                    boet hos os en aldrende Pensionist, ved Navn Sørensen. Han var
                                    Pebersvend, lidt sær og paastaaelig og havde vistnok sine Feil,
                                    men han døde som en from, gudhengiven Mand og - naar
                                    Enden er god, er Alting godt, som jeg pleier at sige. Jeg vil
                                    mangen Aftenstund savne ham ved en Styrvolt -Mad. Skaarup.Alt det veed Herr Adolf. Fortæl du kort og godt, at Sørensen er
                                    død paa Hospitalet, og at man nu har aabnet hans Testament.Skaarup.Jaja da. - Dette Testament indeholder først adskillige
                                    Clausuler angaaende hans Begravelse, f. Ex. at han vil begraves
                                    med Paryk paa, da han altid har liidt meget af Gigt i Hovedet;
                                    at man skal give ham et Stykke Lakrits og en Pose Hyldethee med
                                    og to Par blaa, uldne Vanter; at man skal....Mad. Skaarup.Lad mig fortælle, Mand! du bliver aldrig  færdig. - Dette Testament
                                    indeholder den Clausul, at han har efterladt os 300 Rigsdaler,
                                    med det Tilføiende, at han havde den faste Tro, disse Penge
                                    vilde skaffe hele vor Familie Lykke og Velsignelse, naar de
                                    bleve rigtigt anvendte.Skaarup.Rigtigt og sparsommeligt anvendte, staaer der. Det Ord maa man
                                    Skam lægge Mærke til.Mad. Skaarup.Nu gaaer vor Dispüt ud paa, hvorledes vi skal anvende disse
                                    Penge, for at Sørensens Spaadom kan gaae i Opfyldelse. Han var
                                    en klog Mand, og har ikke sat disse Ord hen for Ingenting. Min
                                    Mand mener - ja, Mand, siig du nu først din
                                Mening.Skaarup.Jeg for min Part lægger Eftertryk paa Testators Ord:
                                    sparsommeligt. Sørensen har i mine Velmagts-Dage ofte raadet mig
                                    til Oeconomie og til at sætte nogle af mine Penge fast for
                                    paakommende Tilfælde. Men dengang vilde jeg ikke høre ham.
                                    Siden, da det gik tilbage for mig, var det for sildigt. Nu
                                    derfor, da han har testamenteret os denne Sum, mener jeg, at vi
                                    skal sætte den fast, og foreslaaer jeg Sparekassen. Der staaer
                                    den sikkert og forrenter sig. Naar endeel Aar er gaaet hen, er
                                    det en ganske kjøn lille Summa, hvormed jeg kan afbetale en
                                    gammel  Gjæld, der
                                    trykker mig, og den nye Klattegjæld, der kommer til, og som til
                                    den Tid er gammel. Herved faaer jeg Hænderne fri, har fuld
                                    Raadighed over mine Indtægter og kan tænke paa mange Ting, som
                                    jeg nu maa lade fare, og som dog kunde være vor Familie baade
                                    til Gavn og til Nytte. Jeg har saaledes tænkt paa nye Reoler i
                                    min Skriverstue og paa at lønne en lille Fuldmægtig, der kunde
                                    gaae Bye-Ærinder for mig og min Familie. - Min Kone
                                    derimod mener . . . Mad. Skaarup.Jeg siger, at Den, der gjemmer til Natten, han gjemmer til
                                    Katten. At sætte Pengene i Sparekassen er det samme som at kaste
                                    dem bort -Skaarup og Adolf.Ih, Gud bevares!Mad. Skaarup.Ja, hvem veed, hvor vi er' henne, naar den Tid kommer, at vi skal
                                    have Nytte af Pengene i Sparekassen. Derimod er der ingen større
                                    Velsignelse i et Huus, og Ingenting, der gjør mere Gavn baade
                                    strax og for lang Tid, end et godt Linned-Skab og gode, daglige
                                    Gangklæder; og hertil mener jeg, vi skal anvende endeel af
                                    Pengene.Jansine.Mo'er tænker aldrig paa Andet end paa sit Linned-Skab. Vi har jo
                                    Alle, hvad vi behøve.Mad. Skaarup.Har I, hvad I behøve? Ja, det vil vise sig, naar jeg engang skal
                                    tænke paa Jert Udstyr.Jansine.Mit Udstyr! Den Sorg kan du spare. Jeg bliver saa aldrig gift; og
                                    desuden har mit Udstyr ligget færdigt siden Paasken.Mad. Skaarup.Skal vi da ikke begynde at tænke paa Antonie?Antonie(hurtig).Med mig har det ingen Hast.Skaarup.Ja, med den Passiar komme vi ingen Vei. Lad nu August sige sin
                                    Mening.August(gjørende sig kostbar).Ja, jeg for min Deel maa oprigtig tilstaae, at jeg har en egen
                                    Anskuelse af denne Qvæstion. Det ligger i Sagens Natur, at 300
                                    Rigsdaler ikke kunne betragtes som nogen stor Capital. Renterne
                                    deraf ville selv i en Snees Aar ikke udgjøre noget Betyde-  ligt. Naar derimod
                                    disse Penge anlægges rigtigt eller gjøres hensigtsmæssigt
                                    frugtbringende, saa kunne de blive en Kilde til Velstand. Jeg
                                    har derfor, som Noget, der ganske tilfældig faldt mig ind,
                                    foreslaaet at anvende ommeldte Penge til dermed at kjøbe en
                                    Drengeskole. En af mine Venner har en superb Skole paa 12
                                    Drenge, der næsten Alle betale ordentligt, og temmelig sikkert
                                    Haab om, at To komme til. Dette Institut vil han sælge omtrent
                                    for den omtalte Sum, en ubetydelig Betaling, naar man betænker,
                                    at en saadan Skole kan ved en klog Bestyrelse udvides utroligt,
                                    ja, at man har Exempler paa, at Drengenes Antal er steget til
                                    Hundrede; og hvor lucrativ en saadan Anstalt kan gjøres, behøver
                                    jeg ikke at sætte ud fra hinanden for en saa indsigtsfuld Mand
                                    som vor Ven Adolf. - Alt kommer naturligviis an paa en
                                    klog Bestyrer; men for at de ikke skulle være i Forlegenhed
                                    herfor, tilbyder jeg mig med Fornøielse. I 8 Aar har jeg været
                                    Lærer i Byens fleste Instituter, og jeg tør sige, jeg veed,
                                    baade hvorledes man skat tage Børnene og hvorledes man skal tage
                                    Forældrene; tør derfor næsten indestaae for et heldigt Resultat.
                                    - Dette var med faa Ord mit Forslag, som jeg aldeles
                                    underkaster vor Vens Betænkning. Adolf.Det er unægtelig et Forslag, der fortjener at overveies.Mad. Skaarup.Ja . . . men det vil dog give en Hoben Bryderi.August.Vistnok. Men Bryderiet paatager jeg mig, at sige mod et moderat
                                    Salair; og Fordelen tilfalder Dem.Mad. Skaarup.Det var jo for saa vidt godt. Men alligevel -
                                    - ja, hvad mener du, Mand?Skaarup.Jeg mener, at det kan vi jo tænke over. Sparekassen er sandtnok
                                    sikkrere; der staae Pengene fast. Men lad nu Jansine først komme
                                    med, hvad hun har at sige.Jansine.Jeg vil slet ikke sige min Mening. Der er saa Ingen, der bryder
                                    sig om, hvad jeg siger.Skaarup.Hvad er det for Snak, Barn! Skal Herr Adolf ikke høre os
                                Alle?Adolf.Min bedste Jansine! det bliver sandeligen nødvendigt . . .Jansine.Ja, føde Adolf, for din Skyld skal jeg sige min Mening; for du er
                                    den Eneste, der seer paa, hvad  jeg siger. (Tørrer
                                    Øinene). I kan for mig gjøre, hvad I vil. Men da der nu
                                    i tre Vintre har været Tale om en Klædes-Kaabe til mig og til
                                    Antonie, saa Synes jeg, det var ikke for meget, om endeel af
                                    Pengene anvendtes dertil. En Klædes-Kaabe kan vi længe have Gavn
                                    af; og jeg er vis paa, at Sørensen, om han levede, vilde give
                                    mig Ret. Skaarup(piller sig bag Øret).Vistnok kan I længe have Gavn af en. Klædes-Kaabe. Men sandt at
                                    sige, Barn! veed jeg ikke, hvorledes den skal skaffe hele vor
                                    Familie Lykke og Velsignelse, som dog Sørensen har spaaet om
                                    disse Penge.Jansine.(grædende).Ja, jeg tænkte det nok. Jeg kan aldrig sige et Ord, uden at de
                                    Alle ere imod mig.Skaarup(til Adolf).Naa da! her har De alle de forskjellige Meninger. Gud veed, de
                                    ere forskjellige nok. - Hvad synes De nu?Antonie.Men, Fatter! skal jeg da ikke . . . .Skaarup.Det er Skamfærd sandt! - Kom da du med dit Besyv.Antonie.Pro primo er jeg af samme Mening som min Søster, hvad Kaaberne
                                    angaaer; thi det kan aldrig skade. Pro secunden ....Skaarup(rettende)Pro secundo.Antonie.Pro secundo mener jeg, at da der ligeledes i tre Vintre har været
                                    Tale om en Loge paa Comedien, saa burde vi nu iaar tage to
                                    Pladser til om Torsdagen. Det bliver bestemt morsomt i Vinter.
                                    Logerne ere betalte saa høit, saa de, der skrive for Theatret,
                                    ret vil gjøre sig Umag iaar.Adolf.Min gode Antonie! vi bør ingenlunde antage, at Forfatterne skrive
                                    for Fordelens Skyld. De have andre, langt ædlere Motiver.Antonie.Det er nok muligt; men derfor kan de gjerne være i Vinden for
                                    Penge. Meget har de jo ikke, siger man; og jeg for min Deel har
                                    altid troet, at naar man i Parterret raaber: »Forfatteren leve!«
                                    saa skeer det, fordi man frygter for, han har Ingenting at leve
                                    af.Adolf.Jeg vil ikke modsige dig, men troer dog, at dette Udraab Skeer af
                                    en anden Grund.Antonie.Hvorom Alting er, mener jeg, at Jansine og jeg ved vore Forslag
                                    følge Fa'ers eget Exempel.Skaarup.Mit Exempel? Jeg gaaer jo aldrig paa Comedie; og med Kaabe paa
                                    lader jeg mig da heller ikke see.Antonie.Nei, men du siger altid, at man skal forbinde det Nyttige med det
                                    Behagelige; og derfor gaaer du ikke ud ad Porten med os Andre
                                    for at tage dig en Motion, men spiller Kegler i Store
                                    Kongensgade.Skaarup.Det er endelig sandt, og forsaavidt har du jo Ret. Men . . . men,
                                    jeg seer min Sandten dog ikke, hvad Lykke og Velsignelse vor
                                    Familie kan vente sig af to Comedie-Billetter.Antonie.O Fa'er! det er en stor Lykke at gaae paa Comedie. Jeg er aldrig
                                    saa glad, som naar jeg er der. Jeg har undertiden leet og grædt
                                    paa eengang; og jeg har læst i en Bog, at videre kan vi stakkels
                                    Mennesker ikke drive det.Skaarup.Nu ja da! - Er du saa fædig?Antonie.Saa har jeg endnu et Par andre Smaa-Forslag, f. Ex., at vi skulde
                                    lægge lidt af Pengene tilside som Hiælp til at leie Værelser
                                    udenfor Porten næste Sommer; men fremfor Alt, at vi saasnart som
                                    muligt maae kjøbe en ny Hat til Mo'er. Mo'er seer ud som et
                                    Spectakel med den gamle, blaa Hat. Den er vendt og farvet op tre
                                    Gange. Skal den nu vendes 4de Gang, kan vi ligesaa gjerne sætte
                                    Foeret ud.Mad. Skaarup.Lad I mig og min Hat i Ro, Børn.Antonie.Ja, Mo'er, men naar vi gaae ud ad Vesterport og du er med, saa
                                    vender Skildvagten sig altid og seer paa din Hat.Skaarup.En ny Hat til Mutter bliver der nok Raad for; saa derfor har vi
                                    ikke nødig at kjevles. - Vilde nu De, Herr Adolf, som
                                    en fornuftig, studeert Mand, give os Deres Mening om dette
                                    intricate Spørgsmaal, saa vilde vi være Dem meget forbundne.Adolf(reisende sig).Jeg føler tilfulde det Vanskelige i at afgive en  Betænkning over saa
                                    forskjellige, men hver især af de vægtigste, ypperligste Grunde
                                    understøttede Meninger. Jeg skylder at bevidne Dem, Herr
                                    Skaarup, min Agtelse for den Viisdom, hvormed De søger at skaffe
                                    Familiens Financer en fast Fond ved at nedlægge Pengene i
                                    Sparekassen.Skaarup.Der kan du see. Mutter!Adolf.Men jeg kan ikke mindre anerkjende det Fortjenstlige i Deres
                                    Forslag, Madam Skaarup! der, ved at ønske Pengene anvendte til
                                    Linned og Gangklæder, henvender Opmærksomheden paa Industriens
                                    Fremme, ligesom det nyere franske Ministerium.Mad. Skaarup.Hører du, Mand?Adolf.Jeg beundrer og glæder mig ved min Ven August's Proposition, der
                                    omfatter en saa vigtig Green som Underviisnings-Væsnet. Ja, selv
                                    min gode Jansines og Antonies forskjellige Forslag tør jeg
                                    tilstaae en fortjent Anerkjendelse, da disse søge at
                                    tilveiebringe en ønskelig Forening mellem det Nyttige og Det,
                                    der blot sigter til Livets Forskjønnelse. Ja, jeg indrømmer
                                    virkeligt, at Antonio ved at foreslaae to faste Pladser i en
                                    Loge har gjort et Skridt til at realisere  det saa ofte yttrede Ønske: at bygge
                                    en Bro mellem Theatret og Folket, at forbinde Livet og Kunsten.
                                    Jeg kan saa meget hellere indrømme dette, som det allerede er
                                    anerkjendt af vore ypperste Publicister, at Fædrelandets
                                    materielle Interesser meget godt kunne blomstre ved Siden af
                                    Interessen for Thalias og Melpomenes Tempel.Antonie.Idag taler du som en Engel, Adolf!Skaarup(opmærksom).Stille, Barn!Adolf.Naar jeg nu desuagtet maa sætte en kraftig Opposition mod enhver
                                    af disse Meninger, da skeer det ikkun, fordi jeg troer, vi bør
                                    opoffre personlige Interesser for det almindelige Bedste og
                                    bidrage Vort til at understøtte offentlige Institutioner. Hvad
                                    kan være os mere værdigt end at lægge en af Lykken skjænket
                                    Capital paa det Offentliges Alter? og tør vi ikke haabe, at en
                                    saadan Opoffrelse visselig vil opfylde Testators Spaadom og
                                    geraade hele Familien til Lykke og Velsignelse? -
                                    Skulde jeg derfor give min Mening om Anvendelsen af den bevidste
                                    Sum og gjøre mig værdig til den Tillid, Familien viser mig, da
                                    kan jeg efter mine Anskuelser ikke foreslaae noget Bedre, end at
                                    vi paa en ædel, selvopoffrende Maade sende Pengene til
                                    Bombebøssen.Alle(med et Udraab).Til Bombebøssen?Mad. Skaarup(der tilligemed de Øvrige imidlertid har reist sig).Aa, sikke Noget: Hvor kan et fornuftigt Menneske falde paa
                                Sligt!Jansine.Til Bombebøssen? - Men, søde Adolf, det er da vel ikke
                                    dit Alvor?Adolf.Tilforladeligt er det mit Alvor.Skaarup.Til Bombebøssen? Hm! hm! Mener De virkeligt, at vi saadanne
                                    skulde skjænke alle de 300 Rigsdaler dertil, uden Revenüer, uden
                                    Renter, uden at have Noget derfor?Adolf.Naturligviis. Følelsen af at have gjort en god Gjerning er
                                    Capitalens bedste Renter.Skaarup.Ja, det er vel sandt; men af de Renter kan man ikke leve i Tider
                                    som vore, og naar man har Kone og Børn. Nei, saa troer jeg dog,
                                    Renterne fra Sparekassen ere at foretrække.Antonie.(slaaer Hænderne sammen).Til Bombebøssen! - Jeg troer, naar der faldt en Bombe
                                    ned i Huset, kunde jeg ikke blive mere forskrækket end over
                                    dette Forslag.August(spydig).Ja, man kan sandeligen ikke andet end blive frapperet Over den
                                    mageløse Uegennyttighed, hvormed vor Ven Adolf disponerer over
                                    Familiens Capitaler. Deres Foresatte i Admiralitetet ville
                                    sikkert vide at skjønne paa Deres Interesse for denne Sag.Adolf.De maa ingenlunde troe, at Egennytte -Skaarup.Nei, bevares! derom er slet ikke Talen. Deres retskafne
                                    Characteer kjende vi Alle.Jansine.Søde Adolf, troer du virkelig, vi skulde ....Adolf(lidt varm).Min bedste Jansine! du veed, jeg taler og handler kun efter Pligt
                                    og Samvittighed.Jansine.Ja, det veed jeg, søde Adolf. Og naar du siger det, er det vist
                                    rigtigt.Mad. Skaarup(tager sin Mand afsides).Jeg mærker nok, det er bedst, vi følge vort eget Hoved. Mange
                                    Raadgivere duer ikke.Skaarup.Ja, som du synes.Tredie Scene.De Forrige. Madam Rust (fra Hoved-Indgangen).Mad. Rust.Her har De mig igjen, lille Madam Skaarup. Saasnart jeg kunde
                                    komme fra Stuen, Skyndte jeg mig herop for at høre, hvorledes
                                    Sagerne Staae sig. Hvad har De nu besluttet med Pengene?Mad. Skaarup.Aa, her kan man jo aldrig komme tit Redelighed i nogen Ting.Mad. Rust.Ikke? - (Efter en pause). Har De tænkt
                                    paa, hvad jeg spurgte Dem om?Mad. Skaarup.Jo; men det Synes min Mand ikke om.Mad. Rust.Aa, Deres Mand Synes nok om det, naar De  bifalder det. Skal en Mand ikke gjøre
                                    saa meget for sin Kone? - Herr Skaarup! kan jeg troe,
                                    hvad Deres Kone siger, at De ikke vil unde hende den Glæde at
                                    tage en Seddel i min Collection.Skaarup.Jeg under hende al den Glæde, der Stemmer med Fornuft og
                                    Ærbarhed. Men jeg seer ikke, hvad Glæde hun kan have af at kaste
                                    25 Rigsdaler ud af Vinduet.Mad. Rust.Af Vinduet? Hvor kan De som en forstandig Mand tale saaledes? Om
                                    De nu vinder det store Lod, er' saa Pengene kastede ud af
                                    Vinduet?Skaarup.Min kjære Madam Rust! jeg har nu spillet over en Snees Aar i
                                    Classe-Lotteriet, har snart haft en heel, snart en halv, snart
                                    en qvart Seddel; ja engang var' vi Elleve om en Seddel. Jeg har
                                    holdt nøie Bog over Udgift og Indtægt. Men naar jeg lægger alle
                                    Smaagevinster sammen, saa har jeg akkurat spillet frit i tre
                                    Aar; det Øvrige er gaaet af min egen Lomme. Og vundet har jeg
                                    altsaa ikke. - Nei, det store Lod kommer saavist ikke
                                    til Smaafolk.Mad. Rust.Da veed De dog, at der er engang vundet  25,000 Rigsdaler i min Collection; og
                                    det var saamænd en Rokkedreier, der vandt dem. August.Er der virkelig vunden 25,000 Rigsdaler i Deres Collection?Mad. Rust.Ja, der er sandeligen, og det gik meget mærkelig til. -
                                    Seer De, det var den sidste Trækning ligesom idag, og jeg kunde
                                    omtrent have en 7 til 8 Sedler tilbage. Dagen før Trækningen
                                    kommer Rokkedreier Been, en god Ven af min Mand, ind til os og
                                    siger, han vil kjøbe en Seddel. Ih nu, svarer jeg, det var synd
                                    andet, end at en saa god Ven af vort Huus ikke skulde vinde i
                                    vor Collection. Og dermed leder jeg en Seddel ud og siger
                                    spøgende: Tag den; den vinder bestemt. Hvorpaa han, der var en
                                    lystig Fætter, tager mig om Livet - jeg husker det,
                                    som om det var igaar - og siger: Naar en Kone, som De,
                                    min hjerte Madam Rust, leder en Seddel ud til mig, saa kan det
                                    aldrig feile, at jeg jo vinder. Og dermed stak han Sedlen til
                                    sig og gik. - Den næste Dag bragte jeg ham Budskabet,
                                    at han havde vundet de 25,000.Antonie.Han blev glad, kan jeg tænke! - Hvad sa'e han, da De
                                    fortalte ham det?Mad. Rust.Aa, den stakkels Mand var som ude af sig selv. Jeg maatte
                                    naturligviis efterhaanden forberede ham. Et Menneske kan blive
                                    daarlig af Overraskelse. Men da han saa fik det at vide, faldt
                                    han mig om Halsen, kyste og trykte mig - ja, dengang
                                    var jeg jo yngre og saae endeel bedre ud end nu.Antonie.Aa, det gjør Intet. Jeg er vis paa, naar De bringer Fatter de
                                    20,000, falder han Dem med Fornøielse om Halsen.Skaarup.Derpaa skal det ikke komme an. Men - det har vel ingen
                                    Fare.Mad. Rust.Ja, veed De hvad, der er mange Ting, der tale for, at De
                                    dennegang kan have Lykken med Dem. Det er den sidste Trækning
                                    idag. Der er, som De veed, i denne de allerfleste Gevinster og
                                    deriblandt flere meget betydelige. Der er foruden det store Lod
                                    en Gevinst paa 10,000 Rigsdaler, en paa 4000, tre paa 2000,
                                    fjorten paa 1000, og tredive paa 500 Rigsdaler. Her er jo altid
                                    godt Haab. Hvorfor skulde De ikke vinde lige saa godt som
                                Andre?Mad. Skaarup.Jeg syness dog, Mand, du skulde. Man kan jo ikke vide
                                -Skaarup.Det fører til Intet, Mutter. Lotterie er Lokkeri.Mad. Rust.Det kan man sige om Tallotteriet; der klatter man mange
                                    Smaasummer bort. Men Classe-Lotteriet er kun een Udgift, som man
                                    kjender iforveien. Min salig Mand, der rigtignok kun var Theeog
                                    Porcellains-Handler, men ellers saamænd en ganske fornuftig
                                    Mand, pleiede at sammenligne Tallotteriet med chinesisk
                                    Porcellain, der saae tillokkende ud, men gik let itu og hvert
                                    Øieblik maatte anskaffes nyt. Classe-Lotteriet derimod, sagde
                                    han, er som Jydepotter, der ere durable, og som man kun
                                    anskaffer sig eengang for alle, og har stor Nytte af.Mad. Skaarup.Min Mand har nu sat sig i Hovedet, at Pengene skal sættes i
                                    Sparekassen.Mad. Rust.I Sparekassen! I Hvad Glæde har De af dem, naar de staae der?
                                    - Jeg kan nok lide, at Folk ere oeconome; men man skal
                                    heller ikke lægge sine Penge under Laas og Lukke. Og hør, veed
                                    De hvad, strengt taget er Classe-Lotteriet at betragte som en
                                    Sparekasse.Skaarup.Nei, lille Madam, det synes jeg dog ikke.Mad. Rust.Ja, hør nu. Naar vi engang have nogle Penge liggende, som vi ikke
                                    veed, hvad vi skal gjøre med, og som ellers saa let smelte bort
                                    under Hænderne, hvor kan vi saa bedre anbringe dem end ved at
                                    tage en Seddel og saaledes lade Pengene forrente sig?Skaarup.Og saa hverken see Capital eller Renter igjen, naar
                                    Trækningsdagen kommer.Mad. Rust.Nei, nei! Vær nu fornuftig og tag mod Raison. Det gjælder kun,
                                    naar Lykken ikke er med Dem. Men naar den søier Dem, saa er
                                    Renterne undertiden ogsaa ganske anderledes end i Sparekassen.
                                    - Ja, jeg vil ikke overtale Dem. De maa selv bedst
                                    kjende Deres Fordeel. Men jeg mener blot, at den Arv, der saa
                                    pludselig er tilfaldet Dem, viser, at Lykken vil Dem vel; og at
                                    det derfor nok var muligt, at den fremdeles vil føie Dem.Skaarup.Det er Sandt nok -Mad. Rust.Idag har De den Fordeel, at De ikke har nødig at gaae flere
                                    Maaneder i Uvished om Udfaldet. Nu gaaer jeg op, hvor der
                                    trækkes - det er just den høie  Tid - og i mindre end en
                                    halv Time kan jeg bringe Dem Budskabet. Skaarup(raadvild).Deri har De Ret; og det skulde ogsaa være det eneste
                                -Mad. Rust.Ja, De skal ikke gaae efter mig; men tael med de Andre.
                                    - Hvad mener De, lille Jomfru Antonie?Antonie.Spørg bare ikke mig; for jeg synes, De taler som et Orakel. Naar
                                    jeg var i Fatters Sted, tog jeg to Sedler i Deres
                                Collection.Mad. Rust.Nu, Herr Skaarup - hvad vil De saa?Skaarup.Hvad mener du, Mo'er?Mad. Skaarup.Jeg mener, du skulde.Skaarup.Lad gaae da! Saa ta'er vi en Seddel. Igrunden har jeg længe haft
                                    Lyst dertil; men jeg syntes ikke, jeg nænte det med de
                                Penge.Mad. Rust.Det kan jeg lide. (Tager to Sedler frem). Hvilken
                                    af de to ønsker De?Skaarup.Det er lige godt. Giv mig denne, Nr. 55 og 280. De kan siden
                                    hente Pengene hos mig.Mad. Rust.Ja, det har gode Veie.Skaarup.Og nu faae vi see, hvad Lykken under os.Mad. Rust.Den kan saamænd ligesaa gjerne favorisere Dem, som den kan lade
                                    være. Staae inde for Udfaldet kan jeg vel ikke. Men jeg har
                                    saadanne mine egne Betænkninger, der ikke pleie at slaae feil.
                                    Nu, Farvel saa længe! (Til Skaarup). Og tag Dem
                                    nu iagt, naar jeg kommer igjen. Kanskee De bliver nødt til at
                                    falde mig om Halsen.(Gaaer).Skaarup.Nu, Børn, lad os saa faae Ende paa Sagen. Med Sparekassen bliver
                                    det til Intet, seer jeg nok. Fruentimmerne vil have deres Krig
                                    frem. Altsaa, Mutter vil have til Linned og Gangklæder 120
                                    Rigsdaler og I, Børn, til to Klædes-Kaaber -?Jansine(falder ham om Halsen).Aa, velsignede Fa'er! skal vi virkelig -?Skaarup.Javist. Men hvor meget bruger I?Jansine.Vi beregnede imorges, med Besætning og Foer omtrent 60
                                Rigsdaler.Skaarup.Det er mange Penge, Barn!Jansine.Er det nu mange Penge! Saa lad os heller slet ikke saae dem. Jeg
                                    veed saa, at jeg aldrig bliver saa lykkelig.Skaarup.Har jeg sagt det, saa faaer I dem. Naa - det bliver med
                                    Lotteriesedlen og Antonies to Billetter for i Vinter 245
                                    Rigsdaler.August.Saa er der altsaa 55 Rigsdaler tilbage.Skaarup.Nei, det er ikke saa vel. Vi har allerede igaar disponeret over
                                    circa. 40 Rigsdaler for at anskaffe adskillige Smaating og rede
                                    min Kone ud af lidt Huusholdningsgjæld. Resten bliver altsaa
                                    omtrent  en 10
                                    Rigsdaler, og dem - ja med dem vil vi skaffe os Alle
                                    en glad Aften, og drikke gamle Sørensens Skaal.August(afsides).Nu er da de Penge klattede bort som alle de andre. En skjøn
                                    Oeconomie!Skaarup.Kom saa ind med, Mutter. Jeg maa ud. (Til August og
                                    Adolf). Adiøs. Ja, vi sees vel iaften.(Han og
                                        Madam Skaarup gaae ind tilhøire)August.Naa, min Ven Adolf! hvorledes gaaer det saa med Deres og Jansines
                                    Forlovelse?Adolf.Det er endnu ved det Gamle. Vi maae have Taalmodighed.Jansine.Naar det ikke var, fordi Adolf med Tiden skal arve sin Onkel, saa
                                    kunde det være det samme. Men jeg veed, jeg er kun skabt til
                                    Ulykke.Adolf.Giv dig tilfreds, min bedste Jansine! Onkel giver nok sit
                                    Samtykke til vor Forbindelse.August(afsides).Nei, den Gamle er neppe saa gal at gjøre
                                    det.(Høit). Adolf har Ret. Med Tiden giver han
                                    nok . sit Samtykke.Jansine.Mener du, kjære August? Ja, naar jeg vidste det, jeg skulde holde
                                    af ham, jeg skulde pleie ham i hans Alderdom, jeg skulde forsøde
                                    hans sidste Dage!August(afsides).Og saa arve ham! Ideen er ikke saa dum.Antonie.Jeg forstaaer mig ikke paa, hvorfor vor Herre har skabt de rige
                                    Onkler. De gjør jo kun Fortred. I hver Comedie, jeg har seet, er
                                    der en rig Onkel, der gjør Livet suurt for de Forelskede.August.Og undertiden for Tilskuerne med.Antonie.Du er heldig, August. Du har Formue og ingen rige Slægtninge, som
                                    du afhænger af. Tvertimod, du har en uformuende Broder, som du
                                    kan hjælpe, hvad Øieblik du vil.August(forlegen).At hjælpe en slet Huusholder, er sandeligen ikke saa let.Antonie.Du kunde ret passe for mig. Men naar jeg vil ha'e dig, saa maa
                                    jeg nok selv frie.August(afsides).Seer man til hende? (Høit) Antonie er gudskeelov
                                    altid i godt Humeur.Antonie.Det er en Fordeel til, ifald du har Lyst at frie til mig. Om
                                    Penge, veed jeg, bryder du dig ikke.August.Oprigtig talt, kjære Antonie! troer jeg, at vi To ikke passe for
                                    hinanden.Antonie(leer høit).Ja, deri har du Ret. Det er det fornuftigste Ord, jeg har hørt af
                                    dig i lang Tid.Jansine(afsides til Adolf).Det kunde være et godt Partie, August med Antonie, Men han tager
                                    hende vist ikke.Adolf.Jeg troer selv, at han ikke tager hende.August.Ja, jeg maa videre. Gaaer De med, Adolf?Adolf.Paa Øieblikket.Antonie.(hurtig og afsides til Adolf).Du maa endelig blive. Vi har noget meget Vigtigt at tale med dig
                                    om.Adolf.Meget vel. (Til August). Undskyld mig -
                                    jeg kan endnu ikke gaae.August.Siger Intet. - Farvel, Jansine! Adieu, lille Antonie!
                                        (Afsides, idet han gaaer). En piquant lille
                                    Satan den Antonie! Skade, Forældrene er' blevne tit saadanne
                                    Pjaltekræmmere.(Gaaer).Adolf.Nu, min gode Antonie! hvad er det, du vil mig?Antonie.Adolf, du er vor eneste Trøst! Du maa raade og Hjælpe os. For
                                    Pleiebroder Nicolai er kommet hertil igaaraftes.Adolf.Nicolai? Hvilken Nicolai?Antonie.Har du ikke hørt os tale om Nicolai, der var i Huset hos os fra
                                    Barnsbeen, og som Fa'er og Mo'er for 6 Aar siden sendte bort som
                                    Skibsdreng?Jansine.Ja, for han var saa vild og uregjerlig, at vi ingen Vei kunde
                                    komme med ham.Antonie.Men det var dog ikke rigtigt at sende ham saaledes ud i den vide
                                    Verden. Han var ikke 18 Aar gammel og kunde jo forbedre sig. Jeg
                                    veed, jeg har aldrig grædt, som da Nicolai tog bort for at gaae
                                    ombordJansine.Jeg græd med; jeg græd hele Dagen. Men vi kunde dog ikke beholde
                                    ham i Huset, saadan som han var. Veed du, hvad han gjorde
                                    engang, søde Adolf? Han satte en Troldkjærling i Pigens Kammer,
                                    da hendes Kjæreste var hos hende -Antonie.Hvem vil huske paa saadanne Drengestreger! Han var saa god og saa
                                    munter - og jeg veed, Fa'er og Mo'er har ofte
                                    fortrudt, de har sendt ham bort.Jansine.Ja, men nu er Fa'er dog vred paa ham, fordi han i al den Tid ikke
                                    har ladet høre fra sig.Antonie.Det er han, og derfor vover den stakkels Nicolai ikke at komme
                                    for Fa'er og Mo'ers Øine.Jansine.Jeg skal sige dig, Adolf! han lod igaaraftes Antonie kalde ud,
                                    for hun var før altid hans Fortrolige; og saa siden kom jeg til,
                                    og saa fortalte han, at han har været i Amerika og kom nu
                                    tilbage ligesaa fattig, som da han tog herfra.Antonie.Og nu er det, du skal give os Raad. Du veed jo altid Udveie. Du
                                    maa endelig hjælpe ham, saa er du ogsaa saa velsignet!Adolf.Hvad er det unge Menneske?Antonie(modfalden).Han er Understyrmand. Det er vel ikke meget?Adolf.Han kan jo avancere og med Tiden blive Overstyrmand.Antonie.Ja, det er vel heller ikke meget. Og desuden, saadanne ligge paa
                                    Søen, det synes Jeg ikke, han skulde. Kan han ikke blive Noget
                                    her i Kjøbenhavn? Du har jo saa mange Bekjendtskaber, Adolf. Kan
                                    du ikke gjøre Noget for ham?Adolf.Ja, hvad skulde det være?Antonie(snurrig).Er der ikke Noget for ham oppe . . . oppe i Collegierne?Adolf.Hvad troer Antonie, der kunde være for en Styrmand?Antonie.Ja, Herregud, hvad veed jeg!Jansine.Vær du kun ganske rolig. Adolf skal tage sig af ham.Antonie.Og underrette Fa'er og Mo'er om, at han er kommen hjem?Jansine.Det kan han gjøre efter Bordet. - Ikke sandt,  søde Adolf, det gjør
                                    du Altsammen, naar jeg beder dig derom?Adolf.Hvor kan du tvivle derom, min bedste Jansine?Jansine(kjælende for ham).Jeg tvivler heller ikke, min Ven! Jeg veed, at du er et af de
                                    sjeldneste Mennesker i Verden. Naar du ikke var, brød jeg mig
                                    slet ikke om at leve. Gid jeg blot var rig, saa skulde du leve
                                    som en Minister, og saa skulde jeg gjøre Jer Allesammen saa
                                    lykkelige. - Kom nu med, Adolf; saa skal vi gaae ud
                                    sammen og kjøbe Klæde til Kaaberne.Adolf.Min bedste Jansine, skulde vi ikke vente, indtil din Fa'er har
                                    givet os Penge dertil.Jansine.Aa, Holm er min egen Kræmmer; for ham har jeg ikke nødig at
                                    genere mig. Kom kun.(Han og Jansine gaae ind tilhøire)Antonie.(ene, sætter Stole tilside o. s v.).Nicolai vil komme Kl. 11, mens Fa'er er ude. Saa kan han strax
                                    være her. Igaar saae jeg ham ikke rigtigt. Det var i Skumringen,
                                    og vi turde ikke hente Lys. Men jeg kjendte ham paa Stem-  men, kjendte ham
                                    strax, ligesom han sagde: Godaften, Antonie! kan du kjende mig
                                    igjen? - Men han har vist forandret sig
                                        meget.(Der bankes paa Døren). Der er han!Fjerde Scene.Antonie. Nicolai (i simple blaa Klæder, men dog med fremmed
                                Snit).Nicolai(iler hen til hende).Antonie! kjære Antonie! her har du mig igjen.Antonie(lidt forvirret ved at see ham).Goddag, Nicolai, goddag! Væsgod. . .Nicolai.Jeg har ikke haft et Minut Ro paa mig idag, indtil Klokken blev
                                    11; jeg har allerede været ved Gadedøren for en halv Time siden;
                                    saaledes har jeg længtes efter dig - (rettende
                                        sig) efter Jer Allensammen. Lad mig nu ogsaa see
                                    rigtig paa dig. Igaar syntes jeg bestandigt, jeg havde min
                                    forrige lille Legesøster for mig. Er det nu virkelig dig? Er det
                                    den samme Antonie som før? Antonie(noget fremmed).Jo, mig er det; men . . .Nicolai.Du har forandret dig meget. Du er bleven stor, Antonie, og . . .
                                    smuk.Antonie(neier).Tak. Det er nok saadanne en Sømands-Talemaade.Nicolai.Nei, nei! men du var allerede smuk dengang. (Griber hendes
                                        Haand). Du har endnu de samme brune, skjelmske Øine,
                                    det samme muntre Smiil; saa er vel ogsaa Hjertet det samme, og
                                    dit gode Humeur.Antonie(søger lempeligt at komme løs).Jo, Tak; men ... vil du ikke sidde ned . . .Nicolai.Nei, lad mig staae. Hvad skal ogsaa de Complimenter til? Er jeg
                                    ikke din Pleiebroder som før? Har da 6 Aar gjort mig saa fremmed
                                    for dig? - See ikke saaledes paa mig, Antonie! Du gjør
                                    mig angst og bange. Er jeg dig ikke klæger kjær? Foragter du
                                    mig, fordi jeg kommer saa fattig, som jeg gik?Antonie(levende).Nei, Nicolai, for Guds Skyld! hvor kan du troe . . . Vi ere jo
                                    heller ikke saa rige, at vi har  Grund til at see ned paa Andre. Men .
                                    . . men, du har ogsaa forandret dig altfor meget. Det er slet
                                    ikke, som det var dig selv. Hvor du er voxet ud og er bleven
                                    høi!Nicolai(smilende).Synes du, jeg har forandret mig til min Fordeel?Antonie.Jo, saamænd! - Du er bleven bruun i Ansigtet; men,
                                    sandt at sige, det klæder dig ganske godtNicolai.Jeg har levet under en hedere Sol end den, I har hertillands, har
                                    tumlet mig omkring ved Amerikas Kyster, har døiet onde og gode
                                    Kaar, - saa kan man ikke sørge for en hvid Hud.Antonie.Ja, naar jeg tænker, hvor du har været langt omkring og seet
                                    meget!NicolaiDet har jeg, og jeg kan i de lange Vinter-Aftener fortælle Jer
                                    endeel. Men nu vil jeg heltst høre Noget om dig og om dem
                                    herhjemme. - Hvorledes gaaer det Jer Allesammen?Antonie(nedslaaet)Det er gaaet meget tilbage for Fa'er.Nicolai.Saa? - Ja, jeg har hørt.. .Antonie.Han har haft lutter Tab i de sidfte Par Aar, og vi har maattet
                                    indskrænke os meget. (Oprømtere). Men hvad skal
                                    man ogsaa med Rigdom? Man er kun i bestandig Frygt for at miste
                                    den - (leende). og den Sorg er vi
                                    endelig nu frie for.Nicolai.Og Jansine?Antonie.Hun er forlovet eller saa godt som forlovet med en Fuldmægtig
                                    Adolf, saadan en brav, skikkig Mand. Han har allerede lovet, han
                                    vil tage sig af dig og gjøre alt muligt for dig.Nicolai(kold)Tak . . . vil han? - det er smukt.Antonie.Du er jo ikke saa vild mere som før, Nicolai? Ikke sandt, du har
                                    . . . har forbedret dig. (Forskende). Ikke?Nicolai(leende).Jo, jeg har forbedret mig. Naar man er nær ved de 25 Aar, har man
                                    svedt endeel af det Vild-  skab ud, hvormed man pinede sig selv
                                    og Andre i sit 19de. Antonie.Jeg har engang læst et Eventyr om en Mand, der havde mange Børn
                                    og kom godt ud af det med dem Allesammen. Men den Yngste var
                                    uregjerlig, og ham kunde han ikke styre. Og saa en Dag tog han
                                    ham for sig og fagbe: Jeg kan ikke styre dig, og derfor skal du
                                    ud af Huset; og saa jog han ham ud i den vide Verden, Da nu
                                    Manden var bleven gammel og svag og alle hans Børn havde forladt
                                    ham og Ingen brød sig om ham, da kom den Yngste tilbage. Han
                                    havde glemt alle sine forrige Daarligheder og var bleven
                                    fornuftig. Ja, han var saa klog, at han kunde høre Græsset groe.
                                    Og han var saa rig, saa rig! og en gammel Konge havde gjort ham
                                    til Thronarving. Og saa tog han sin Fa'er til sig og skaffede
                                    ham en sorgfri Alderdom. Jeg veed ikke, hvoraf det kommer, at
                                    hvergang det Eventyr er faldet mig ind, har jeg tænkt paa dig,
                                    Nicolai; at ogsaa du vilde vende tilbage . . .Nicolai(misfornøiet).Ikke som fattig, simpel Understyrmand, men som Prinds; ikke
                                    sandt?Antonie.Skam dig, Nicolai! Hvorfor troer du, jeg seer saa meget paa, om
                                    du er rig eller fattig? - Men  du var vild og uregjerlig som Dreng,
                                    og Fa'er og Mo'er vare altid saa vrede paa dig. Og derfor vilde
                                    jeg gjerne, du skulde komme igjen som et andet Menneske. Men
                                    naar du nu ikke vil høre paa, hvad jeg siger -(vender sig bort).Nicolai(griber hendes Haand og holder hende fast).Kjære, gode, lille Antonie! bær ikke vred paa mig. Jeg vil høre
                                    Alt, hvad du siger. Da jeg var en vild Dreng, var du den Eneste,
                                    jeg brød mig om; skulde jeg saa nu foragte dine Ord? -
                                    Men det kan ikke undre dig, at jeg nu ved min Hjemkomst er
                                    frygtsom for Modtagelsen og lidt mistroisk. Jeg er bleven
                                    behandlet haardt herhjemme. I har jaget mig bort som en Hund
                                    - jeg veed, hvad du vil sige - men hvem kan
                                    sætte et gammelt Hoved paa en munter, livlig Dreng? At lade mig
                                    gaae tilsøes som Skibsdreng var dog for galt. Hvorledes jeg hang
                                    ved Jer Allesammen med Liv og Sjæl, det vidste I ikke, ja, jeg
                                    har selv ikke vidst det, før da jeg maatte langt herfra.
                                    - Nu er jeg Kommen tilbage, med den samme Kjærlighed
                                    til Jer Alle; men - lad mig kun sige det ligefrem
                                    - med den samme bittre Overbeviisning, at I kun vil
                                    bryde Jer lidt om mig og maaskee paany støde mig fra Jer.Antonie(med Følelse).Nei, Nicolai, det har du sandelig ikke nødig at  frygte. Vi ville Alle holde
                                    af dig, og hvis Ingen vilde, skulde dog jeg -(standser).Nicolai.Du, Antonie? Tør jeg virkelig troe det?- Saa bryder jeg
                                    mig ikke om de Andre. Du er dog Den, jeg i al den Tid meest har
                                    tænkt paa, meest har glædet mig til at see igjen. -
                                    Kan du huske, at jeg engang som Dreng har friet til dig, og at
                                    du svarede, jeg skulde først blive til Noget, saa vilde du see
                                    til. Nu er jeg - (bøiende af).
                                    - ja, jeg er kun Styrmand. Men med et godt Mod staaer
                                    Verden os aaben; og du skal see, jeg kommer nok frem. Bliver du
                                    vred, naar jeg nu paany frier til dig?Antonie.Men, Nicolai! er du da ikke rigtig klog? Knap er du ankommen
                                    -Nicolai.En Sømand kan ikke gjøre saa mange Omstændigheder som Andre, der
                                    altid har Stunder. - svar mig, Antonie!Antonie.Svar mig! Men troer du da, det kommer an paa mig alene? har Fa'er
                                    og Mo'er ikke ogsaa et Ord at sige med?Nicolai.Men, naar nu de give deres Samtykke?Antonie.Ja, saa kan vi altid tales ved.Nicolai.Nei, nei lad mig ikke være i uvished! - Antonie! vil
                                    du, naar dine Forældre tillade det? vil du, uagtet din Ven er
                                    fattig og kun har sit redelige hjerte, men et hjerte, der har
                                    været dig tro og hengiven ialle de Aar, jeg har været borte
                                    -Antonie(uden at see paa ham).Nicolai! naar du overdeviser mig om, at du er bleven brav og
                                    skikkelig og stræbsom, saa - enten du er fattig eller
                                    rig - og naar du virkelig har mig kjær - og
                                    naar Fa'er og Mo'er.Nicolai(ude af sig selv).Hurra! ja, saa er der Intet iveien! (Tager hende om
                                        Livet). Saa er du allerede min lille Kjæreste!Antonie(river sig løs).Men Nicolai dog...Nicolai.Hør, kjære Antonie, nu skal jeg fortælle dig
                                        -(afbryder sig selv). Nei, det var
                                    Ingenting. Jeg vilde 
                                    bare fortælle dig, at nu vil jeg ikke bytte med Admiralen paa et
                                    Orlogs-Skib.Antonie.Ja, men nu skal du bære ordentlig, ellers gaaer jeg.Nicolai.Jeg er ordentlig - bliv bare; bliv og fortæl mig
                                    - fortæl, hvad du vilde sige - nei, det var
                                    ikke det - jeg er saa fortumlet - aa, jeg
                                    staaer her og vaaser!Antonie(leende).Ja, jeg synes ogsaa.Nicolai.Nu veed jeg det. Troer du, din Fa'er gjerne giver sit Minde?Antonie.Nei, det troer jeg ikke. Men det er jo dig, der har det gode
                                    Haab.Nicolai.Det har jeg ogsaa. Vær du kun rolig. Men hvordan troer du, han
                                    vil tage mod mig?Antonie.Ja, Gud skal vide det. Han vil sagtens holde en lang Tale til dig
                                    og formane dig; og Mo'er vil examinere.Nicolai.Troer du?Antonie.Bliv kun ikke bange. Det kan ogsaa være, at Fa'er og Mo'er vil
                                    blive ligesaa forbløffede over dig som jeg selv.Nicolai.Hvad mener du?Antonie.Jo, du er . . . du har faaet ... jeg veed ikke selv -
                                    du har et Væsen, som om hele Verden hørte dig til.Nicolai.Naar du bare holder af mig, saa hører hele Verden mig til.Antonie.Jeg kan slet ikke faae i mit Hoved, at du kun er Styrmand. Du er
                                    saa fiin, at sige paa din Maade, og dit Linned er saa hvidt. Lad
                                    mig see dine Hænder! - Man skutde ikke troe, at de
                                    Hænder have holdt paa Roret i ondt Veir.Nicolai.Det har en Styrmand heller ikke nødig. Men lad nu det fare og
                                    siig mig, naar jeg tør presentere mig for mine
                                Pleieforældre.Antonie.Nu er kun Mo'er hjemme. Fa'er er paa Told-  boden, og Jansine er ude at kjøbe
                                    Klæde til Vinter-Kaaber for sig og mig. - Du seer saa
                                    besynderligt paa mig. Du troer nok, vi slaae ret stort paa. Aa
                                    nei! Fa'er har i disse Dage arvet nogle Penge; det er det
                                Hele.Nicolai.Har han arvet? Saa?Antonie.Ja, Arven er allerede gaaet sin Vei. Vor Familie har intet Talent
                                    til at holde paa Vengene. Vi forstaae meget bedre at komme ud af
                                    det med Ingenting.Nicolai.Nu da, saa vil jeg opsætte min Visite til i Eftermiddag. I dette
                                    Øieblik er jeg ogsaa for glad og velstemt til at lade mig
                                    examinere. Lev da vel til i Eftermiddag. Og naar jeg saa har
                                    staaet mig godt til Examen, saa har jeg jo Lov - ikke sandt? -
                                    saa har jeg Lov til at anholde om din Haand, og saa skal du
                                    blive den lykkeligste Styrmandskone i Landet.Antonie.Ja, Gud veed, hvorledes vi To skal komme ud af det; for jeg har
                                    Ingenting og du har Ingenting.Nicolai.Vi skal just komme godt ud af det. Du skal leve som en Prindsesse
                                    paa mit Skib.Antonie.Nei, Tak, Nicolai. Forord bryder ingen Trætte. Tilsøes gaaer jeg
                                    ikke.Nicolai.Godt; saa sætter jeg mig ned her i Byen.Antonie.Ak Gud, jeg veed hverken, om jeg skal lee eller græde over dig.
                                    Du gjør Bind som en Chinafarer. Vidste jeg ikke, at du al din
                                    Tid har været saaledes og med alt dette en redelig, trofast
                                    Siæl, saa vilde jeg fortryde, hvad jeg har lovet dig.Nicolai.Du skal aldrig komme til at fortryde det. Hav Tillid til mig, og
                                    du skal see, Alting vil gaae godt. Rig eller fattig -
                                    hvad gjør det til Sagen? Det som grundlægger vor Lykke, kan dog
                                    Ingen kjøbe med Penge; saa vil jeg haabe, vi heller ikke kan
                                    miste det, om ogsaa vore Kaar ere ublive. - Farvel,
                                    Antonie, og vær ved godt Mod. Bliver vi først gift sammen og har
                                    sat Bo, saa skal hele Gaden tale om Styrmand Reiersen og hans
                                    velsignede, lille Kone.(Gaaer. I Døren møder og hilser han Madam Rust, der
                                    forstyrret gaaer ham forbi uden at hilse igien).Femte Scene.Antonie. Mad. Rust.Mad. Rust(mat og afkræftet).Er De der, Jomfru! Gud Være lovet, at jeg træffer En. Jeg troede
                                    aldrig, at Jeg havde fundet herop.Antonie.Er De ikke vel, Madam Rust?Mad. Rust.Jo, jeg er vel ... nei, jeg er slet ikke vel. Mine Been kan knap
                                    bære mig. Har De en Stol?Antonie(bringer en Stol).Værsgod. Vil De have et Glas Vand?Mad. Rust.Ja, Tak . . . nei, jeg vil Intet have. Men lad mig strax faae
                                    Deres kjære Herr Fa'er i Tale.Antonie.Fa'er er ikke hjemme.Mad. Rust.Gr han ikke? - Stakkels Mand! han veed slet ikke . .
                                .Antonie.De gjør mig urolig, Madam. Er der Noget passeret? Skal jeg kalde
                                    Mo'er ud?Mad. Rust.Ja, kald Deres kjære Moder ud . . . Nei, kald hende ikke ud. Jeg
                                    maa selv . . . . Ja, du store Gud! hvor Forsynets Veie ere
                                    forunderlige! Hvem skulde have sagt . . . . ja, jeg sa'e
                                det!Antonie.Men, kjære, bedste Madam Rust! naar De længe bliver saadanne ved,
                                    saa døer jeg af Skræk.Mad. Rust.Aa, min søde, rare Jomfru! (Kysser hende). De har
                                    altid været min Øiesteen. Men bær over med mig. Jeg er ganske
                                    ude af mig selv. (Reiser sig urolig). Men Deres
                                    Herr Fader maa komme - han maa komme -
                                        (afsides) en Anden kunde underrette ham . . .
                                        (Høit). Der maa gaae Bud efter ham.Antonie(lytter).Der kommer han. (Springer hen til Døren). Fa'er!
                                    her er Madam Rust og vil endelig tale med dig.Sjette Scene.De Forrige. Skaarup.Skaarup.Madam Rust? Meget gjerne. Her er jeg.Mad. Rust.(gaaer ham langsomt imøde).Min retskafne, ædle Herr Skaarup! Ja, jeg vil tale med Dem. Jeg
                                    har et meget vigtigt Ord at tale med Dem. Men det maa være under
                                    fire Øine.Skaarup.Gaae ind saa længe, Antonie.Antonie(afsides, idet hun gaaer ind).Nu skal jeg gaae ind!Skaarnp(idet han vil trække Kjolen af).Nu, Madam Rust?Mad. Rust.Herr. Skaarup! De maa være en Mand! De maa fatte Dem.Skaarup(studser).Hvad behager?Mad. Rust.Forsynet har udkaaret Dem paa en høist mærkelig Maade til sit
                                    Redskab.Skaarup(allmeret)Hva - hvad mener De?Mad. Rust.Jeg har en Efterretning at bringe Dem. (Efter et Ophold,
                                        seende stivt paa ham). Har De Styrke nok til at høre
                                    den?Skaarup.Min kjære Ma - Madam Rust! kom De kun frem dermed.Mad. Rust(igien efter et Ophold).Deres Seddel i Classelotteriet har vundet.Skaarup.Har. den? - Ei, ei! hvor meget?Mad. Rust(med Eftertryk).En betydelig Sum.Skaarup(glad).Er det Alvor? Dog vel ikke de 4000?Mad. Rust.De har vundet de 4000 . . . De har vundet mere end de 4000.Skaarup.Guds Død! skulde jeg have faaet de 10,000?Mad. Rust.Ja . . . De har . . . .Skaarup.Har jeg? hvad? har jeg? - Victoria! Trallala! Mad. Rust.Nei, De har ikke ....Skaarup.Har jeg ikke?Mad. Rust.Nei . . . aa Gud, Herr Skaarup! - De har -
                                    men De maa sandeligen fatte Dem -
                                    (udbrydende). De har vundet de 50,000
                                Rigsdaler!Skaarup(forstenet).Halvtredsindstyve . . .! (Med svag Stemme og
                                    tumlende). Madam Rust! der staaer inde en Flaske med
                                    Salmiak . . .Mad. Rust(yoldende paa ham).Tænkte jeg det ikke nok! - For Guds Skyld, kom til Dem
                                    selv. (Raaber ind tilhøire). Madam Skaarup!
                                    Jomfru Antonie! kom mig til Hiælp!Syvende Scene.De Forrige. Madam Skaarup og Antonie fra høire Side; strax
                                derefter Adolf, Jansine og August (fra Hoved-Indgangen).Mad. Skaarup.Hvad er der skeet?Antonie.Aa Gud, er Fa'er syg?Mad. Skaarup.Er du daarlig, Mand ... lad mig -Adolf og Jansine(der komme ind med August).Hvad har man for her -?Mad. Rust.Herr Skaarup! kom dog til Dem selv!Skaarup(med svag Stemme).Er min Kone her?Mad. Skaarup.Her er jeg. Vi er' Alle her. Vil Du mig Noget?Skaarup.Veed du allerede?Mad. Skaarup.Nei, nei! Hvad skulde jeg vide?Skaarup.Kone! vi har vundet de 50,000 Rigsdaler!Alle(undtagen Skaarup og Madam Rust, med et høit Udraab).De 50,000 Rigsdaler!Antonie(falder Madam Rust om Halsen).Nei, er det sandt, søde Madam Rust?August(til Madam Rust).Virkelig? De 50,000 Rigsdaler?Mad. Rust.Paa mit Ord: de 50,000 Rigsdaler.Jansine.Nei, Adolf, hvad synes du . . .Adolf.Det var jo en meget glædelig Begivenhed.August.Kjære Onkel! De tør være overbeviist om min største Deeltagelse.
                                    Jeg gratulerer Dem.Alle de Øvrige.Ja, vi gratulere! vi gratulere!Skaarup(der hidtil har siddet med Hænderne foldede i Skjødet og
                                    stirret hen for sig, reiser Sig).Tak, Børn! Tak! Tak! - Ja, det er en stor, en ufortjent
                                    Lykke; og det er vor Pligt at bære den med Ydmyghed. -
                                    Kom hid, lille Kone! (Trækker hende til sig og kysser
                                        hende). Du har i de sidste Aar gjennemgaaet Meget
                                    med mig, og uden at klage. Gud være lovet, nu kan jeg berede dig
                                    en sorgfriere Fremtid.Mad. Skaarup.Ja, nu, kjære Mand, har vi jo slet ingen Nød.Mad. Rust.Naa, Herr Skaarup! hvem havde nu Ret? De eller jeg? Var det nu
                                    ikke godt, De ikke satte Deres Penge i Sparekassen?Skaarup.Ja, De maa nok sige det. Det var Himlens Beslutning, og jeg
                                    bekjender, at vi fornemmeligen maae takke Dem -Mad. Rust.Ih, bevares -Mad. Skaarup.Jo, deri har min Mand Ret. Uden Dem havde vi aldrig tænkt derpaa.
                                    Men min Mand skal ogsaa vise sig erkjendtligJansine(til Adolf).Søde Adolf! jeg er saa glad, saa lykkelig!August(afsides).Nei, de Mennesker har Hestelykke!Antonie.Men, Fatter, hvad skal vi gjøre med alle de Penge!Skaarup.Det kommer vi nok ud af, Barn. Nu maae vi see til at komme lidt
                                    til Ro og reflectere over, hvad der er det Nærmeste at gjøre.
                                        (Gaaer under det Følgende speculerende op og ned,
                                        efterfulgt vexelviis af de Andre, alt som han tiltaler
                                    dem). Først og fremmest maa der røddes op i Salen, Kone!
                                    Vi kan sagtens Vente Fremmede, der vil gratulere; saa maa der
                                    see ordentligt ud.Mad. Skaarup.Ja, det skal strax skee.Skaarup.Og saa maa Jansine tage mine sorte Klæder frem og lade Pigen
                                    børste dem.Jansine.Det skal jeg nok, Fa'er.Skaarup.Og saa maae i, Børn, ogsaa klæde Jer lidt anstændigt.Jansine og Antonie.Jo, det skal vi, Fa'er.Skaarup.I kan gaae ud i Boutiquerne og kjøbe Et og Andet.Jansine og Antonie.Det er godt, Fa'er.Skaarup(til Konen, afsides, men dog i Gangen).Og hør, Kone, saa maa mit Uhr indløses.Mad. Skaarup.Jeg sender strax En derhen.Skaarup.Og saa maa August bevise mig den Tjeneste at gaae hen til en Mand
                                    for mig.August.Naar De ønsker det - og hvis der ellers er Noget
                                    -Skaarup.Tak! Tak! - og med Madam Rust maa jeg siden tale.Mad. Rust.Ja, jeg er jo her i Huset.Skaarup.Og - (standser). ja det er sandt, Kone,
                                    hvad har du til Middag til os?Mad. Skaarup.Vor daglige Mad.Skaarup.Nei, det gaaer min Sandten ikke an. Paa en Dag som denne maa man
                                    have noget Aparte.Antonie.Ja, det har Fa'er Ret i!Mad. Skaarup.Hvor skal jeg i den Hast -Skaarup.Lad gaae Bud hen paa en Restauration. Og lad os faae et Par
                                    Flasker Viin - en god Viin - vi vil drikke
                                    Rhinskviin idag.Adolf.Jeg skal meget gjerne besørge et Par Flasker.August.Jeg tilbyder mig ogsaa -Skaarup.Godt, og lad os saa gaae ind, Børn, og Hver giøre Sit. I er' Alle
                                    titbords hos mig til Middag. - Kom, Kone! kom lille
                                    Madam Rust! (Tager sin Kone og madam Rust under
                                    Armen). En glad Dag skal erstatte os mange
                                    Gjenvordigheder, og sande mit gamle Ordsprog: Naar Enden er god,
                                    er Alting godt!Alle de Øvrige(mens de under støiende Glade følge ind med tilyøire).Ja, det er et sandt Ord!Anden Act.(En Sal, efter Omstændighederne smukt meubleret. Paa hver af Siderne
                            en Chiffoniere, og paa den ene af disse to Vaser med Blomster. En Dør
                            tilhøire og en Hoved-Indgang i Baggrunden. Paa den ene Side af denne en
                            Sopha).Første Scene.August(kommer ind fra høire).Naa, nu er jeg da saa forspiist og - jeg havde nær sagt
                                    - saa fordrukket, som om jeg havde været til Gilde paa
                                    Skydebanen. Vi har til Middag levet saa flot og overflødigt, som
                                    bengang Onkel havde Part i Kaperierne. Rhinskvinen ftød over
                                    Dugen - forloren Skildpadde, stegte Ænder og
                                    Wienertærte - den ene Skaal ovenpaa den anden
                                    - jo, Begyndelsen er god. - Med alt det er
                                    det godt, at jeg beholdt min Contenance. Her maa smedes, mens
                                    Jernet er varmt. Sætter jeg ikke mit Project igjen-  nem strax, kunde der komme
                                    andre Liebhabere; for ikke at tale om, at - saa
                                    utroligt det klinger - jeg vil parere, inden to Aar
                                    er' de Penge fløiten. Der er allerede lagt saa mange Planer
                                    derinde, at Gevinsten kan faae sin Rest alene derved. Vi skal
                                    have nye Gardiner, nye Speile, nyt Betræk. Vi skal ligge paa
                                    Landet til Sommer. Vi har saa smaat talt om at holde Heste og
                                    Vogn - - Aha! der har vi Adolf. Kan jeg
                                    vinde ham, saa har jeg det Halve vundet. - Naa! nu maa
                                    man da lægge sit Ansigt i Søndags-Folder. Anden Scene.Adolf (fra høire). August.Adolf.Jansine har sagt mig, at min Ven August vil tale med mig.August.Min Ven! jeg ønsker at henvende mig til Dem i et af mit Livs
                                    vigtigste Anliggender. De er - ja, jeg har ikke nødig
                                    at sige det; thi det er en bekjendt Ting - De er den
                                    indsigtsfuldeste i vor Kreds. Deres Stemme har Vægt. Et Ord af
                                    Dem siger meer end al vor Veltalenhed. Med hvem kan jeg da bedre
                                    raadføre mig?Adolf(trykker hans Haand)Hvis jeg kan udrette Noget for Dem -August.De har maaskee allerede bemærket, at jeg i lang Tid har næret en
                                    hemmelig Lidenskab for Deres Kjærestes Søster?Adolf.For Antonie? Nei, det har jeg sandelig ikke bemærket.August.Ikke? Ja, jeg har jo søgt at skjule det -Adolf.Men Jansine og jeg har først idag talt om, at en saadan
                                    Forbindelse var ønskelig.August(omfavner ham)Har De virkelig? Saa De bifalder min Kjærlighed?Adolf.Af mit Hierte. Naar Antonie deler den -August.Det vil jeg haabe... og De selv maa jo kunne dømme
                                -Adolf.Ja, jeg troer, hun ynder Dem, af enkelte Yttringer at slutte
                                    - endogsaa i Formiddag - og jeg pleier ikke
                                    at bedrage mig i deslige Ting.August.Det kommer altsaa blot an paa, om Forældrene ville give deres
                                    Samtykke - og her stoler jeg ganske paa Dem.Adolf.Over dette Punct troer jeg at kunne berolige Dem. Vi kjende Dem
                                    Alle som en brav, stræbsom, ung Mand. Og hvad det Oeconomiske
                                    angaaer - man burde jo egentligt ikke tage Hensyn til
                                    Sligt - men ogsaa heri taler Alt for Dem. De har gode
                                    indtægter og en anseelig privat Formue.August.Ak, min Ven! Guld er Støv. De anseeligste private Formuer kunne
                                    smelte hen. Men en retskaffen Vandel - ja, hvem veed
                                    det bedre end De, der er et Mønster for os Alle? - en
                                    retskaffen Vandel er Grundvolden for al jordisk Lykke.Adolf.Denne Grundsætning vedkjender jeg mig aldeles; og den bestyrker
                                    kun end mere min Agtelse for Dem.August.Saa nedlægger jeg da min Skjebne i Deres  Hænder. Tael De med Onkel og Tante!
                                    Benyt den skjønne Indflydelse, De nyder i vor Familie; og tvende
                                    Menneskers Lykke vil være Deres Løn!Adolf(enthousiasmeret).Det skal jeg! Det skal jeg tilforladeligt! Det er et
                                    betydningsfuldt Kald, De har betroet mig; men jeg skal ikke
                                    hvile, før jeg har gjorl mig værdig til Deres Tillid. Nu vil jeg
                                    strax gaae ind og tale med Herr Skaarup; og, hvis det er sandt
                                    - hvis jeg virkelig nyder nogen Indflydelse hos ham,
                                    da skal jeg snart bringe Dem gode Tidender. Vor kjære Antonie
                                    skal da ved Deres Side see en glad Fremtid imøde!(Gaaer hurtig ind)August.Puh, den Conversation tog paa Kræfterne. Naar man taler med ham,
                                    maa man altid svæve i den syvende Region. Men har jeg ham paa
                                    min Side, saa har jeg ogsaa Forældrene; og saa kommer det kun an
                                    paa, hvad den lille Stivnakke Antonie vil sige dertil. Aa, jeg
                                    tænker nok - (betragter sig selv). Hvad
                                    Fanden kan hun forlange mere? Vi har gjort Lykke før hos
                                    Smaapigerne.Tredie Scene.August. Madam Skaarup og Madam Rust (fra Hoved-Indgangen).August.Der har vi jo vor kjære Tante! Hvor har De været? Der har været
                                    en Spørgen efter Dem -!Mad. Skaarup.Jeg var nede hos Madam Rust.Mad. Rust.Ja, Deres kjære Tante har saamænd beæret mig med et Besøg.August.Naa, ja det er en anden Sag. (Seer paa madam
                                    Skaarup) Men er det dog ikke mærkeligt, som Tante paa
                                    den senere Tid har faaet et godt Udseende? Er det ikke sandt,
                                    Madam Rust?Mad. Rust.Om det er sandt? Det er en Bemærkning, jeg har gjort for længe
                                    siden. Men De har ogsaa en ypperlig Constitution.Mad. Skaarup.Aa jo, jeg kan jo ikke klage. (Afsides til August)
                                    Undskyld, jeg har Noget at tale med Madam Rust.August.Det gjør Intet. Jeg kan gaae ind til de Andre.(Afsides,
                                        idet han gaaer ind tilhøire). Her skal nok, inden
                                    Hjælpetropperne komme, foreløbig slaaes en lille PladeMad. Skaarup.Nu, Madam Rust, hvad jeg vilde sagt - mit Hoved er saa
                                    fortumlet - saa bliver det derved.Mad. Rust.Det bliver derved. 500 Rigsdaler har jeg overleveret Dem
                                    iformiddag og 500 nu. Resten bringer jeg Dem imorgen.Mad. Skaarup.Ja, det var jo godt, om jeg kunde Saae dem imorgen. De første 500
                                    ere allerede saa godt som borte. Min Mand har strax afgjort en
                                    Gjæld paa 400 Rigsdaler, der længe har trykket ham. De øv rige
                                    gaae snart, saa Meget jeg har at anskaffe. Pigebørnene har jeg
                                    lovet Hver et Shawl; de har længe trængt dertil. Det vil vi ud
                                    og kjøbe i Eftermiddag. Og saa vil min Mand, at vi skal gjøre
                                    Herr Adolf en Present, for nogle Tjenester, han tidligere har
                                    beviist os. Det skulde ogsaa skee idag. Nu kommer Jansines
                                    Forlovelse med ham. Ved den Leilighed vil ogsaa Meget gaae bort.
                                    Det er ikke, fordi vi er' i Forlegenhed; her har allerede været
                                    Bud paa Bud fra Kræmmerne, at vi kunde faae hos dem, hvad det
                                         skulde være, og at
                                    det ikke hastede med Betalingen. Men jeg vil helst betale, hvad
                                    jeg kjøber.Mad. Rust.Ja, det samme siger jeg.Mad. Skaarup.Angaaende Kjøbet af Deres Huus da vil min Mand selv tale med Dem.
                                    Han har opsat en Contract eller et Skjøde, hvad det hedder
                                    -Mad. Rust.Meget vel, lille Frue!Mad. Skaarup.Saa skulde vi endnu tale om den Douceur, vi er Dem skyldig.Mad. Rust.Det kan vi tale om, naar De kommer i Ro, og De har hævet Pengene
                                    paa Lotto-Comptoiret. Jeg overlader det ganske til Dem, lille
                                    Frue, og Deres Mand, enten De vil unde mig en Sum eengang for
                                    alle, eller sætte en Livrente ud for mig.Mad. Skaarup.Ja, det komme vi nok ud af. I det Punkt er min Mand generøs.Fjerde Scene.De Forrige. Skaarup.Skaarup.Naa, er I her! Jeg har ventet paa Dem begge.Mad. Rust.Deres Frue og jeg stod netop og talte om Dem.Skaarup.Naa! - Forresten er min Kone ikke Frue.Mad. Rust.Hvad hun ikke er, kan hun blive. Det skulde gaae besynderligt
                                    til, om man vilde nægte en Mand som Dem en Rang, hvis De
                                    begjærte det.Skaarup(smilende)Det kunde nok hænde sig, at De har Ret deri.Mad. Rust.Og jeg hører, jeg tør gratulere Dem. Herr Adolfs Onkel har givet
                                    sit Samtykke til hans Forlovelse med Deres Datter Jansine.Skaarup.Ja, nu er der Ingenting mere iveien. Jeg fik Brev fra ham ved
                                    Bordet.Mad. Rust.Det kan jeg begribe; naar man kan komme ind i en Familie som
                                    Deres.Skaarup(afsides til sin Kone).Har Madam Rust flyet dig de 500?Mad. Skaarup.Jo, jeg har dem her.Skaarup.Det var vel. Lad saa Pigen springe hen til vor forrige
                                    Viinhandler og kjøbe 12 Flasker Portviin, og lad dem bringe ned
                                    til Madam Rust. Vi maae dog iforveien vise hende et lille
                                    Galanterie. - Og kom saa ind med mig i min
                                    Skriverstue. Herr Adolf har betroet mig en Sag af Vigtighed, som
                                    jeg maa tale med dig om. (Høit). Vil De saa følge
                                    med, Madam Rust, saa kan vi afgjøre Alt angaaende Kjøbet af
                                    Deres Huus. Vor Aftale er, at jeg betaler Dem 900 Rigsdaler
                                    strax, og Resten lade vi staae paa Prioriteterne.Mad. Rust.Meget vel, Herr Skaarup.Skaarup.Det er en Grille af mig, at jeg ikke udbetaler Dem det Hele
                                    strax.Mad. Rust.Det saae jeg jo helst.Skaarup.Nei, lad det nu blive ved Aftalen. Jeg har en Speculation fore,
                                    hvortil jeg kommer til at bruge en Hoben. (Med
                                        Eftertryk). Deres Penge er De vis.Mad. Rust.Derpaa har jeg intet Øieblik tvivlet. (Spøgende).
                                    Men De Vil dog aldrig sætte Deres Penge i Sparekassen?Skaarup.Nei, nei, lille Madam! Det var dengang. Nu har vi heller ikke
                                    nødig at tage det saa nøie. - Ja, kom saa ind med.(Han, Madam Skaarup og Madam Rust gaae ind tilhøire).Femte Scene.Nicolai og Jacob Baabsmand (fra Hoved-Indgangen).Nicolai.Her er Ingen. Pigen har nok Viist os feil.Jacob.Hun sa'e, de kom strax, gjorde hun.Nicolai.Jaja! saa lad os da vente.Jacob.Med Forlov, Herr Reiersen! - siden vi ikke har noget
                                    Bedre at gjøre - hvorfor vil De endelig give Dem ud
                                    her i Huset for Understyrmand? Hvorfor tør Ingen vide, at De er
                                    Eier af Skib og Ladning? Jeg synes dog, det Fartøi, vi ere komne
                                    med, kan man være bekjendt; og Ladningen er sine 70,000 Pjastre
                                    værd mellem Brødre. Jeg har nok hørt, at En og Anden, der vendte
                                    tilbage med tomme Lommer, har bildt Folk ind, han var en
                                    Matador. Men naar man har Skillingen som De, Herr Reiersen
                                    -Nicolai.Jeg har nu mine Grunde.Jacob.Ja, bliv ikke vred, fordi jeg spør'. Jeg har kjendt Dem fra den
                                    Tid, De var Dreng. Vi har gjort Reisen sammen til Boston paa det
                                    Fartøi, som Herr Skaarup var Rhedere til. Jeg havde faret for
                                    ham endeel Aar og var godt anskrevet her i Huset; og see derfor
                                    fik jeg et Slags Tilsyn med Dem paa Skibet. I Begyndelsen smagte
                                    det Dem ikke. De gik og saae ligesaa melancholsk ud som en
                                    gammel Redekam, der har mistet Tænderne. Men siden gik det
                                    bedre, og det var Synd at sige Andet, end at De tilsidst
                                    skikkede Dem vel. Men saa maatte vi lade Dem blive i Boston, og
                                    jeg tog Hyre tilbage. - Nu føier det sig saaledes, at
                                    jeg ifjor kommer paany 
                                    til Boston, og saa seer jeg, at Skibsdrengen er bleven Compagnon
                                    i et anseeligt Handelshuus; og alle Folk taler om, at De har
                                    viist Conduite, hvor det behøvedes, og gjort Comptoiret store
                                    Tjenester. Og Saa tænkte jeg ved mig selv: Der maa sidde et godt
                                    Hoved paa ham. Og saa derfor, Herr Reiersen, og fordi vi har
                                    været gamle Kistekammerater, tænkte jeg, at jeg vide dog spørge
                                    Dem om Grunden -Nicolai.Du har Ret, gamle Kammerat! og jeg kan forklare dig Alt med faa
                                    Ord. Kald det Stolthed, kald det Forfængelighed, kald det, hvad
                                    du vil; men jeg vil ikke, at de skal tage vel imod mig her i
                                    Huset, fordi jeg bringer en Slump Pjastre med mig, men for min
                                    egen Skyld. Skaarup og hans Kone tog mig til sig som et fattigt
                                    Barn, dengang de selv ingen Børn havde. Siden kom de to Døttre,
                                    og jeg var tilovers. De har gjort mig meget Godt; Gud veed, at
                                    jeg erkjender det. Men de har ikke sørget tilgavns for min
                                    Opdragelse, da der var Tid dertil; de forstod ikke at behandle
                                    den ærekjære Dreng og miskjendte mine Folelser. For hver
                                    Drengestreg, jeg gjorde, krænkede de mig med at lade mig høre
                                    deres Velgjerninger. Kun Antonie forstod mig; hun alene havde
                                    Magt at styre mig, og kun hun var Skyld i, at jeg ikke for længe
                                    siden var rendt min Vei. - Nu, kort og godt, i Boston
                                    fik jeg at vide, at det var gaaet tilagters med den gamle
                                    Skaarup, og jeg 
                                    besluttede at hiælpe ham. Derfor - og fordi jeg
                                    - nu ja, derfor er jeg kommet hertil.Jacob.Og naar nu den gamle Skaarup ikke ta'er imod Dem, saaledes som
                                    De, med Deres Tilladelse, har sat Dem det i Hovedet, saa la'er
                                    De ham drive af, Herr Reiersen, og hjælper ham ikke?Nicolai.Sladder! Hvem taler derom? Hjælpes skal han, hvordan det saa
                                    gaaer.Jacob.Naa, men De vil dog først lodde Grunden, for at see, hvor dybt De
                                    kan gaae. (Ryster paa Hovedet). De skulde ikke
                                    gjøre det, Herr Reiersen! Med saadanne Prøver gaaer det, som det
                                    gik vor Koksmath John. Han havde faaet en Theepotte af Fajance
                                    tilgi'endes af Kahytskriveren, og saa vilde han see, om den var
                                    stærk, og lod den falde fra Fokkeraaen; men den gik itu.
                                    - See, nu vil jeg med Deres Tilladelse besøge en lille
                                    Pige ude i Nyboder, som jeg veed venter paa mig; vi er halvveis
                                    Kjærestefolk. Kom jeg nu der i mine gamle Skibsklæder og sa'e:
                                    Her er jeg, Marie, saa nøgen og fattig som Moses, da han havde
                                    slaaet Pharisæeren ihjel -Nicolai.Hahaha! Du er ikke meget bibelfast.Jacob.Det er et sanbt Ord, Herr Reiersen. Men det er ikke mindre sandt,
                                    at naar jeg taler saadanne til Marie, saa seer hun suurt og
                                    vender mig Ryggen. Nei, jeg har taget mine bebste Kisteklæder
                                    paa og et Par Skilling i Lommen, at hun dog kan see, hendes
                                    Kjæreste er ingen fattig Pjalt, der skal neie sig flad, for
                                    hvert Skridt han vil frem. Menneskerne er engang ikke
                                    anderledes. Naar man kommer fra de lænder, hvor vi har været,
                                    saa seer Folk gjerne, at der hænger en klat Guld og Sølv ved os.
                                    - De skulde ikke gjøre det, Herr Reiersen.Nicolai.Du kan have Ret i Noget; men Antonie tog dog godt imod mig,
                                    uagtet hun ikke vidste Andet, end at jeg er en fattig
                                Styrmand.Jacob.Giorde hun? Ja, hun er et ungt, følsomt Blod; det kan man ikke
                                    regne. Med de Gamle er det en anden Sag; de har det ligesom jeg
                                    vil sige Tallieblokkene paa et skib. Naar der ikke bliver smurt,
                                    piber det. - De skulde ikke gjøre det, Herr
                                Reiersen.Nicolai.Har jeg sagt A, maa jeg sige B. Det faldt mig svært nok at holde
                                    tæt for Antonie, og jeg var meer end angst for, at hun ikke
                                    skulde staae Prøve  De
                                    Gamle bryder jeg mig ikke om. Vil de slaae Vrag paa mig, saa lad
                                    dem. Men det har ingen Fare. De har liidt selv ondt paa den
                                    senere Tid og veed, hvad Trang og Nød vil sige.
                                    (Oprømt) Du skal see, jeg er velkommen. Omsonst
                                    er jeg ikke bleven ført ind her i Salen. Maaskee de i dette
                                    Øieblik sætte Klæderne tilrette, for at tage anstændigt mod
                                    deres Pleiesøn. Kom her, Jakob! (Peger paa den ene
                                        Chiffoniere). See, her har de sat Vaser med friske
                                    Blomster hen og pyntet op. Du skal see, det er for min Skyld.
                                    - Hold nu Alt i Beredskab. Du kan først hilse paa
                                    Folkene, og bring saa siden de Kasser og Kister herop med de
                                    Smaating i, jeg har bragt med til dem. - Jacob! jeg
                                    har aldrig været saa glad som idag. Det er en stor Lykke at
                                    komme hjem og skaffe dem Glæde, der engang -(standser).Jacob.Der engang, med Deres Tilladelse, har seet Dem over
                                Skuldrene.Nicolai.Nei, nei! det er ikke den Følelse, der bevæger mig. Jeg vil ikke
                                    ydmyge dem; ved Gud, det vil jeg ikke! Men jeg vil vide, om min
                                    Kjærlighed bliver gjengjældt, og var jeg ikke saa vis i min Sag,
                                    saa havde jeg maaskee ikke baaret mig ad, som jeg har.Sjette Scene.De Forrige. Antonie (fra Døren tilhøire, bærende paa en Vase med
                                Blomster) Siden Jansine.Antonie(idet hun med Travlhed sætter Vasen hen paa den anden
                                    Chiffonière).Er du der, Nicolai! Det var deiligt, at du kom. Jeg har tænkt saa
                                    meget paa dig.Nicolai.Har du? Naar du vidste, hvor det glæder mig!Antonie(efterat have sat Vasen hen)Nu skal jeg strax være hos dig igjen. (Gaaer
                                ind).Nicolai.Kan du see, Jacob, jeg har Ret. Alt er i Oprør for min Skyld.Jacob.Ja, det lader jo til, der er Røre i Huset.Antonie(kommer tilbage, ledsaget af en Karl og en Pige, der bære en
                                    Sopha).Tag vaerligt paa den. Herhen! Sæt den herhen. (Efterat den
                                        er sat hen i Baggrunden paa den ene side af
                                        Hoved-Indgangen). Jeg kommer strax, kjære
                                Nicolai!(Gaaer ind igjen).Jacob.Her er nok Stads i Familien idag. Man skulde troe, de havde Barn
                                    i Kirke.Nicolai.Aa Snak! Hvor skulde det Barn komme fra?(Jansine kommer ind, efterfulgt af Antonie)Jansine(i en arædende Tone).Du skal see, hun narrer mig. Den Modehandlerinde er saadant et
                                    afskyeligt Menneske. Og naar jeg nu ikke faaer Kappen til
                                    iaften, hvad skal jeg saa gjøre?Antonie.Du faaer den nok, naar du bare vil være taalmodig.Jansine.Jeg faaer den ikke. Det har hele Tiden anet mig, at hun narrer
                                    mig. (Bliver Nicolai vaer. I samme grædende Tone)
                                    God Dag, Nicolai. Hvor du seer godt ud! Vil du ikke sætte dig
                                    ned.Nicolai.Nei, Tak. Men hvorfor er du i saa slet Humeur?Jansine.Aa, man har nok Grund til at være i slet Humeur.Antonie.Min Søster er gudskeelov altid i slet Humeur. Hendes Taarer har
                                    det ligesom Floden Niger, som Adolf har fortalt om, at man ikke
                                    veed, hvorfra den kommer. Der er aldrig Nogen, der veed, hvorfor
                                    hun græder.Jansine.Ja, du leer ad Alting.Antonie.Hvad skal jeg græde for? Du græder jo for hele Familien.Jansine.Du siger nok - men, naar man saa vist har stolet paa at
                                    faae et Stykke, og saa bliver narret... Men jeg veed nok; jeg
                                    har ikke andet end Uheld. Mig skal det altid gaae imod. Jeg
                                    vilde ønske, jeg laae i min Grav.(Gaaer ind).Antonie(bliver Jacob Vaer, der har holdt sig i baggrunden).Hvad er det, jeg seer? Er det ikke vor gamle Jacob?Jacob(kommer frem).Jo, det er, lille Jomfru! Naar De ikke har Noget derimod, vilde
                                    jeg hilse paa min forrige Rhedere, Deres Herr Fa'er.Antonie.Det vil vist glæde Fa'er at see dig igjen. - Og du er
                                    kommet med Nicolai?Jacob.Ja vel ja, lille Jomfru, er jeg kommen med ham.Antonie.Og du har været med ham i Amerita og alle disse Lande?Jacob.Det veed den søde Gud jeg har, lille Jomfru.Antonie.Men hvordan bærer I Jer ad der? De taler jo lutter Engelsk. Kan
                                    du nu tale Engelsk?Jacob.Saa ganske har jeg ikke Videnskab deri. Men man kan altid hjælpe
                                    sig. Og skulde det gaae meget contrair med Sproget, saa maa man
                                    krydse.Antonie.Hahaha! ja det kan jeg begribe. Nu skal jeg fortælle Fa'er
                                    - det er sandt, Nicolai, Fa'er veed, du er kommet.Nicolai.Veed han? Hvad sa'e han? Var han vred, fordi han Intet har hørt
                                    fra mig før?Antonie.Aa, idag er Fa'er i saa godt Humeur, at han ikke let bliver
                                vred.Nicolai.I godt Humeur? Fordi jeg . . . hvorover er han i saa godt
                                Humeur?Antonie.Veed du da ikke, hvad her er passeret?Nicolai(urolig).Nei, nei! hvad er der skeet?Antonie.At Fa'er idag har vundet 50,000 Rigsdaler i Classelotteriet?Nicolai.50,000! - Derom talte du jo ikke et Ord i
                                Formiddag.Antonie.Vi erfarede det ogsaa først, ligesom du var gaaet. Aa, her er
                                    bleven en Uro og Tummel i Huset -! Fa'er gaaer omkring
                                    og speculerer, Mo'er maaler Tøi af; Kræmmerne har sendt os saa
                                    mange Varer ind i Huset, at vi gjerne kunde opklæde alle
                                    Waisenhusets Børn.Nicolai(kold).Saa?Antonie.Her skal males, her skal gibses, her skal meubleres, og jeg veed
                                    ikke Alt hvad. Iaften skal vi have Fremmede; og derfor er Salen
                                    sat istand og pyntet op, som du seer.Nicolai.Hm! Seer man!Antonie.Ja, du ryster paa Hovedet. Jeg har selv tænkt over, om det er
                                    godt, paa eengang at faae saa mange Penge. Man kan let komme ud
                                    af sit gode, gamle Trit og sætte sig Nykker i Hovedet. Men naar
                                    jeg saa husker paa, hvor meget Fa'er har gaaet igjennem i de
                                    sidste Aar, og at han nu kan vente en sorgfri Alderdom, saa
                                    glæder jeg mig over, at han har vundet. Penge er dog en rar
                                    Ting. (Madam Skaarup raaber indenfor: Antonie!)
                                    Naa, nu er der igjen Ild i Papirerne. Vi er Alle saa
                                    forstyrrede, saa det er en Lyst. Jansine græder over sin Kappe;
                                    Mo'er klager, at hendes ny Hat ikke vil passe; Fatter har spildt
                                    Viin paa sin Vest; mit Livbaand er to Gange gaaet op. Der er
                                    intet af vort Tøi, der vil sidde og holde. Det er, ligesom det
                                    var Himlens Villie, at vi skulde have Nyt. (Der kaldes
                                        igien). Ja, nu kommer jeg.(Løber ind)Jacob(efter en Pause, under hvilken Nicolai gaaer heftig op og
                                    ned).Jeg staaer her og seer paa de Blomstervaser, Herr Reiersen. Jeg
                                    troer næsten ikke, at de er' satte hen for vor Skyld.Nicolai.Gid Fanden havde alle Lotterier, baade Tallotteriet og
                                    Classelotteriet! Der kommer kun Ulykke deraf.Jacob.Med Deres Tiltadelse, den Ulykke kan da bæres, at vinde de
                                    50,000.Nicolai.Jeg har glædet mig som et Barn til at hjælpe og understøtte dem.
                                    Jeg har tænkt mig de Gamles Overraskelse, deres Glæde over at
                                    rives ud af al Nød, deres - hvorfor skal jeg ikke
                                    tilstaae det? - deres Taknemmelighed. Og nu
                                    - nu staaer jeg som en Nar. Nu bryder de dem feil om
                                    mig.Jacob.Ja, det kan nok hænde. Men seer De, Herr Reiersen - og
                                    tag mig ikke mine Ord ilde op - naar De nu strax havde
                                    meldt Dem som den rige Mand, saa havde Alle bukket og skrabet
                                    for Dem; for Lige søger Lige. Og De havde været fornøiet og ikke
                                    vidst, om man bukkede for Dem eller for Deres Penge. Nu derimod
                                    -Nicolai.Spar dine Bemærkninger. Bagefter kan Enhver give gode Raad.Jacob(efter et Ophold, med Tørhed).Skal jeg saa lade de Kister og Kasser med Deres Foræringer bringe
                                    herop?Nicolai.Du skal Fanden, skal du! Ingenting skal bringes herop. Ikke en
                                    Snuus!Jacob.Herr Reiersen! tag mod et godt Raad af en Mand, der mener Dem det
                                    vel. Gjør Ende paa denne Historie. Naar Deres Pleiefa'er kommer,
                                    saa fortæl ham Alting lige ud af Posen. Sandtnok vil han ikke
                                    blive saa fornøiet, som naar han selv kunde have Nytte af Deres
                                    Skillinger - for det er nu natyrligt. Men det vil dog
                                    fornøie ham, at hans Pleiesøn har skikket sig vel og er blevet
                                    til Noget i Verden.Nicolai.Jeg kan ikke og gider ikke. Det er mig nu, som om hele min
                                    Eiendom ikke var fire Skilling værd. Før var jeg glad ved den
                                    Tanke, at min Rigdom kunde gjøre disse Mennesker glade. Nu
                                    - jeg vilde næsten til Trods ønske, at jeg virkelig
                                    kom tilbage kom kimpel Styrmand.Jacob.Ja, den Lykke kunde De sagtens opnaae. - Men der kommer
                                    nok Herr Skaarup. Lad os nu sætte os i Lave.Nicolai.Ja, der er han. - Ak Gud, han er bleven gammel!Syvenbe Scene.Nicolai. Jacob. Skaarup og August fra høire.Skaarup(kommer ind i afsides Samtale med August og tager ikke strax
                                    Notice af Nicolai).Vær du kun ubekymret, August. Jeg kjender dig og veed, det er
                                    ikke Egennytte, der driver dig.August.Ja, det vilde jo være meget kraenkende for mig, om Onkel skulde
                                    troe, at jeg af Interesse -Skaarup.Det troer hverken jeg eller Nogen.August.Jeg kan forsikre, at om Antonie var den fattigste Pige i
                                    Kjøbenhavn -SkaarupDet veed jeg, og saadanne kjender jeg dig. Partiet er i alle
                                    Henseender fornuftigt. Min Kone og jeg har i lang Tid ønsket
                                    det. (Høit idet han vender sig mod Nicolai). Naa,
                                    see der har vi jo vor Nicolai.(Nicolai nærmer sig).August(trækker Skaarup tilbage; afsides)Men troer Onkel virkelig, at Antonie giver sit Samtykke?Skaarup.Der er Intet iveien. Min Kone taler nu med hende. Det er en god,
                                    føielig Pige. (Høit til Nicolai). Nu, velkommen,
                                    min Dreng! Du er jo bleven stor og stærk!Nicolai(rørt).Kjære Pleiefa'er? Er jeg Dem virkelig velkommen?Skaarup.Hvorfor skulde du ikke være mig velkommen, naar du ellers har
                                    opført dig godt, saa vi ingen Skam har af dig. - Men
                                    jeg hører, vor gamle Jacob er ogsaa ankommen. Naa, der er han
                                    jo. Velkommen, Jacob!Jacob.Gud velsigne Dem, Herr Skaarup. Naar De  ikke tog det fortrydeligt op, vilde
                                    jeg hilse paa min forrige Rhedere.Skaarup.Det skal du have Tak for, min Søn! Sæt dig ned; nu kommer der
                                    strax en Snaps og en Bid Brød.Nicolai(afsides).Saaledes skal jeg modtages!August(nærmer sig Nicolai; ironisk).Er det tilladt at hilse paa sin gamle Legekammerat?Nicolai(kort).God Dag, August!August.Jeg hører, du er avanceret stærkt siden Sidst. Du kan jo snart
                                    vente at blive Understyrmand.Skaarup.Nei, han er Understyrmand.August(spodsk)Er du? Hvem skulde troe det!Skaarup.Ja, seer du, Nicolai, nu er du kommet i et  heldigt Øieblik. Du kan komme til at
                                    fare for mig. Jeg har en Speculation - siig mig, i
                                    hvad Priis er Kaffe og Sukker paa Markedet i Boston?
                                        (Vender sig fra ham til August, uden at oppebie Svar,
                                        da hans Kone kommer ind med Antonie). Naa, der er
                                    min Kone med Pigebarnet.Ottende Scene.De Forrige. Madam Skaarup. Antonie. kort efter Jansine og Madam
                                Rust; siden en Tjenestepige. Tilsidst Adolf.Nicolai(ved at see Madam Skaarup).Min Pleiemoder! Min kjære, gode Pleiemoder!Mad. Skaarup.Ja, der er han! Det er ganske rigtigt ham.Nicolai.Du har dog vel lidt Godhed titovers for mig endnu?Skaarup(trækker sin Kone fra Nicolai).Bliv ikke vred. Jeg har Noget at tale med min Kone. (Sagte
                                        til hende, mens Nicolai bliver nedslaaet staaende)
                                    Har du talt med Antonie?Mad. Skaarup.Jo, jeg har. Det gi'er sig nok.Antonie(afsides til Moderen; tørrende Øinene).Jeg siger dig, Mo'er, jeg gjør det ikke.Mad. Skaarup(ligeledes afsides til hende).Du skal, Barn! Der er dit eget Bedste.August*)(der nærmer sig Antonie, smigrende).Over al denne Uro har jeg knap kunnet vexle et Ord med vor
                                    venlige Antonie; og du veed ikke, hvor jeg har længtes efter at
                                    tale med dig. Jeg har saa Meget at sige dig.Antonie.Jeg har ikke Lyst til at høre Noget idag.Nicolai(afsides til hende, ved hendes anden Side).Antonie! jeg er nær ved at fortvivle. Naar du ikke vil trøste og
                                    opmuntre mig, er det ude med mig.Antonie.Jo, jeg er vistnok skikket til at opmuntre Andre.(En Pige bringer en Presenteerbakke med Drikkevarer
                                etc).Skaarup.Naa, det var vel. - Men jeg begriber ikke, *) Ordenen er: Nicolai. Antonie. August. Madam
                                        Skaarup. Skaarup. Jansine. Madam Rust. I Baggrunden Jacob. hvor Herr Adolf kan
                                    blive af. Han var blot gaaet hen for mig etsteds; og jeg vilde
                                    dog, han skulde være tilstede.Jansine.Jeg har seet ham staae dernede og tale med en Mand. Nn kommer han
                                    nok strax.Skaarup.Godt. Lad os saa faae et Glas Viin, Kone. - Ja, jeg
                                    seer Dem jo Alle hos os iaften, da nogle gode Venner har ladet
                                    sig melde.Mad. Rust.Jeg takker skyldigst for Indbydelsen.Skaarup.Kom du saa kun med, lille Nicolai; vi har Plads til dig med.
                                    - Men nu vil vi, mens vi Alle ere samlede mellem os
                                    selv, foreløbig drikke et Glas paa en glædelig Begivenhed.
                                        (Adolf kommer ind) Der er Herr Adolf. Et Glas
                                    til Herr Adolf. (Afsides tildenne, mens de øvrige
                                        Tilstedeværende hver tage sig et Glas). Alt er bragt
                                    i Rigtighed. Jeg maa tilstaae Dem, jo mere jeg tænker paa dette
                                    Partie, desmere glæder det mig for min Antonie, og jeg er Dem
                                    overmaade forbunden for den Interesse, De har viist for denne
                                    Sag. Kan jeg ved Leilighed vise mig erkjendtlig -Adolf.Taal endelig ikke herom, Herr Skaarup. Min  skjønneste Løn er den Bevidsthed, at
                                    jeg har gjort vor Antonie lykkelig.Skaarup(høit, til de Andre, rømmende sig)Børn! Jere Udsigter har i lang Tid ikke været de bedste. Min
                                    statkkels Jansine har længe gaaet og Sørget, inden Herr Adolfs
                                    Onkel vilde give efter, indtil vi endelig idag ved Bordet kunde
                                    have den Glæde at drikke paa hendes og Herr Adolfs Fremtids Vel.
                                    For min Antonie har jeg ofte været bekymret. Jeg blev Dag for
                                    Dag ældre, og vidste ikke, hvem der skulde være hendes Støtte,
                                    naar jeg faldt fra. Men som jeg altid pleier at sige: Naar Enden
                                    er god, er Alting godt - ogsaa for den Sorg er jeg
                                    befriet. En brav, formuende Mand anholder om hendes Haand; og vi
                                    kan nu, Børn, klinke paa Antonies og min Søstersøn Angust's
                                    Forlovelse.samtidigt.{Adolf. Jansine. Mad. Skaarup. Vi gratulere. Mad. Rust.
                                    Ih, jeg gratulerer af Hjertet.}Nicolai(lader ved Skaarups slutnings-Ord og under de Andres
                                    Gratulationer sit Glas falde og udbryder).Antonie! det kunde du -!(Styrter ud, efterfulgt af Jacob).Antonie(der under Faderens Replik mod Slutningen har yttret
                                    Overraskelse og urolig Angst og villet tale, vil nu ile efter
                                    Nicolai, med det Udraab):Nicolai, hør mig!August(holder hende tilbage).Antonie! bliv! hvor vil du hen?Skaarup.Hvad var det?(Under de sidste Repliker, der maae gaae Slag i Slag, og under
                                almindelig Forbauselse over Nicolais Forsvinden, falder Tæppet).Tredie Act.Samme Decoration som i anden Act. Foran den ene Sopha staaer et
                            Divansbord med en Armstage med tændte Lys. Paa hver af Chiffoniererne
                            staae ligeledes Armstager, hvis Lys ere tændte.Første Scene.Skaarup. Madam Skaarup. Antonie. Siden Adolf.Skaarup.Naa, Barn, eet Ord saa godt som tyve: hvad har du besluttet?Antonie.Hvor kan du, Fa'er! Jeg, som bestandig har gjort mig lystig over
                                    min stive Cousin, skal jeg nu paa eengang begynde at tale godt
                                    om ham? Hvergang han har villet dandse med mig, har jeg sagt
                                    Nei, fordi han ikke kan holde Tact -Skaarup.Sniksnak! I Ægteskab spørger man ikke om Tact og saadanne
                                    Narrestreger.Antonie.Men, Fa'er, August og jeg skjændes og disputere med hinanden den
                                    hele Dag; hvorledes skal vi nogensinde kunne enes
                                -Skaarup.Derfor kan I godt enes. Min Kone og jeg enes, uagtet vi aldrig
                                    ere enige.Antonie.Fa'er og Mo'er er nu i saa mange Aar vante til det.Skaarup.Ja, deri stikker det. Saaledes vil August og du ogsaa vænnes til
                                    hinanden. Det er med Ægteskab som med Huusleilighed. Folk i
                                    Kjøbenhavn flytte hvert Øieblik og faae det aldrig tilpas. Men
                                    naar man bliver paa et Sted og vænner sig til Manglerne, saa
                                    finder man sig vel i Alt. Har du været gift med August en halv
                                    Snees Aar -Antonie.Jo, en halv Snees Aar! Inden den Tid kan jeg være død og
                                    begraven.Skaarup.Hvad har du da mod August? Er det ikke en kjøn, ung Mand?Antonie.Alle Folk sige dog, han seer ud som en Barbeersvend.Skaarup.Aa Vaas! - Saadanne Noget vil jeg ikke høre.Mad. Skaarup.Det kan ikke hiælpe, du taler til Antonie. Hun troer, hun kan
                                    slaae Alt hen i Spøg. Men det Hele er saa ikke Andet, end at hun
                                    har sat sig Griller i Hovedet, nu da Nicolai er kommet hjem.Skaarup.Men de Griller skal hun sætte sig ud af Hovedet igjen. Nicolai
                                    var alle sine Dage en Døgenikt, som vi kun har haft Sorg af,
                                    saadanne som det alletider gaaer, naar man ta'er fremmede Folks
                                    Børn til sig. I fex Aar har han ikke ladet høre et Ord fra sig;
                                    det er den Tak, vi har haft. Og hvad er han nu? Styrmand! Er det
                                    Noget for os at have en Styrmand til Svigersøn? (Adolf
                                        kommer ind). Naa, der kommer Herr Adolf. Nu kan du
                                    spørge ham. Det er en fornuftig Mand, der har raadet baade min
                                    Kone og mig til dette Partie. - Tael De med
                                    Pigebarnet, Herr Adolf. Hvad De siger, gjør hun. Sine Forældres
                                    Ord agter hun ikke. - Og kom  saa ind, Kone, og gjør Alt istand, før
                                    de Fremmede komme.(Han og hans Kone gaae ind).Anden Scene.Antonie. Adolf. Siden Jansine.Antonie.Men, Adolf, hvad har du gjort? Mens jeg troer, at du er Nicolais
                                    bedste Støtte, gaaer du hen - Jeg kunde lee derover,
                                    naar jeg ikke var saa bedrøvet - gaaer du hen og
                                    klapper mig sammen med August.Adolf.Men, min bedste Antonie! Jansine og jeg troede, at du holdt meget
                                    af August. Selv dine Yttringer til ham i Formiddag bestyrkede os
                                    deri.Antonie.Aa Gud nei! hvor kunde I tænke Jer -! Hvad skal vi nu
                                    gjøre? August, der har saa mange Penge, ham giver Fa'er og Mo'er
                                    ikke saa let Slip paa. Og den stakkels Nicolai, der Ingenting
                                    har, Ingenting er -(Jansine kommer ind, omklædt, med et Livbaand i Haanden).Jansine(gaaer hen mod Antonie, tager hende om Halsen og kysser
                                    hende).Aa, min stakkels, ulykkelige Søster! Jeg har  grædt saadanne for din
                                    Skyld. Jeg faaer aldrig noget lykkeligt Øieblik igjen, før jeg
                                    veed, du er fornøiet. Jeg var saa glad og tænkte og sværmede om
                                    en lysere Fremtid, og saa skal den Ulykke arrivere. Hvad synes
                                    du, Adolf, hun har sagt mig, at hun kan ikke leve uden
                                Nicolai.Adolf(med Deeltagelse).Det er jo i Sandhed høist beklageligt!Jansine.Og fordi Nicolai Ingenting er, skal vi derfor foragte ham? Man
                                    kan jo være meget retskaffen, fordi man Ingenting er.Adolf.Det kan man unægtelig.Jansine.Jeg veed, hvad Kjærlighed er, og hvor elendig et Menneske kan
                                    gaae omkring.Adolf.Ja, det er en stor Sandhed! - Men hvad skal vi gribe
                                    til?Antonie.Du maa tale igjen med Fa'er og Mo'er. Dig ta'er de efter.Jansine.Ja, det maa du, Adolf! Du har Følelse for Menneskernes Lidelser,
                                    og du kan sætte dig ind i hendes Forfatning. - Kom,
                                    søde Antonie, og hjælp mig dette Livbaand om. -
                                        (Mens det bindes omkring). Skal min stakkels
                                    Søster være den Eneste, der paa en Dag som denne gaaer omkring
                                    og sørger?Adolf.Nei, nei! det var jo virkelig Synd. Det bør ingenlunde skee. Jeg
                                    skal tale med dine Forældre -Antonie.Men, Adolf, glem blot ikke, hvad har lovet, at du vil sørge for
                                    Nicolai.Adolf.Jeg har allerede arbeidet for ham. Jeg har en Idee, som jeg har
                                    grundet Haab om at kunne udføre, og hvorved han kan faae en
                                    anstændig, fast Ansættelse her i Byen.Antonie(falder ham henrykt om Halsen)Nei, Adolf, har du virkelig? Du er en fortræffelig Mand!
                                    - Hvad er det for en Ansætteise?Adolf.Det kan jeg ikke betroe dig endnu. Men jeg tør forsikre, du kan
                                    afdeles berolige dig i denne Hen=  Seende.- Ja, saa vil jeg
                                    strax gaae ind til dine Forældre. Jeg haaber, de ville give
                                    efter for Sandhedens Stemme. Vor gode Antonie bør ikke være
                                    ulykkelig. Hun bør dele det Held, der er tilfaldet os Alle.
                                    - Fat Mod, min bedste Pige! Jeg gaaer ind og taler din
                                    Sag. Tanken om din Fremtid skal give mine Ord Veltalenhed.(Gaaer ind tilhøire).Jansine.Der kan du see, Antonie. Vær nu oprømt og kom ind med i vort
                                    Kammer.Antonie.Naar Adolf bare kunde gjøre Noget for Nicolai.Jansine.Bryd dig nu om Ingenting. Naar han ta'er sig af et Menneske, saa
                                    kan man sige, han er saa godt som forsørget.(De gaae ind).Tredie Scene.Nicolai (kommer hastig ind fra Hoved-Indgangen, efterfulgt af)
                                Jacob.Nicolai.Spar dine Ord og pak dig!Jacob.De er ude af Dem selv, Herr Reiersen. Jeg tør ikke gaae fra Dem.
                                    De veed ikke, hvad De gjør.Nicolai.Den Falske! jeg skal vise hende, hvem hun har holdt for Nar. Da
                                    hun var fattig, da var jeg god nok for hende. Men nu, da
                                    Rigdoms-Djævelen er kommet over dem, nu forskyder hun mig, og
                                    det glatvæk, uden Omstændigheder -
                                    (bitter), Hvad Omstændigheder havde man ogsaa
                                    nødig at gjøre med det fattige Pleiebarn, der i saa mange Aar
                                    har spiist Naadsensbrødet her i Huset!Jacob.Lad Dem tale tilrette, Herr Reiersen!Nicolai.Jacob, du veed ikke, hvor jeg har stolet paa denne Pige. Selv da
                                    jeg var langt herfra og ikke kunde vente, at Nogen her vilde
                                    tænke paa mig, var det, ligesom en Stemme sagde mig, at hun
                                    erindrede sin vilde Legekammerat. Og nu hendes Ord i Formiddag,
                                    hendes Glæde ved at see mig - nei, Jacob! jeg bliver
                                    desperat derover.Jacob(afsides).Det er ogsaa Satan til Qvindfolk!Nicolai.Men lad hende kun foretrække den Hallunk for mig! Er det fordi,
                                    han har det Par Skillinger efter Faderen, saa har hun gjort feil
                                    Regning. Hun og de Andre skal erfare, at Styrmanden er lidt mere
                                    end de bildte dem ind. Nu skal hun see, at jeg kan lee ad dem
                                    allesammen.Jacob.Det skulde De ikke gjøre, Herr Reiersen? Et Menneske maa ikke
                                    være saadanne.Nicolai.Jo, netop nu skal det være min Triumph!Jacob.Lad dem nu drive af for det, de er'; og lad os recommandere os i
                                    al Stilhed.Nicolai.Jeg veed, hvad jeg gjør. Gaae du nu ind i mit Logis, bring alt
                                    mit Tøi ud paa Toldboden og hold Barkassen klar.Jacob.Vel vel! jeg skal udføre Alt punktligt. - Men, Herr
                                    Reiersen, De skulde ikke gjøre det. Med Fruentimmer er det ikke
                                    anderledes. De har det som, jeg vil sige, de engelske Jægter,
                                    der ere gjorte paa Kjøb. Saadan En kon ha'e en kjøn Skabelon og
                                    en god  Reisning; men
                                    kommer hun ud i rum Sø, saa gi'er hun sig i alle Ender og
                                    Kanter, See, nu har jeg med Deres Tilladelse isinde
                                -Nicolai(utaalmodig).Jacob, du kan gaae.Jacob.Det er et sandt Ord; det kan jeg. Ethvert Menneske har nu sin
                                    egen Dømmekraft; men jeg siger endnu engang: De skulde ikke
                                    gjøre det, Herr Reiersen!(Gaaer)Fjerde Scene.Nicolai. Jansine. Siden Antonie.Jansine(med en Armstage med tændte Lys)Nicolai! er du her? (Sætter Armstagen hen paa
                                    Bordet). Du stakkels Menneske! Du er vist ulykkelig og
                                    fortvivlet -Nicolai(kold).Aa, jeg har fundet mig i saa Meget, saa kan jeg ogsaa
                                -Jansine.Men er du ikke elendig over, at du skulde miste Antonie, som du
                                    elsker saa høit?Nicolai.Jeg skal sige dig, Jansine! naar man har holdt af en Pige og
                                    mærker, at hun ikke duer noget, saa la'er man den Fugl
                                flyve.Jansine(grædende).Men hvordan er det, du taler om min Søster?Nicolai.Det gjør mig ondt, jeg ikke kan tale bedre om hende. Naar man som
                                    hun kan forlove sig med To paa eengang -Jansine.Men det har hun jo ikke gjort. Hvor kan du troe det? Hun er jo
                                    uskyldig og har slet ikke vidst, at Fa'er lige med Eet vilde
                                    forlove hende med August.Nicolai.Hvad er det, du siger?Jansine.Veed du da ikke, hun gaaer og sørger og græder og er fortvivlet
                                    -Nicolai(henrykyt).Hvad? græder hun? Den velsignede Glut! Er hun fortvivlet? Hahaha!
                                    Det kan jeg lide! - Har jeg da virkelig gjort hende
                                    Uret?Jansine.Javist har du. - Naa, der kommer hun selv. Nu kan du
                                    høre, hvad hun siger.(Antonie kommer ind med en Kurv med Iheetøi, som hun sætter
                                    fra sig).Nicolai(iler hen til hende).Er du mig tro, Antonie? Elsker du som før din gamle
                                Legekammerat?Antonie.Jo, du fortjener det rigtignok, saa forskrækket du gjorde mig
                                    før.Nicolai.Bliv ikke vred, at jeg miskjendte dig. Nu er jo Alting godt
                                    igjen. Nu bliver jeg her og har Tid til at bede dig om
                                    Forladelse.Antonie.Nu bliver du her! Ja, Courage har du. Men naar Fa'er og Mo'er
                                    seer dig, saa faaer du neppe Lov til at blive her.Nicolai.Aa, det har ingen Fare. Jeg er inviteret til iaften; og desuden
                                    - for at fortælle Jer Alt...Jansine(afbrydende ham).Antonie har Ret. Nu skal du gaae. Men om  Lidt kan du komme igjen, naar de
                                    Fremmede er her; Saa kan Fa'er og Mo'er ikke Være bekjendt at
                                    sige Noget. Hun skal desuden sætte sit Haar og kan ikke staae og
                                    snakke med dig.Nicolai(efter lidt Betænkning)Godt da! - Gaae kun ind og pynt dig. Jeg vil ogsaa
                                    pynte mig. Om en halv Time er jeg her igjen.Antonie.Men bliv dog ikke for længe borte, hvis Fa'er og Mo'er paany
                                    skulde plage mig med August.Jansine.Det gjør Fa'er og Mo'er ikke. Adolf taler med dem; og de gjør
                                    Alt, hvad han siger.Nicolai.Ja, jeg har mit Logis her i Nærheden; saa jeg kan snart være her.
                                    - Farvel, Smaapiger! Og naar jeg kommer igjen, skal
                                    jeg selv tale med Fa'er og Mo'er, og - her er min
                                    Haand - det skal hjælpe.(Gaaer ud ad Hoveddøren).Antonie.Han er saa modig paa det, at han ikke hviler, før Fa'er og Mo'er
                                    kaster ham ned ad Trapperne.Femte Scene.Jansine. Antonie. Skaarup (i sorte Klæder og hvid Vest). Adolf.Skaarup(trædende ind i Samtale med Adolf).De veed, at jeg har megen Respect for Deres Mening og agter Deres
                                    ædle Grundsætninger. Men nu at kalfatre Sagen om, kan hverken
                                    passe sig for mig eller for min Datter. (Høit, til
                                        Jansine og Antonie). Gaae I kun ind og hjælp Jeres
                                    Mo'er mod Paaklædningen; og lad Pigen sætte Atting ind.Antonie.Nu gaaer jeg. (Afsides. til Adolf) Hvad sa'e
                                    Fa'er?Adolf(trækker paa Skulderen).Endnu er han ubøielig.Antonie(til Jansine).Der kan du see.(Hun og Jansine gaae md)Skaarup(til Adolf).De kan troe mig, den Godhed, Pigebarnet har for Nicolai, er kun
                                    Flyvegriler, der vil gi'e sig, naar hun ikke seer ham mere; og
                                    det skal jeg nok sørge for.Sjette scene.Skaarup. Adolf. August. Siden fremmede Herrer og Damer. Madam
                                Skaarup. Jansine. Strax i Begyndelsen af denne Scene, inden de
                                Fremmede ere komne, sætter en Pige Maskinen paa Bordet og ordner
                                Theetøiet.August(omklædt).Jeg seer, jeg er en af de Første.Skaarup.Ja, du er en accurat Mand. Men nu kan vi ogsaa ret strax vente
                                    vore Fremmede.August.Hvad mener Onkel om Antonie? Tør jeg gjøre mig Haab?Skaarup.Vær du kun aldeles ubekymret.August.Jeg kan heller ikke troe, at en Pige som Antonie kan have
                                    Inclination for et Menneske, der har flakket om saa længe, uden
                                    at man har hørt et Ord om ham. Gud veed, hvad han er for en
                                    Udhaler. Onkel burde forbyde ham Huset.Skaarup.Ja, det har jeg stærkt isinde.- Naa, der banker det.
                                    Der har vi vore Gjæster.(Tvende Herrer med deres Damer komme ind. Indbyrdes
                                    Complimenter De Fremmede gratulere Skaarup).Skaarup.Tak, Tak! Værgod og Sæt Dem ned. Min Kone kommer paa Øieblikket.(Madam Skaarup kommer ind fra høire, ledsaget af Jansine. Den
                                    første har en moderne, temmelig stor, Iyseblaa Silkehat paa, der
                                    contrasterer noget med hendes øvrige Paaklædning).Første Herre.Ah, Madam Skaarup! Vi gratulere!Mad. Skaarup.Mangetak! - bliv De kun siddende.(Efterhaanden komme flere Fremmede, hilse og gratulere.
                                    Damerne tage Plads med Mad. Skaarup ved Theebordet. Nogle af
                                    Herrerne sætte sig hos dem; Andre opholde sig i Forgrunden hos
                                    de Samtalende. Jansine, Pigen og siden Antonie tage sig af
                                    Opvartningen).Anden Herre(kommer frem med Skaarup).Hør, Skaarup, var det dig, der i forrige Uge havde Bud hos mig og
                                    vilde laane mine Heste og Vogn til at kjøre Brænde?Skaarup.Jo, det var. Men jeg fik dem ikke. Du bad mig undskylde.Anden Herre.Saa? Det maa have været en Feiltagelse. Send du kun Bud efter
                                    dem. Det kan du nok begribe, at dem kan du faae, naar og saa
                                    tidt du vil.Skaarup.Ja Tak, ifald jeg skulde trænge dertil.Tredie Herreen corpulent Mand, kommer hen til Skaerup og siger pustende):
                                    Goddag du, Skaarup! Gratulerer!Skaarup.Naa, det var smukt af dig, at du saae op til mig. Vi har da ikke
                                    Seet hinanden i mange Tider!Tredie Herre.Jeg havde aldrig saa snart hørt om denne lykkelige Begivenhed,
                                    før jeg sa'e til min Kone: Vi maae derop og gratulere. Skaarup
                                    er en Mand, der fortjener denne Lykke. Det er sandt; det har jeg
                                    sagt. Jeg veed Ingen i hele Byen, jeg under det som dig. For du
                                    er ikke af de Mennesker, der lægger sine Penge under Laas og
                                    Lukke og ikke taaler, at en Anden saa meget som seer paa dem.
                                    Naar du har Noget, har dine Venner ogsaa Noget. - Har
                                    jeg Ret i, hvad jeg siger?Skaarup.Det forstaaer sig, man skal tænke paa sine Medmennesker.Tredie Herre.Hør nu, Skaarup - hvad jeg vilde sagt og mens jeg
                                    husker det - du kunde ved samme Leilighed gjøre mig en
                                    Tjeneste. Jeg kommer i næste Uge  til at bruge et Par hundrede Daler;
                                    dem kan du lade mig faae. Skaarup.Vent nu, til jeg faaer lidt mere Luft og kan røre mig bedre, saa
                                    tænker jeg nok, det la'er sig gjøre.Tredie Herre.Jaja - som sagt - før i næfte Uge bruger jeg
                                    dem ikke.Første Herre(der kommer frem paa den anden Side af Scenen med August
                                    og-Adolf, Alle drikkende Tyee).Hr. Skaarup maa kjende denne Sag. Den faldt netop ind paa den
                                    Tid, der var Tale om, at han vilde ind i Grosserer-Societetet.
                                    Og kjender jeg ham ret, er han ikke af de Folk, der glemmer
                                    Noget. Skaarup.Hvad er det, jeg skal vide?Første Herre.Vi taler om Kammerraad Grenaa og hans Project at gifte sig.Tredie Herre.Kammerraad Grenaa? Ham kjender jeg ikke.Første Herre.Det er ham med Pengene. Husker De ikke,  han havde faaet en stor Arv, som han
                                    kort efter mistede i en Proces?August.Naa, det er altsaa ikke ham med Pengene.Første Herre.Jo Gu' er det... det vil sige, det er ham, der mistede dem. Nu
                                    paastaaer jeg, at han efter Bestemmelsen skulde giftes med en
                                    rig Enke fra Jylland, men som var tilaars. Hun kom hertil og
                                    leed Skibbrud ved Dragø, men slap derfra. Men Den, der ikke
                                    vilde tage hende, det var Kammerraaden.August.Maaskee han ikke skjøttede om havarerede Varer.Tredie Herre.Hahaha! - Eller Konen var ham for gammel.Første Herre.Nei, hun var ikke gammel nok. Luxen havde projekteret at arve
                                    hende. - Men nu spørger jeg Dem, Hr. Skaarup, der er
                                    en Mand, hvis Ord man tilforladelig kan lide paa, er det ikke
                                    sandt, at der virkelig var Noget om det Partie?Skaarup.Jo, det kan De sige mig efter. Jeg har selv haft Meget at skaffe
                                    med denne Sag. Han snakkede syv Lange og syv Brede for
                                        mig.(Tillidsfuld). Men  jeg er ikke af dem, man kan spise af.
                                    Jeg sa'e ham Sandheden glatvæk.Første Herre.Ja, hos Dem kom han til den Rette!Skaarup.Men siden vilde Enken ikke have at gjøre med ham.Første Herre(til en af de Andre).Der kan De see, jeg havde Ret.(De Fremmede adsprede sig igjen i Baggrunden).Syvende Scene.De Forrige. Nicolai, omklædt efter engeisk eller amerikansk Mode.
                                Ved hans Indtrædelse hilses han af de Tilstedeværende. Siden
                                Antonie.August(gaaer hurtig hen til Skaarup).Hvad synes Onkel? der er Nicolai. Han har den Uforskammenhed at
                                    komme her.Skaarup.Hvad? - Ja, saa min Sjæl er det ham.August.Skulde jeg ikke paa en god Maade vise ham Døren?Skaarup.Nei, nei! det gaaer ikke an. Det gale Menneske var istand til at
                                    gjøre Optøier.Nicolai(efterat have hilst paa Selskabet, gaaer hen til Skaarup).Min Pleiefa'er har vel Intet imod, at jeg kommer iaften efter
                                    Indbydelsen?Skaarup.Har jeg indbudt dig, saa er det naturligt, du kommer.(Gaaer hen i Baggrunden til de Fremmede).Jansine(kommer frem paa den anden Side med Adolf).Hvad Nicolai seer net ud i de Kæder. Man skulde ikke see paa ham
                                    at han er Styrmand.Adolf.Min bedste Jansine! deri er intet besynderligt. I England og
                                    Nordamerika klæder den simpleste Matros sig med en vis
                                Elegance.Jansine.Ja, det er sandt.(Klapper ham paa Kinden). Du er
                                    saa klog og saa indsigtsfuld og veed Beskeed om Alt. -
                                    Hør, sig mig, om min nye Kappe klæder mig?Adolf.Den klæder dig overmaade godt.(Antonie kommer ind og hilses af de Nærmeste).Nicolai(gaaer hen til Antonie og siger sagte).Kan du see, din Fa'er har tilladt mig at blive her iaften.August(træder imellem dem og fører Nicolai til Siden).Jeg maa sige dig, det er høist upassende, at du, efter hvad her
                                    er passeret, vil tale til min Kjæreste.Nicolai(afsides til ham).Dersom du ikke skjøtter dig selv, August, saa sætter jeg dig ud
                                    af et af Vinduerne.August(for sig selv)Det er en brutal Stud.(Trækker sig tilbage blandt Gjæsterne).Jansine(paa den modsatte Side af Antonie).Du skal ikke være bedrøvet. Det bliver nok godt.- Søde
                                    Antonie! siig Mig, om min Kjole sidder godt.Antonie.Jo, den sidder godt.Jansine.Hør, lad os give Nicolai en Kop Theevand. Han er jo lige saa god
                                    som de Andre. Tag du Bakken og bring ham det. (Under det nærmest Følgende bringer Antonie Nicolai en Kop
                                    Thee).Ottende Scene.De Forrige. Madam Rust.Mad. Rust(kommer forstyrret og hastig ind og seer til alle Sider uden
                                    at hilse).Er Hr. Skaarup her? - Jeg maa paa Øieblikket tale med
                                    Hr. Skaarup.Jansine.Fa'er! der er vor egen, lille Madam Rust og vil tale med dig.Skaarup(kommer frem)Med mig? Her er jeg.Mad. Rust(tager ham ugeneert ved) Armen og fører ham til en af
                                    Siderne).Maa jeg ikke see Deres Classe-Lotterie-Seddel?Skaarup(tager den frem af en Brevtaske).Med Fornøielse.- Vil De see, hvad Devise vi har?Mad. Rust(efter at have betragtet Sedlen, udbrydende).Jo, det er kun altfor vist! - Jeg elendige
                                Menneske!Skaarup.Hvad er vist?Mad. Rust.(uden at agte hans Ord)Hvor har jeg haft mine Sandser! Hvor kunde jeg gaae saaledes!Skaarup.Men, Madam Rust, hvad er der paafærde?Mad. Rust(ærgerlig og halvsagte).Aa, der er ikke Andet paafærde, end at De ikke har vundet en
                                    Skilling.Skaarup.Gud bevare os! Hvad siger De? Ikke vundet?Mad. Rust(høiere).Nei, ikke vundet. Jeg Synes, jeg taler tydelig nok.Skaarup.Men det er jo en skrækkelig Historie.August*)(nærmer sig urolig til Mad Rust).Er der noget galt med Gevinsten. Madam?Mad. Rust.Der er det Gale derved, at der slet ingen er falden.*) Adolf. Jansine. Skaarup. Mad. Rust. Augustf Antonie.
                                Nicolai.August(slaaer Hænderne sammen)Nu har jeg hørt Mage!Jansine(urolig til Skaarup).Hvad er der-skeet, Fa'er?Skaarup(der har staoet stille og nedslaaet).Vi har Intet vundet, Barn! ikke en Skilling!Jansine(med begyndende Graad)Intet vundet . . . Adolf! Søde Adolf! hvad synes du?Adolf(bestyrtet, men dog fattet).Det er jo saare ubehageligt.Antonie(ængstelig til Nicolai)Hører du, hvad de siger, Nicolai? Vi har ikke vundetNicolai(her i god Ro drikker en Kop Thee).Jeg hører. (Afsides). Gud veed, hvorledes det vil
                                    spende af.(Selskabet er imidlertid blevet opmærksomt. Enkelte have
                                    nærmet sig. Der bliver uroligt ved Theebordet. Madam Skaarup
                                    reiser sig og gaaer hen til sin mand).Mad. Skaarup.*)Men, Mand! kan jeg troe, hvad der siges?Skaarup.Det er kun altfor vist.Mad. Skaarup(til Mad. Rust).Du store Gud! hvorledes er det gaaet til?Første Herre(til Mad. Rust).Er her indløbet en Feiltagelse?Mad. Rust.Ja, det kan jo ikke nytte at dølge det. Det maa jo engang
                                frem.Mad. Skaarup.(i Bevægelse).Men hvorledes er det gaaet til? Hvorledes har det været
                                muligt.Mad. Rust.Aa Gud, det er gaaet saaledes til, at Bagtallet 280 kom først,
                                    men saa, da Fortallet blev trukket, blev der saadan en Trængsel
                                    og Tumult, hvor jeg stod, at jeg kom langt tilbage og ikke kunde
                                        *) Adolf. Jansine. Skaarup. Madam Skaarup.
                                        madam Rust. August. Antonie. Nicolai. Selskabet placerer sig
                                        bagved og paa begge Sider. agte nøie paa; for
                                    et Par svære Mennesker stod foran mig. Og saa spurgte jeg en
                                    Mand, jeg kjendte, der stod lige ved mig: Var Fortallet ikke 55?
                                    og saa svarede han: Jo, lille Madam. Hvorpaa jeg blev ganske
                                    underlig tilmode og sagde: Var da det Hele 55 og 280? hvortil
                                    han svarede: Jo, lille Madam; men mig hjælper det ikke.
                                    - Derpaa blev jeg som ude af mig selv, men vilde dog
                                    endnu forvisse mig. Saa, da Folk adspredte sig, gik jeg hen til
                                    en af Skriverne, tog ham i min Sindsbevægelse ganske haardt i
                                    Armen og sagde: Er ikke 55 og 280 trukket ud med det store Lod?
                                    - hvortil han svarede: Javist! javist! - men
                                    det forstaaer sig, Mennesket var jo dengang beskjæftiget og blev
                                    maaskee fortredelig. Men saa for lidt siden faaer jeg en
                                    Afskrift af Listerne, og saa seer jeg til min store
                                    Forskrækkelse, at det store Lod er ikke 55, men 53 og 280
                                ...Mad. Skaarup.Nu har jeg hørt det med!Mad. Rust.Og saa skyndte jeg mig strax op paa Comptoiret for at faae Vished
                                    - jo, det var kun altfor vist!Skaarup.Madam Rust, der har De spillet mig et slemt Puds.Mad. Rust.Jeg er jo saa uskyldig som ....Mad. Skaarup(opbragt).Aa, skal en fornuftig Kone som De saadan rende med Limstangen? De
                                    maa skamme Dem, som De har baaret Dem ad.Mad. Rust(vred).Nei, hør nu, Madam Skaarup! Urimelig maa De ikke være. Hvem er
                                    det, der risquerer meest ved denne Historie - De eller
                                    jeg?Skaarup(tysser paa rem).Ja, lad os nu ikke ovenikjøbet komme op at skjændes; dermed ere
                                    vi ikke hjulpne. Vi maae søge at finde os i, hvad ikke kan være
                                    anderledesAnden Herre.Det gjør mig min Sjæl ondt for dig, Skaarup.Første Herre.Aa, det er en Skandal! (Afsides med Latter til en
                                    Dame). Det er en ypperlig Historie!Damen(afsides til ham).Jeg vil have godt af den i 14 Dage.Anden Herre(til Skaarup).Jeg hører op til dig imorgen og seer, hvorledes du har det. Nu
                                    trænger du til Ro. Adieu, Skaarup.Skaarup.Ja, du har Ret; jeg behøver Ro.Damen.Min Mand og jeg vil ogsaa anbefale os. Vi seer Dem vel snart hos
                                    os, (lidt spids) naar De er kommet Dem efter
                                    denne Begivenhed.Tredie Herre.Det var jo dumt, Skaarup! Jeg havde ret troet, at vi To skulde
                                    haft det saa godt sammen. Men det kan jo komme en anden Gang
                                    - og lad mig det saa vide. - Naa, adiøs!(Efterhaanden tage alle de Besøgende, med Undtagelse af
                                    Nicolai, Afsked og ledsages til Døren af Familien)Nicolai(i Forgrunden, paa den ene Side).Det lader til, her bliver god Plads.August(i Forgrunden paa den anden Side).Det skal arrivere mig! Denne Madam Rust - jeg kunde
                                    lægge hende i en Morter, og støde hende til Marmelade!Mad. Rust(gaaer op og ned, rystende paa hovedet).Hvad skal der nu blive af . . . jeg bliver saa vist ruineret som
                                    blot Noget -!Jansine(kommer tilbage med Adolf)Søde Adolf! den Ulykke overlever jeg ikke!AdolfMin bedste Jansine! Vi maae fatte os.Skaarup*)(der kommer tilbage, efterat alle de Fremmede er gaaet).Ja, Børn, nu maae vi vise Conduite. Gevinsten maae vi slaae os ud
                                    af Hovedet; og Enhver maa vende tilbage til Sit. Naar Alt kommer
                                    til Alt, er' vi de samme som før.Mad. Rust.Ja, Hr. Skaarup! det er Altsammen meget godt. Men De maa ikke
                                    tage mig det fortrydeligt op. Jeg har forstrakt Deres Kone med
                                    en betydelig Sum.Skaarup.Hm! hm! - Ja Gud veed hvordan jeg skal udrede den!Mad. Rust.Da maa den rigtig udredes og det strax. Naar man som jeg sidder
                                    Enke og ikke har mere end det Nødvendige, saa kan man ikke taale
                                    Tab.Mad. Skaarup.De har ikke nødig at være saa bange for Deres Penge. De skal nok
                                    blive betalt.Mad. Rust.Andet forlanger jeg heller ikke. Men Deres *)
                                        August. Jansine. Adolf. Madam Skaarup. Skaarup. Madam Rust.
                                        Antonie. Nicolai. Mand har kjøbt mit
                                    Huus; og dette Kjøb bør ikke gaae tilbage. Mad. Skaarup.Det skal heller ikke gaae tilbage. Vær De kun ganske rolig. Vor
                                    Svigersøn August vil tilfredstille Dem baade med det Ene og det
                                    Andet.August.Jeg, kjære Tante? - Saa veed Tante da ikke, hvorledes
                                    mine Hæer ere bundne. Næsten Alt, hvad jeg har, staaer fasf og
                                    uopsigeligt. - Nei, jeg kan aldeles ikke.Nicolai(afsides).Det kan jeg lide, min Dreng! Du svarer til mine
                                Forventninger.Skaarup(der har gaaet urolig op og ned).Hm! hm! - hvad skal jeg gribe til - hvorledes
                                    skal jeg hitte ud af - Nei! hvad der er at gjøre ved
                                    alt dette, seer jeg sandt for Herren ikke.Adolf(gaaer hen til ham).Berolige Dem, Hr. Skaarup! Endnu er ikke Alt tabt. Jeg haaber at
                                    kunne finde Raad.Skaarup.Aa Gud - hvorledes vil De -Adolf.De veed, det er min største Glæde at hjælpe mine Medmennesker.
                                    Jeg finder heri mit Livs skjønneste Kald. Omtrent saa meget, som
                                    Madam Rust's Fordring beløber sig til, har jeg en Tid haft
                                    liggende. Der var sandtnok bestemt til engang at sætte Bo for.
                                    Men jeg er overbeviist om, at min kjære Jansine ganske bifalder
                                    min Beslutning.Jansine(tørrer Øinene og kysser ham paa Kinden).Gjør du, som du synes, Adolf! Hvad du gjør, er altid
                                velgjort.Antonie.Det var smukt af dig, Adolf. Ja, af dig har vi ikke taget
                                feil.Skaarup.Ja, det er i Nøden, man skal kjende sine Venner. Men, min
                                    retskafne Ven! jeg kan ikke tage mod Deres Tilbud. Hvad De har
                                    sparet sammen i Aar og Dag -Adolf(i Bebægelse)Tael ikke herom! En bedre Anvendelse af disse Penge kjender jeg
                                    ikke. Det er en Anvendelse, der gjør mig lykkelig. -
                                    Nei, nei! De faaer mig ikke fra min Beslutning. Bevidstheden at
                                    gjøre en god Gjerning er mig altfor dyrebar.- Nu gaaer
                                    jeg hjem og henter den lille Sum; og naar jeg kommer  tilbage, skal enhver Sky
                                    være forjaget fra Deres Pande. (Gaaer hurtig).August(afsides).Naa, der er han kommen paa sin rette Boldgade.Antonie(afsides og bedrøvet til Nicolai)Hvad siger du til alt dette, Nicolai?Nicolai.Jeg siger, det skal Altsammen blive godt endnu. Vent lidt og lad
                                    saa mig raade.Antonie.Ja, du troer, din Courage kan gjøre Alt.August(tager sin Hat).Kjære Onkel, jeg vil anbefale mig. De veed, hvor megen Deel jeg
                                    tager i Deres Skjebne; men, da jeg dog ikke kan hjælpe
                                    -Nicolai(afsides).Aha, der har jeg ham! (Hø). Vil du forlade din
                                    Kjæreste, August? Det er ikke smukt.Mad. Skaarup.Aa, han bryder sig vel stort om sin Kjæreste.August.Oprigtig talt, kjære Tante - jeg har hele Eftermiddagen
                                    fortrudt hos mig selv, at jeg vil tvinge Antonie til en
                                    Forbindelse, hun er imod. Jeg troer, jeg gjør hende en Tjeneste
                                    ved at bryde et Baand, der er indgaaet mod hendes Ønske. Det vil
                                    du vist selv erkjende, Antonie - Nicolai(sagte til Antonie).Siig, nu vil du nok have ham.Antonie(sagte til ham).Er du ikke ret klog? (Høit). Ja, jeg græder just
                                    ikke, naar du forlader mig.Skaarup.Gaae du kun, Angust! Jeg forlanger ikke, at noget Menneske skal
                                    dele vor Vanskjebne; og jeg kan ikke fortænke dig i, hvad du
                                    gjør. Antonie er en god Pige, der vel kan forsørges paa anden
                                    Maade. Du er fri for dit Ord.August.Men det skulde smerte mig meget, om Onkel tvivlede om mine rene
                                    Hensigter -Skaarup.Vist ikke.August.For dig, Antonie, har jeg lykkeligviis ikke nødig at gjøre
                                    Undskyldninger. Det er din egen Villie. Og et Menneskes Villie
                                    er hans Himmerig. - Adieu, Onkel! Adieu, Tante! Antonie(eftertæksom).Jeg havde dog ikke troet, at August var saa slet.Skaarup.Det er Verdens Gang, mit Barn. Naar det gaaer skjævt for os.
                                    Vender alle Folk os Ryggen.(Bliver Nicolai vaer og siger
                                    sagtmodig): Er du her endnu, Nicolai? Ja, du har Intet ventet,
                                    Intet forlangt af os, da vi bildte os ind at være rige, saa jeg
                                    kan begribe, du holder det længere ud hos os. Bliv du kun, min
                                    Dreng! og kom saa tidt, du har Lyst. Meget beholder jeg vel ikke
                                    tilovers; men vel saa Meget, at der er lidt til dig med. Nicolai(griber vørt hans Haand).Min kjære, kjære Pleiefa'er! Vær ikke saa nedslaaet! Alt skal
                                    endnu blive godt. Gud være lovet, det staaer i min Magt at
                                    formilde dine Kaar. Skaarup(der har været fordybet i sig selv, seer distrait iveiret).Hvad mener du, min Dreng?Nicolai.Først nu kan jeg betroe Eder, hvad jeg hele  Dagen over al den Tummel, her var i
                                    Huset, hverken har haft Lyst eller Mod til at tale om. Og iaften
                                    har jeg tiet med Flid, for at I kunde lære Den at kjende, I
                                    havde bestemt til Jeres Antonie.Skaarup(opmærksom).Hvormed har du tiet?Antonie.Tael, Nicolai! Jeg er nærved at døe af Utaalmodighed.Nicolai(til Madam Skaarup).Husker du endnu den Dag, da jeg havde sagt Adieu til Jer
                                    Allesammen og skulde gaae ombord? Jeg stod ude ved
                                    Kjøkkentrappen og vilde af Trodsighed ikke, at I skulde see, jeg
                                    græd. Saa kom du, Pleiemo'er, ud til mig, gav mig en lille Pung
                                    med Penge og sagde: »Der er ti Rigsdaler i Sølvmønt, Nicolai!
                                    Naar du holder godt Huus med dem, kan du komme langt.« Og saa
                                    græd du og kysede mig paa Panden og sagde: »Før dig godt op
                                    blandt Fremmede, at vi engang kan have Glæde af dig.« Antonie.Nei, velsignede Mo'er! gjorde du det?Mad. Skaarup.Lad mig i Ro, Barn! Det er vel Noget at tale om, at jeg gav ham
                                    de Par Skillinger. En Narre=  streg var det af mig. Han har vel
                                    sviret dem op det første Sted, han kom i Land.NicolaiNei, nei, det har jeg ikke. Jeg har holdt godt Huus med dem; og
                                    Gud har velsignet den lille Sum. Bliv ikke vred, Mo'er!
                                    - men du havde ofte været streng mod den vilde Krabat,
                                    og jeg havde ikke det bedste Øie til dig. Men da du nu lige paa
                                    det Sidste viste dig saa god imod mig - jeg havde jo
                                    aldrig været saa rig - saa løb Øinene over paa mig, og
                                    jeg - for du veed, jeg var stolt og ærekjær
                                    - jeg lovede helligt, du skulde ikke fortryde din
                                    Godhed. Nu, som sagt, Gud har holdt sin Haand over mig og de 10
                                    Rigsdaler. Vi ere begge vorede godt. Jeg vil ikke kjede Jer med
                                    min Historie, hvordan jeg faldt ned engang fra Merset, brak
                                    Armen og blev lagt ind i Hospitalet i Boston; hvorledes
                                    Kjøbmanden, vi havde bragt Varer, tog mig til sig, sørgede for
                                    mig og tog mig paa Comptoiret; hvordan han var tilfreds med mig
                                    og gjorde mig til Supercargo paa et af sine Skibe; hvordan han
                                    endelig gav mig Part i Handelen Om alt dette en anden Gang. Kun
                                    saa meget nu, at Skibet, hvormed jeg er kommet, en stolt
                                    Tremaster, og hele Ladningen er min Eiendom.Alle.Din Eiendom!Nicolai.Ja, og endda har jeg Noget tilovers i Boston.Skaarup.Men Gud bevares, Nicolai! saa er du jo en hovedrig Mand!Nicolai.Ja, jeg er rig! Jeg siger det med en Glæde, jeg ikke kan
                                    beskrive. Jeg er rigere end Stormogul. Thi jeg er rig i den
                                    Glæde, jeg kan berede Jer Alle. - Pleiefa'er! al din
                                    Nød skal nu afhjæipes. Du kan disponere over Alt, hvad jeg
                                har.Skaarup.Nei, min Søn! det kunde jeg ikke forsvare.Mad. Rust.(der har siddet afsides i sine egne Tanker, nærmer sig)Det er jo isandhed høist mærkværdigt.Nicolai(til Madam Rust).De, Madam, kan i god Ro gaae ned til Deres. Om en Time skal jeg
                                    være hos Dem! og alle Deres Fordringer skal tilfredsstilles.Mad. Rust.Ih, saa meget haster det heller ikke - Nicolai.Som jeg siger: naar De vil gaae ned og oppebie mig
                                -Mad. Rust.Det skal være mig en stor Ære at see Dem hos mig. - Jeg
                                    anbefaler mig og ønsker Dem Alle tillykke til den glædelige
                                    Omskiftelse. (Afside idet hun gaaer). Han er
                                    rigere end Stormogul!(Gaaer).Skaarup.Men - men - jeg er ganske confunderet.
                                    Hvorfor er du da kommet her i Huset som simpel Styrmand?Antonie.Ja, det har jeg hele Tiden villet spurgt om.Nicolai.Tilgiv mig! Jeg vilde see, om I holdt af mig for min egen Skyld;
                                    om I tog godt imod mig.Skaarup.Hm! - jeg husker saa Skam ikke. Tog vi da daarligt imod
                                    dig?Nicolai.Nei, nei! Under de Omstændigheder kunde det ikke være anderledes;
                                    det seer jeg nu. Og Antonie tog imod mig som en Engel fra
                                    Himlen.Jansine.Fa'er! det er bestemt Adolf, der kommer. Han vil blive glad.(Gaaer hen til Døren)Niende Scene.Adolf. Skaarup. Madam Skaarup. Nicolai. Jansine. Antonie.Adolf(iler med Hast og i Bevægelse hen til Skaarup).Hr. Skaarup! jeg bringer de bedste Tidender. Den Sum, jeg har
                                    lovet Dem, har jeg hos mig -Skaarup.Nei, min kjære, bedste Ven! gudskeelov nu kan jeg -Adolf.Jeg be'er Dem, intet Afslag! - Men min Hovedforretning
                                    staaer tilbage. Jeg gjentager nu, og med mere Grund end før, min
                                    forrige Bøn: foreen Deres Antonie med Nicolai!Skaarup.Nicolai med Antonie? Ja, hvem siger, at Nicolai nu
                                -Adolf(i samme Spænding).Netop nu, Hr. Skaarup! (Vender sig med en vis
                                        Høitidelighed til Nicolai). Jeg bringer Hr. Reiersen
                                    en behagelig Efterretning. Det er lykkedes mig ved en af mine
                                    Venner at skaffe Dem en Ansætteise her i Byen. Da jeg kom hjem,
                                    fandt jeg et Brev, at De er udnævnt til Extra-Rulleskriver ved
                                    Holmen.Nicolai.Hvad? jeg Extra-Rulleskriver ved Holmen! Det skulde Pokkeren
                                    være.Antonie(med Latter).Nei, det er fortræffeligt! - Du er dog en redelig Sjæl,
                                    Adolf. Men nu behøver Nicolai ikke denne Post.Skaarup.Deri har Antonie Ret; skjøndt det er ellers en god Post.Adolf.Men jeg forstaaer ikke -Nicolai.Hør, kjære Hr. Adolf! De er en prægtig Mand, som jeg holder meget
                                    af og idag har lært at have al Agtelse for; men den Post maa De
                                    min Sjæl skaffe mig af med igjen.Adolf.Jeg begriber blot ikke -Jansine.Jeg skal forklare dig Alt. Jeg vidste nok, du vilde sætte det
                                    igjennem. (Til Nicolai) Der kan du see, hvad det
                                    er for et sjeldent Menneske! - Kom, Adolf, og lad mig
                                    fortælle dig -Nicolai.Men i een Ting har Hr. Adolf Ret. Naar mine Pleieforældre
                                    virkelig ville forene mig med Antonie -Skaarup.Ja, derimod kan jo hverken min Kone eller jeg indvende Noget; og
                                    jeg skulde næsten troe, at Antonie heller ingen Indvendinger vil
                                    gjøre.Antonie.Kjære Fa'er! Nicolai og jeg har altid holdt af hinanden.Skaarup(forener dem).Ja, saa var det Synd at sætte sig derimod.Nicolai.O, Antonie! du veed ikke, hvor lykkelig jeg føler mig!Tiende Scene.De Forrige. Jacob Baadasmand.Jacob(gaaer hen til Nicolai).Med Forlov, Hr. Reiersen! Barkassen er klar.Nicolai.Fanden ivold med Barkassen! Nu bliver jeg  her. Glæd dig, Jacob! Jeg er forlovet
                                    med min Pleiesøster.Jacob.Med min forrige Rhederes Datter - ja, det er der Raison
                                    i. Jeg har den Ære at gratulere.Nicolai.Naa, og du, Jacob - nu kan jeg vel ogsaa gratulere dig.
                                    Vil din Kjæreste i Nyboder gifte sig med dig?Jacob.Nei, Hr. Reiersen! hun var lovlig undskyldt; desformedelst hun
                                    var allerede gift.Nicolai.Arme Tyv! det gjør mig ondt for dig.Adolf(nærmer sig Nicolai).Nu kan jeg gratulere Dem dobbelt. Jansine har forklaret mig
                                Alt.Skaarup.Ja, Børn, vi vil have Meget at forklare og fortælle hverandre for
                                    lang Tid. Vi har i faa Timer oplevet Mere end Andre i flere Aar.
                                    Men saa meget seer jeg dog, naar I fra Begyndelsen havde fulgt
                                    mit Raad og sat Søensens 300 Rigsdaler i Sparekassen, saa var vi
                                    sluppet fri for mange Bryderier. Vi havde ingen Lotteriseddel
                                    taget, ikke bildt os ind  at være rigere, end vi vare, ikke
                                    rodet os ind i Gjæld, og allermindst kjøbt Huse.Antonie.Ja, Gud! naar jeg tænker paa alt dette! - Men een Ting
                                    har vi dog vundet ved Lotterisedlen.Skaarup.Hvad er det?Antonie.Mutter har faaet en ny Hat.Skaarup.Ih, hvilken Passiar! - (Til Publicum)
                                    Høistærede Publicum! bryd Dem ikke om, hvad den Smaa siger. At
                                    min Kone har faaet en ny Hat, vilde være en daarlig Moral af saa
                                    mange, besynderlige Omskiftelser. Derimod holder jeg mig til mit
                                    gamle Sprikvort: Naar Enden er god, er Alting godt. Men, om
                                    denne Moral skal gjælde iaften, overlade vi som billigt til det
                                    høiftærede Publicums gunstige Dom.