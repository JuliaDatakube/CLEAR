Ved Studenterforeningens Bal21. April 1888.



Hvad er dog din Mening, vor gamle Forening,

iaften forDamerDu aabned din Bo!

De ny' Elementer af Kvinde-Studenter

vil grundig forstyrre din Fred og din Ro!



Med rødmende Kinder de Filolog'inder

vil sætte til Vægs hver en Storfilolog;

han finder sin Bane, han sænker sin Fane

for Øjnenes talende Volapük-Sprog!



Og som Mediciner med rolige Miner

paa Pulsen hun føler den bævende Svend;

»Det er paa min Ære en Hjertefejl, Kjære!«

Et blidt lille Haandtryk - han aander igjen!



Og Theologien - hun kigger blot i'en,

fra Vuggen hun kan jo den halve Ethik!

Og Mangt vil hun klare vedJablot at svare,

-denKirke-Historie hun kan paa en Prik!



Og hvilke Jurister! Blev Modparten bister,

en klingende Latter - han taber sit Slag!

Ja, tør hun for Retten ej afgjøre Trætten,

et Indlæg af Smil - og hun vinder sin Sag!



Og Mathematikken - put den kun i Fikken,

giv Afkald paaRamus, slaa Streg overSteen!

AtTojust erTvendehun slaar overende -

Nej elskendeTo, de er Et, de erEen!






- Forening, Forening, hvad var dog din Mening,

Du lukked jo op for den vingede Gud!

Dog skeet er forsilde - hanerher den Lille -

spil op Musikanter, saa danser vi ud!