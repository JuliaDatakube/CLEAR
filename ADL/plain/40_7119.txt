Soven og drømmen



Til Søvn er Natten af Naturen givet;

Men aandeligen at hensove Livet,

Det er en hæslig Sovesyge.

Naa der er Emmer dog, som ryge,

Og viser: Ilden er ei slukt, men dulmer;

Hvad er det da, som udi Asken ulmer?

Aah! det er Ild - og det er Aand -

Ih! det var bravt - kom saa dog med en Haand!

Pir op i Arnen! - hm! det er saa silde.

Om Spentrup Præst endogsaa vilde

Til Ilden puste: han er lidt for gammel,

IVerdensløbet er han stedse fammel;

Han gjør dog bedst nu i at pakke ind -

Jo pyt! paa det Lav! nej han er en Stikkenpind;

Han rager op endnu i Skorsteenskjødet -

Ja sveden Grøden, mullent er ham Brødet -

Og hvad saa mere? - Nu saa gaaer han hen

Og sover - Søvnen er den bedste Ven:

Og den som sover, synder ej -

Ih! saa er Søvn jo Dydens Vej -

Der muligt dog kan syndes svært isøvne,

Og meer, som Jyden siger, "end med aabne Øwne".

Jaja! herinde er der sovet dygtigt,

Imedens Dage - Aar henglede flygtigt,

Og Soverne opvaagned' lidt for seent -

Hu! Hvad og Hvem er hermed meent?



Aah! det er ikke vanskeligt at finde:

Bombardementet drages end iminde!

Da sov man Flaaden, sov man Norge hen;

Er Noget deraf kommet hid igjen?

Saamænd! det er der ikke.

Og nu begynder sydfra man at prikke,

For reent at løse og opløse Resten.

Fra Østen og fra Vesten

Det trækker op til Torden -






At ødelægge Norden.

Er Ingen oppe? Sover Allemand?

Hvad? snorker gamle Dan?

Ha! Du kan vækkes frygteligt og snart:

Det Folk som sover, sover hen ret snart.



Vaagn op, o Dannefolk! ryst Søvnen af!

Thi ellers kastes Dig en Grav,

Hvori til evig Søvn man Dig nedlægger -

Her er et Raab, som Dig af Slumren vækker:

Stat op og ryst Dig!

Til egen Kraft fortrøst Dig!

Saa est endnu Du stærk;

Kraft, Mod og Enighed, det er Dit Danneværk.



Hm! før jeg sov. Nu drømmer jeg en Smule

Om et forynget Thule.

Jeg drømte: at deTre,som stode

Med Sværd ihaand, og slog hverandre ned forfode

I mange hundred' Aar, nu vare kede

Af dette Slagteri, og lede

Ved Brodermord.

Jeg drømte: at udi vort stærke Nord

Var Styrken samlet; Øresund

Var som et Færgested imellem Fjeld og Lund,

Jeg drømte: Frejr, Odin, Thor -