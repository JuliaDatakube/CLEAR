EN CACTUS SPRINGER UD Naar man i Tanken lader Rækken af sine Bekjendte glide
                                                 forbi, saa ser man altid dem, til hvem man ikke er
                                                 kommet i et nært og inderligt Forhold, lade sig
                                                 tilsyne i en vis bestemt Situation.  Saaledes gaar det i det Mindste mig.  En drejer for Exempel altid hilsende om et Hjørne, en
                                                 Anden finder jeg altid staaende ved mit Vindu med
                                                 Blikket fæstet paa Gjenbohuset. Der er en aldrende
                                                 Mand, som stedse sidder og stirrer tankefuldt ned i
                                                 sin Suppe, hvorover utallige Fluer summe, og en
                                                 elegant ung Mand, der stedse følges af en
                                                 Nøddeknækker, der viser Tænder i Skyggen af en stor
                                                 Calla.  Af de mange saadanne Billeder, som nu drage mig forbi,
                                                 vil jeg fastholde et enkelt.  Det er en gammel Mand, der bøjer sig ned over en
                                                 prægtig Rose og kysser en nysudfoldet Knop. Han er
                                                 Krigsraad. Krigsraaden holder usigelig meget af
                                                 sine Blomster, ogsaa af Andres, men som man holder
                                                 af Andres Børn i Forhold til sine egne; men havde
                                                 nu disse Andre et ejendommeligt Blomsterbarn, som
                                                 de ikke forstode at pleje, som det skulde plejes
                                                 for at blive til Noget, saa tog han det til sig og
                                                 var mod det som  mod sine egne og skiltes nødigt fra det. Han blev
                                                 vred, naar man ikke var god ved Blomster, og gik
                                                 endogsaa stundom ind til vildfremmede Mennesker og
                                                 gav dem Tilhold om at vande den Heliotroph, de
                                                 havde i Vinduet, og beskjære Myrthen, der stod ved
                                                 Siden af den. Denne Krigsraad havde en Datter, hun
                                                 hed ikke Julie; men jeg vil kalde hende Julie. Om
                                                 hun var smuk? Ja! se nu, hvad Krigsraaden mente.
                                                 Jeg har nemlig Krigsraaden mistænkt for et stærkt
                                                 Hang til Symbolik; jeg tror, at de Blomster, der
                                                 stode i Dagligstuen, hver havde sit Navn efter en
                                                 af hans Kjære, og hvad en dejlig hvid Nerium
                                                 angaar, som stod paa et lille Blomsterbord for sig
                                                 og prangede med sine mørke Blade og skjære,
                                                 duftende Blomster, saa er jeg ganske vis paa, at
                                                 den hed, hvad Julie hed.  Vi vare fem unge Mennesker, der stadigt kom der i
                                                 Huset: Per og Povl, Carl og Jesper og -
                                                 Mads. Sidste Gang vi Alle vare samlede der, var en
                                                 Aften i October og det i Anledning af en meget
                                                 sjelden Cactus, som nu endelig efter ni Aars
                                                 omhyggelige Pleje havde faaet en Blomst, der efter
                                                 denne Cactusses Skik vilde aabne sig en Gang i
                                                 Løbet af Natten med et stort Knald. Nu skulde jo
                                                 Ventetiden gaa med Noget, og da vi Unge, hvad der
                                                 ikke er nogen Sjeldenhed, troede vi vare Digtere,
                                                 - Carl var dog baade for vort og sit eget
                                                 Vedkommende vis paa, at det var en Fejltagelse,
                                                 - saa havde vi ladet  Krigsraaden forstaa, at vi vilde paatage os at udfylde
                                                 Pavserne mellem Theen og Fragtskaalenes Vandringer.  Der var nu blevet indbudt en Del Damer og Herrer; men
                                                 paa Grund af det daarlige Vejr og andet lovligt
                                                 Forfald havde, med Undtagelse af en døv Asessor,
                                                 ingen Andre end vi fem givet Møde. Men hvad gjorde
                                                 vel det, Julie var der, og det var dog egentlig
                                                 hende, for hvem vi vilde læse, hende af hvem vi
                                                 vilde beundres.  Nu! Cactussen stod midt paa Bordet, Krigsraaden og
                                                 Asessoren sad hver i sin Ende af Sophaen, Julie
                                                 vandt Garn af en nydelig antik Garnvinde, der havde
                                                 tilhørt hendes afdøde Moder, og Carl sad hos hende
                                                 og klippede Vindsier med en umaadelig Havesaks. Vi
                                                 andre dreve lidt ulykkelige omkring, fortabte os i
                                                 Billederne paa Væggen, talte Striberne i Tapetet,
                                                 gjennemgik Visitkortene, løftede paa Rullegardinet
                                                 for at se, om det var stjernelyst, og hørte uagtet
                                                 al denne Travlhed dog hvert Ord, der blev sagt i
                                                 Stuen, saa vi kunde le, naar Asessoren var vittig.  Endelig var Julie saa venlig at anmode Povl om at
                                                 begynde, og han læste da: EFTERAARSkoven staar i sin fejreste Dragt,Frugter er komne til Blades Pragt,Rigere mægter den aldrig sig smykke,Nærmere kan den mod Maalet ej rykke,Maalet er naat.Høstvind kommer med Lumskhed og List,Kysser hvert Blad, der hænger paa Kvist,Bringer en Hilsen fra Vaarvinde milde,Minder det trædsk om 'den Tid det var
                                                  lille,Løvspringets Tid.Længselsfuldt mindes nu hvert et BladTiden, det drømte i Knoppen glad,Mindes det Nu, da befriet det strakteUd mod det Lys sig, der venligt det
                                                  vakte,Kyssed' det grønt.Om vil det leve den Tid, der svandt hen,Lyst nu for Vinden det flagrer igjen;Ej har dog Vaarfarvens Friskhed det
                                                  vundet,Visnet det hænger, dets Farve er svundet,Maalet var naat.Høstvind kommer sin hærjende Gang,Tuder for Blade sin spottende Sang:"Gaar I i Barndom, saa er I for
                                                  gamle,Ned skal I Alle fra Grenene ramle,Maalet er naat."Løvet nu falder, dog Blade smaa,Ret som om atter i Knop de laa,Rulle sig sammen, skjøndt revne fra
                                                  Kviste,Holde ved Drømmene fast til det Sidste,Drømme om Vaar. "O ja! o ja!" sukkede
                                                  Asessoren, "Efteraaret er en meget
                                                  melancholsk Aarstid og usund, meget
                                                  usund!"  Jesper saa medlidende over paa Sophafolkene,
                                                  smilede til Julie og læste: STEMNINGERI Rummet det vældige vuggesVor Jord som paa Havet et Blad,Og jeg er et Støvgran, der glimter"Gud" ved i
                                                  Lyset af hvad?Og dog er det hele Solsystem,Der vugges i Æthrens Bad,En Krusning i mine Tankers Hav,Kun lille, og kruset af hvad?Med store Tanker har jeg levet,Og dybe Stemninger mig barSaa tidt til Aandens lyse Rige,Hvor Sandhedssolen funkler
                                                  klar.Paa Skjønhedshavet har jeg vuggetOg lyttet til dets Vovers Klang,Og Dybets fine klare PerlerJeg dristig hented paa min
                                                  Gang.Rigt var mit Liv paa Sorg og
                                                  Smerte,Men og paa Fryd selv i dets Kval,Og blev jeg slaaet i dets Kampe,Jeg vandt og Sejre paa dets
                                                  Val.Og dog, hvor gjerne veg jeg ikkeMin Plads i denne stolte Dands,Og gav med Glæde Aandens VældeBort for en Bondes sløve
                                                  Sands.O, hvilken Ro dog kun at tænkePaa hvad et søvnigt Blik kan se,Hvad Værd ej har, værdifuldt
                                                  finde,Og dumt ad Aandens Tale le.Og saa tilsidst henslumre roligMed Drøm om Himlens Fryd og Mag,Om Gjensyn med afdøde KonerOg Haab om Søndag hver en Dag, "Det minder mig ganske om den Tid jeg
                                                  gav mig af med Botanik," udbrød
                                                  Krigsraaden, "der var saa megen
                                                  Tale om, at dobbelte Blomster vare
                                                  vanskabte, og jeg kunde aldrig se paa en
                                                  Rose uden at pille den fra hinanden for at
                                                  se al den Støvdragerjammerlighed, der
                                                  gjemtes bag de kjønne Blade. Da længtes jeg
                                                  ogsaa efter min gamle Bondeforstand, nu har
                                                  jeg den - Gudskelov!"  Julie bad nu Per at glæde os med Et eller
                                                  Andet. Per sad og saa paa sine Støvler og
                                                  lod meget overrasket og meget uvillig. Da
                                                  han var færdig med dette Forspil, begyndte
                                                  han: EN ARABESKHar du faret vild i dunkle Skove?Kjender du Pan?Jeg har følt ham,Ikke i de dunkle Skove,Medens alt Tiende talte,Nej! den Pan har jeg aldrig kjendt,Men Kjerlighedens Pan har jeg følt,Da tav alt Talende.I solvarme EgneVokser en sælsom Urt,Kun i dybeste Tavshed,Under tusinde Solstraalers Brand,Aabner den sin BlomstI et flygtigt Secund.Den ser ud som en gal Mands Øje,Som et Ligs røde Kinder.Den har jeg setI min Kjærlighed.Hun var som Jasminens sødtduftende Sne,Valmueblod randt i hendes Aarer,De kolde, marmorhvide HænderHvilede i hendes SkjødSom Vandlilier i den dybe Sø.Hendes Ord faldt blødtSom Æbleblomstens BladePaa det dugvaade Græs;Men der var Timer,Hvor de snoede sig kolde og klareSom Vandets stigende Straale.Der var Suk i hendes Latter,Jubel i hendes Graad;For hende maatte Alt bøje sig,Kun Tvende turde trodse hende,Hendes egne Øjne.Af den giftige LiliesBlændende KalkDrak hun mig til;Ham der er død,Og ham der nu knæler ved hendes Fod.Med os Alle drak hun- Og da var Blikket hende
                                                  lydigt -Løftets Bæger om usvigelig TroskabAf den giftige LiliesBlændende Kalk.Alt er forbi!Paa den snedækte SletteI den brune SkovVokser en enlig Tjørn,Vindene eje dens Løv.Et for et,Et for et,Drypper den de blodrøde BærNed i den hvide Sne;De glødende BærI den kolde Sne. -Kjender du Pan? Per saa bifaldsfordrende hen paa Julie, og hun
                                                  nikkede venligt til ham med Begejstring i
                                                  Blikket, men ikke ubetydeligt forvirret, thi
                                                  hun havde hele Tiden, mens Per læste,
                                                  hvidsket med Carl og saaledes neppe hørt et
                                                  eneste Ord.  Asessoren lo og hostede og raabte:
                                                  "Superbt, superbt, ikke sandt,
                                                  Krigsraad? Fortrinligt, i Sandhed
                                                  fortrinligt!"  Krigsraaden vendte sig mod Per og sagde lidt
                                                  forlegent: "Ja, De maa virkelig
                                                  undskylde mig; men jeg kunde Gud hjelpe mig  ikke forstaa det, men det lød overmaade
                                                  dejligt."  "Netop!" udbrød Jesper,
                                                  Mads og Povl paa en Gang og antydede ved
                                                  deres Armbevægelser, at de havde en hel Del
                                                  at sige om den Sag, men afbrødes heldigvis
                                                  ved, at Pigen bragte Aftenberlingeren ind.
                                                  Selvfølgelig lagde Avisen Beslag paa Alles
                                                  Opmærksomhed; men den Ting er ikke til, man
                                                  jo omsider bliver kjed ad, og Jesper
                                                  anmodedes om at læse. Han foldede meget
                                                  langsomt sit Manuscript ud, saa længe mørkt
                                                  frem for sig og tog saa fat paa: UDLÆNDINGE Det hænder undertiden, at Frø fra sydlige Lande
                                                  af Vind og Vove føres op til Nordens Kyster,
                                                  og stundom spirer det; men Luften er den
                                                  fremmede Plante for kold, det stærke
                                                  Strandgræs tager Væksten fra den og skygger
                                                  over den, og al den Skjønhed, den i sit Hjem
                                                  havde mægtet udfolde, kan kun et Forskerøje
                                                  ane i den forkrøblede Stængel og de gule
                                                  hængende Blade. Det er to saadanne Planter,
                                                  jeg vil vise dig; men vil nu du være
                                                  Forskeren, der i den kuede Vækst aner den
                                                  ranke Stamme, Løvets grønne Fylde og
                                                  Blomsternes Farvepragt, og saaledes give dem
                                                  et Skjær af det Skjønhedsliv, det blev dem
                                                  nægtet at føre?  Det var da i en jydsk Landsby paa et stort
                                                  Sonimermarked. Midt paa Pladsen stod en  Liremand, Karle og Piger i Kreds om ham,
                                                  fortabte i det Tonehav, der strømmede ud
                                                  over dem, glade, men med alvorsfulde Miner,
                                                  saaledes som det sømmer sig for voksne Folk.
                                                  Dog var der En, som helt og aabent hengav
                                                  sig til Tonerne; han nynnede saa smaat med,
                                                  slog med Hovedet, gjorde nu og da et
                                                  Dandsetrin og vendte sig med glade,
                                                  forundrede Øjekast snart mod En, snart mod
                                                  en Anden, som vilde han sige: "kan
                                                  I da blive staaende?" og deres
                                                  rolige Blikke svarede ham det bestemteste
                                                  Ja, og smaa Smil tilføjede endog en stille
                                                  Tvivl om hans Forstand. Med et blev han,
                                                  helt ovre paa den anden Side, en Pige var,
                                                  som stod med halvtlukkede Øjne og vuggede
                                                  Hovedet i Takt. Han for over mod hende, greb
                                                  hendes Haand, og snart svingede de rundt paa
                                                  Græsset. Det var ikke nogen Dandsemelodi,
                                                  der lød just i dette Øjeblik, men den Dands,
                                                  de improviserede, gik med et Liv og en
                                                  Sikkerhed og sluttede sig saa nøje til
                                                  Melodien, som var det Hele dem Begge Noget
                                                  gammelt og velbekjendt.  "Det er da sært, de saadan vil
                                                  dandse," hvidskede en ganske ung
                                                  Bondepige til en ældre.  "Aa hvad! der er jo Ingen af dem, der
                                                  er af Folk."  "Hvordan det?"  "Aa, han er jo opfødt i Fattighuset,
                                                  hans Moder kaldte de Grethe Rakker, og hun
                                                  var nok en Kjæltringpige."  "Men Pigen?"  "Du kan nok se, at hun er af de
                                                  Sorte, hendes Fader var Sergeant ved
                                                  Spaniolerne."  Men de to Glade, der havde fundet hinanden,
                                                  vilde ikke skilles. En Maaned efter lode de
                                                  sig vi. De havde ingen Slægt og hvad de
                                                  ejede var kun Lidet, dog saa meget, at en
                                                  Mand derfor overlod dem et lille Hedehjørne,
                                                  hvorpaa der laa en Høj. Højen fik de
                                                  indrettet til Hus; men Heden blev aldrig
                                                  Have, som de først havde tænkt; thi Jens
                                                  vilde hellere tjene Brødet ved at spille paa
                                                  Clarinet end ved at grave, og Karen vilde
                                                  før spinde end luge. Her levede de nu meget
                                                  lykkeligt, og da Sommermarkedet kom igjen,
                                                  tog Jens derhen med sin Clarinet; men Karen
                                                  maatte blive hjemme; thi der var en Tredie i
                                                  Højen, der ikke kunde raade ene.  Aarene gik, og den Lille, Else havde de kaldt
                                                  den, voksede sig smuk og klog og tumlede sig
                                                  lystigt fra Morgen til Aften mellem de brune
                                                  Lyngbuske.  Pludselig blev hun meget syg, Dage og Nætter
                                                  sad Forældrene ved hendes Leje; men
                                                  Sygdommen veg ikke.  Endelig vaandede hun sig i den sidste Kamp;
                                                  Jens flygtede forfærdet udenfor, men Moderen
                                                  bad sit Fadervor, og da hun mærkede, at det
                                                  ikke raabte om det, hun dette Øjeblik ene
                                                  søgte, saa gav hun selv Ord til Bønnen og
                                                  bad: "Vorherre! jeg ved, at du er
                                                  en god Mand, og har vi været for glade og
                                                  ikke tænkt nok paa dig, saa maa du nu  ikke være for streng ved os; tag ikke mit Barn
                                                  fra mig! kan du ikke lade os faa det, som vi
                                                  havde det, saa lad mig blive syg, det er jo
                                                  os Store, der skal rammes, ram os saa, men
                                                  lad ikke mit uskyldige Barn lide!"  Men Barnet vred sig i Dødssmerten, og Moderen
                                                  skreg i Fortvivlelse: "Hold op,
                                                  Vorherre! lad ikke Sygen tage saaledes i
                                                  hende, hjelp hende, se, hvor hendes Hænder
                                                  knytte sig, se, hvor hendes Øjne se paa mig
                                                  om Hjelp! o Gud, det er Synd af
                                                  dig!"  Men Barnet døde.  Dagen efter gik nu Jens til Præsten og bad ham,
                                                  om Barnet maatte blive begravet i Heden,
                                                  lige udenfor Højen, der havde det havt sine
                                                  lykkeligste Timer og der vilde det vist
                                                  helst ligge nær ved dem; Kirkegaarden
                                                  kjendte det slet ikke Noget til, og der
                                                  vilde de saa nødigt have det hen mellem
                                                  lutter Fremmede. Præsten søgte nu at gjøre
                                                  ham begribeligt, at Kirkegaarden var det
                                                  eneste rigtige Sted at ligge, naar man var
                                                  død, og at den kristne Kirkes Børn ikke
                                                  kunde begraves i uindviet Jord som andre
                                                  Hedninger.  Præsten fik da sin Villie.  Sorgen gjorde det nu en Stund mørkt for dem;
                                                  men de vare unge, og Livet fik atter Lys og
                                                  Lød. De flyttede bort fra Egnen ind til
                                                  Kjøbstaden, hvor Jens blev ansat ved nogle
                                                  Dandseboder og Karen fik nok at spinde.  Der var dog ogsaa Dage, hvor de optraadte
                                                  sammen, og til disse længtes de som  Børn. Naar der nemlig var en eller anden Fest i
                                                  Byen, der skulde være rigtig straalende, saa
                                                  bestilte man Parret til at gjøre Musik, og
                                                  hvor var det da ikke morsomt for kloge Folk
                                                  at se den gale Jens Clarinet kaste kjelne og
                                                  beundrende Blikke til sin Kone, medens hans
                                                  Fingre smuttede henover Hullerne paa
                                                  Instrumentet, som var det en Mandolins
                                                  Strenge, de behandlede, og hvor uendelig
                                                  komiskt var det ikke at se Karen, en gift
                                                  Kone, ryste, svinge og slaa en uhyre
                                                  Tambourin, og endelig hvilken Masse Indfald
                                                  blev der efterhaanden ikke at mindes og at
                                                  gjentage, eftersom Aarene led, thi der blev
                                                  ingen Vittigheder glemte, og Jens og Karen
                                                  bleve ved at optræde, længe efterat deres
                                                  Haar var begyndt at graane.  Men anden Gang vilde Døden gjeste deres Hjem og
                                                  sendte sin Tjener Sot at berede den Vejen.
                                                  Karen var syg, meget syg, og Jens sad hos
                                                  hende, naar han ikke var ude at søge Raad;
                                                  thi Alt, hvad der hed Læge, klog Kone og
                                                  klog Mand i flere Miles Omkreds hentede han
                                                  til den Syges Seng, og lovende dem Alt, hvad
                                                  han ejede, tiggede han dem paa sine Knæ om
                                                  at gjøre Karen rask.  Men Karen døde.  Aftnen var mild og stille. Jens hentede
                                                  Tambourinen, lagde den i den Dødes Hænder,
                                                  tog saa sin Clarinet frem og spillede de
                                                  Melodier, hun mest havde elsket; først
                                                  spillede han en lille Sang, og Ordene klang
                                                  om ham saa tunge og vemodige:  "Det var en Lørdagaften, Jeg sad og
                                                  vented' dig, Du loved' mig at komme vist,
                                                  Men kom dog ej til mig."  Saa spillede han den sære Dands, som hun altid
                                                  vilde høre, men Bønderne aldrig vilde dandse
                                                  efter, fordi den Ingenting lignede, som de
                                                  sagde.  Men Nabokonen hørte Musikken inde hos den Døde,
                                                  hun gik straks ind til Jens, og med
                                                  Forargelsens hele Pathos raabte hun:
                                                  "hvad er du dog for et Menneske!
                                                  sidder du ikke her og spiller Dandse ved din
                                                  Kones Lig!"  Jens saa forundret paa hende.  "Ud med dig! hverken for Gud eller
                                                  Mennesker kan jeg forsvare at lade dig blive
                                                  her hos Liget."  Og Jens gik ud og drak sig fuld. Men det var
                                                  det Første, man kunde forstaa af Alt, hvad
                                                  han havde gjort, og Folk sagde, at den gale
                                                  Jens Clarinet var bleven klog, da hans
                                                  taabelige Kone døde.  Men Jens blev ved at drikke.  Der blev meget stille i Stuen, hvad der gjorde
                                                  Julie og Carl meget forlegne, da de ikke
                                                  vidste hvorfor. Carl vilde sige Noget, men
                                                  vidste ikke hvad, saa væltede han en
                                                  Frugtskaal, og leende tumlede hele Selskabet
                                                  omkring efter trillende Æbler og hoppende
                                                  Valnødder. Nu skulde Povl frem; han drak tre
                                                  Glas Vand og foredrog saa: GURRESANGEValdemarDen blaalige Dæmring nu
                                                  dæmperHver Tone fra Sø og Land,De flyvende Skyer har lagt
                                                  sigTil Hvile ved Himlens Rand,I lydløs Tynge samletEr Skovens luftige Bo,Og Søens klare BølgerHar vugget sig selv til Ro.I Vesten kaster SolenSin straalende Purpurdragt,Saa drager den over sig
                                                  BølgenOg drømmer om Dagens Pragt.Ej mindste Løv sig rørerOg kalder paa min Sands,Ej mindste Tone klingerOg vugger mit Sind i Dands,Nej, hver en Magt er sunkenI egne Drømmes Elv,Og skyder mig blidt og
                                                  stilleTilbage til mig selv.TOVEO, naar Maanens Straaler
                                                  milde spille,Naar omkring mig Alt er
                                                  tyst og stille,Da er Vand mig ikke Søens
                                                  Vove,Træer ej de dunkle, tavse
                                                  Skove,Sky ej, hvad mig Himlens
                                                  Hvælving dølger,Dal og Bakke ikke Jordens
                                                  Bølger,Form ej Form og Farven ikke
                                                  Farve,Alt: et Udtryk for hvad Gud
                                                  har drømt.VALDEMARGanger, staar du nu og
                                                  drømmer!Nej, jeg ser det, Vejen
                                                  strømmerHurtig bort dig under
                                                  Hoven.Stærkere dog frem du
                                                  sprænge,Du er endnu midt i Skoven,Medens jeg dig ventet længeHar ved Gurre Borgeled.Skoven slipper, alt jeg
                                                  øjner Tovelilles fagre
                                                  Bur,Skovens Træer bag os glide
                                                  sammen til en dunkel
                                                  Mur;Men end vildere du jage!Ser du Skyens Skygge trækkeOver Mark og Mose frem?Før den Gurres Grund kan
                                                  række,Maa vi staa ved Toves Hjem.Før den Tone, som nu
                                                  klinger,Gaar for Evighed til Ro,Maa dit rappe Hovslag rysteGurre-Borgens lille Bro;Før det Blad, der falder,Bækkens Bølger naar,Maa din Vrinsken gjaldeLydt i Gurregaard.Skygge kom og Tone dø,Dyk dig Blad i Vove,Volmer ser sin Tove!TOVEStjerner juble, Søen lyser,Trykker sit bankende Hjerte
                                                  mod Kyst,Løvet nynner, Duggen
                                                  dandser,Vinden sig kaster saa kaad
                                                  til mit Bryst.Vejrhanen synger og
                                                  Taarnene nikke,Svendene spanke med
                                                  flammende Blikke,Ternerne dæmpe med Haanden
                                                  forgjevesBarmen, der sælsomt
                                                  uroligen hæves.Roserne stirre med Haand
                                                  over Bryn,Faklerne hjelpe det
                                                  daarlige Syn.Skoven nu aabner sit Ly,Hundene glamme i By,Stien, i stedse nærmere
                                                  Bølger,Vugger den dristige Rytter
                                                  mod Havn,Og i den næste Stigning,
                                                  som følger,Slynger den ham i min
                                                  aabnede Favn.MødetVALDEMAREj dandse de Engle for
                                                  Herren saa herligt,Som Verden nu dandser for
                                                  mig!Et juble for ham de mer
                                                  ydmygt og kjerligtEnd Valdemars Hjerte for
                                                  dig.Men stoltere satte ej
                                                  heller sig KristHos Herren, og lo ad sin
                                                  Kvide,End Valdemar, glemmende
                                                  Kummer og Tvist,Sig sætter ved Tovelils
                                                  Side.Ej længes de Sjæle for
                                                  Himmerigs MureMer efter at svinge sig
                                                  ind,End Valdemar, da han fra
                                                  Øresunds KureSaa Gurres guldglimtende
                                                  Tind.Og ej vil jeg bytte dets
                                                  fredsæle VangOg Perlen den lønligen
                                                  varer,For Himmerigs Glands og
                                                  bedøvende KlangOg alle de Helliges
                                                  Skarer.TOVENu siger jeg dig for første
                                                  Gang:"Kong Volmer, jeg
                                                  elsker dig."Nu kysser jeg dig for
                                                  første GangOg slynger min Arm om dig.Og siger du, at jeg det før
                                                  har sagtOg at du til Kysset er
                                                  vant,Saa siger jeg:
                                                  "Kongen han
                                                  er en Nar,Der mindes forfængelig
                                                  Tant."Og siger du, saa er jeg
                                                  selv slig Nar,Saa siger jeg:
                                                  "Kongen har
                                                  Ret,"Men siger du, at jeg det
                                                  ikke er,Saa siger jeg:
                                                  "Kongen er
                                                  slet."For alle mine Roser har jeg
                                                  kysset ihjel,Alt mens jeg tænkte paa
                                                  dig.VALDEMARDet er Midnattens Stund,Og usalige SlægterStaa frem af glemte, sunkne
                                                  Grave,Og de stirre med LængselPaa Borgens Kjerter og
                                                  Hyttens Lys,Og Vinden ned over demSpottende rysterHarpeslæt og BægerklangOg Elskovssange.Og svindende de sukke:"Vor Tid er
                                                  forbi!"
                                                  -Mit Hoved vugges paa
                                                  levende Bølger,Min Haand fornemmer et
                                                  Hjertes Slag,Ned over mig livssvulmende
                                                  strømmerKyssets glødende
                                                  Purpurregn.Og min Læbe jubler:"Det er min Tid
                                                  nu!"Men Tiden flygter,Og jeg skal færdesVed MidnatstideEn Gang som død,Skal samle Ligdragten om
                                                  mig tætMod de kolde Vinde,Og liste mig frem ved
                                                  sildig Maane,Og smertebundenI Muldet risteMed sorte GravkorsDit kjære Navn,Og synkende sukke:"Vor Tid er
                                                  forbi!"TOVEDu sender mig et
                                                  ElskovsblikOg sænker saa Øjet.Dog Blikket trykker din
                                                  Haand i min,Og Trykket dør;Men som et elskovsvækkende
                                                  KysDu lægger mit Haandtryk paa
                                                  min Læbe.Og du har for Døden et Suk,Naar et Blik kan opstaaSom et flammende Kys!De lysende Stjerner paa
                                                  Himlen histVel blegne hver Gry,Men blusse dog hver en
                                                  MidnatsstundI evig Pragt.- Saa kort er
                                                  DødenSom rolig SlummerFra Kveld til Gry,Og naar du vaagner,Hos dig paa Lejet,I nyfødt SkjønhedDu straale serDin unge Brud.Saa lad os da tømmeDen gyldne SkaalFor den mægtigt
                                                  forskjønnende Død;Thi vi gange til GravSom et Smil, der dørFor et saligt Kys.VALDEMARVidunderlige Tove!Saa rig ved dig er jeg nu,At end ej et Ønske jeg
                                                  ejer.Mit Bryst er saa let,Min Tanke saa klar,En vaagen Fred er over min
                                                  Sjæl.Der er saa stille i mig,Saa sælsomt stille.Læben vil bygge paa Ordets
                                                  Bro,Men synker igjen til Hvile;Thi det er mig som banked
                                                  mit BrystVed dit Hjertes Slag,Og som mit AandedragHæved, Tove, din Barm.Og jeg ser vore TankerFødes og glide sammenSom Skyer, der mødes,Og samlede vugges de i
                                                  vekslende Former.Og min Sjæl er stille,Jeg ser i dit Øje og tier.Vidunderlige Tove!SKOVDUENS SANGGurre Duer! Sorg mig tynger,Samlet paa Flugt over Ø,Kommer! lytter!Død er Tove! Nat paa hendes Øje,Det, der var Kongens Dag.Stille er hendes Hjerte,Men Kongens vugger vildt,Dødt og dog vildt!Sælsomt lig Baad paa Vove,Naar den, Plankerne krummede sig
                                                  for at favne -Snekkens Styrer - ligger
                                                  død, hildet i Dybets Tang.Ingen bærer dem Bud,Ufør er Vejen.Som tvende Strømme vare deres
                                                  Tanker,Strømme, der fulgtes Side om Side.Hvor rinde nu Toves Tanker?Kongens i sælsomme Bugter sig
                                                  vride,Søgende Toves,Finder dem ikke.Vide for jeg, Sorg mig sanked,
                                                  Meget jeg saa!Kisten saa jeg paa Kongens
                                                  Skuldre,Henning den støtted;Mørk var Natten, en enkelt FakkelLyste i Gyden,Dronningen holdt den, højt paa
                                                  Svalen,Skjalv for sin Hevn;Taarer, som ikke græde hun vilde,Funkled i Blik.Vide for jeg, Sorg mig sanked,
                                                  Meget jeg saa!Kongen jeg saa i BondekofteKjøre med Kisten,Gangeren, som ham bar til Sejer,Maatte den drage.Vildsomt vankede Kongens Øje,Søgte et Blik,Sælsomt lyttede Kongens HjerteEfter et Ord.Henning talte Ord til Kongen,Blik og Hjerte søgte dog end.Kongen aabner for Toves Kiste,Stirrer og lytter med bedende
                                                  Læbe,Tove er tavs.Vide for jeg, Sorg mig sanked,
                                                  Meget jeg saa!Munken vilde Rebet drageRinge Solen ned;Men han saa paa Kjøresvenden,Sorgens Rune til ham talte;Solen sank til Klang, som lyderOver Jordens Døde.Vide for jeg, Sorg mig sanked, Død
                                                  dertil.Helvigs FalkI KongegaardenGurres Due slog.VALDEMARHerre, ved du, hvad du
                                                  gjorde,Da du Tove fra mig tog?Ved du, at det var mit
                                                  sidsteFristed, hvorfra du mig
                                                  jog?Herre, rødmer du ej af
                                                  Skam,Det var den Fattiges eneste
                                                  Lam!Herre, jeg er ogsaa
                                                  Hersker,Jeg har lært paa Kongestol,Man fra sine UndersaatterTa'r ej sidste Glimt af
                                                  Sol.Herre, du er paa vilse Vej,Saadan vel knuser, men
                                                  hersker man ej!Herre, dine EnglehæreFylde Øret dig med Lov,Ingen Ven du har, der
                                                  dadler,Naar du Dadel har Behov.Ak, og Ingen er altid klar,Herre, lad mig derfor være
                                                  din Nar!DEN VILDE JAGTVALDEMARVaagner, alle Kong Volmers
                                                  Mænd!Spænder rustede Sværd ved
                                                  Lænd,Henter i Kirker det støvede
                                                  Skjold,Prydet med Mærker af Dyr og
                                                  af Trold.Væk Eders Heste, der græsse
                                                  i Muld,Sæt dem I Siden de Kringler
                                                  af Guld,Sprænger mod Gurreby,Det er Dødningegry!BONDENS SANGKlap, klap med Kistelaag,Tunge Trin af Nattetog;Græstørv skyder af Muld,Toften klinger af Guld,Klirren og Klappen i
                                                  Vaabenhus,Hvisten og Kasten med
                                                  gammelt Grus,Stenene ramle i
                                                  Kirkegaardsdige,Høgene suse fra Taarnet og
                                                  skrige,Kirkeporten slaar op og i,
                                                  -Ned under Dynen, der for de
                                                  forbi.- Jeg slaar tre
                                                  hellige Herrens KorsFor Folk og Hus, for Ko og
                                                  Hors,Tre Gange nævner jeg
                                                  Frelserens Navne,Saa skade de ikke min Sæd
                                                  for en Avne.Saa tegner jeg mig paa
                                                  Ledemod,Hvor Herrens hellige Vunder
                                                  stod,Da bliver for Elverskud jeg
                                                  fri,For Mareridt og for
                                                  Troldespi;Sidst lægger for Døren jeg
                                                  Staal og Sten,Da voldes slet Ingen i
                                                  Huset Men.VALDEMARS MÆNDVær hilset, Konge, ved
                                                  Gurre Sø!Nu spænde Jagten vi over Ø,Vi Pile sende fra strengløs
                                                  Bue,Med Øjne sigte, som ej kan
                                                  skue,Vi Hjortens Skygge med
                                                  Vunder slaar,Og Engvand siver som Blod
                                                  af Saar.Hør Valravn svingeMed sorten Vinge,Og Løvet skumme om Hestens
                                                  Bringe.Saa skal vi jage, har Somme
                                                  sagt,Hver Nat til Dommedags
                                                  vilde Jagt.Holla, Hest, og Holla,
                                                  Hund,Standser Jagten stakket
                                                  Stund,Her er Slottet, som fordum
                                                  var;Hest skal fodres med Lokes
                                                  Havre,Mand kan æde sit Ry til
                                                  Davre.VALDEMARSkoven hvidsker med Toves
                                                  Røst,Søen skuer med Toves Øje,Stjerner lyse med Toves
                                                  Smil,Skyen svulmer som Barmens
                                                  Høje.Sandserne jage for hende at
                                                  fatte,Tankerne kjerape for hende
                                                  at samle.Men Tove er hist og Tove er
                                                  her,Tove er fjern og Tove er
                                                  nær.Er du da, Tove, med
                                                  TrolddomsmagtBundet i Søens og Skovens
                                                  Pragt?Hjertet svulmer, som skulde
                                                  det sprænges,Tove, Tove, Valdemar
                                                  længes!CLAUS NAR"Aalen hun er en
                                                  sælsom Fugl,Lever som helst i Vandet,Vrider sig dog i MaaneskinOfte en Stund paa
                                                  Landet."Det har jeg sunget om Andre
                                                  en Gang,Bedst passer nu paa mig
                                                  selv min Sang.Jeg er ikkun Husmand nu og
                                                  mit Hus er lille,Og skjøndt ej jeg bad en
                                                  Gjest, leved ganske
                                                  stille,Blev jeg halvvejs dog ædt
                                                  ud af mit Hus det
                                                  lille,Saa jeg kan ej byde Stort,
                                                  skjøndt jeg gjerne
                                                  vilde.Dog - den skal
                                                  faa min Nattero,Som kan mig det forklare,Hvorfor jeg skal hver
                                                  MidienatOmkring et Vandhul fare.At Palle Glob og Erik PaaDet skulle, kan jeg godt
                                                  forstaa:De var saa lidet fromme,De doble nu, endskjøndt til
                                                  Hest,Om svalest Sted og Døren
                                                  næst,Naar de til Helved komme.Og Kongen, han som løber
                                                  gal ved mørke NattetideOg raaber paa en Pige, som
                                                  for Aar og Dage sidenMed Engle og med Vildgjæs
                                                  fløj, han maamed Rette ride;Thi han var altfor raa
                                                  oprigtig,Og man maa være højst
                                                  forsigtigOg tage mægtigt sig i Agt,Naar man er Nar hos slig en
                                                  MagtSom ham, der bor hinsides
                                                  Maanen.Men at jeg, Claus Nar til
                                                  Farum,Jeg, som trode, at de DødeVare fri for Legemsmøde,At Ens Støv blev Aandens
                                                  Anker,Saa i Fred man sine TankerKunde samle til den storeHoffest, som Bro'r Knud har
                                                  sagtBlæses ind med Guldbasuner,Hvor vi Gode vel ved MagtÆde Onde som Kapuner,Ak, at jeg paa en Fole
                                                  galenMed min Næse vendt imod
                                                  HalenSkal humpe om, mens Folk er
                                                  i Senge,Var ej det for sent, jeg
                                                  vilde mig hænge.
                                                  -O, men hvor sødt det skal
                                                  smage forvist,Naar jeg nu dog bliver
                                                  salig tilsidst.Vel har jeg syndet lidt mer
                                                  end de Fleste,Kan dog vel snakke mig fra
                                                  det Meste:Hvem gav den nøgne Sandhed
                                                  KlæderOg tog dens Prygl paa Vej
                                                  og Stræder?Jo - ifald der er
                                                  Billighed til,Saa maa jeg bænkes i
                                                  Himmerigs Sale,Naa, hvor jeg der skal
                                                  Verten bagtale!VALDEMARNu ler du deroppe,Du strenge Dommer!Men dette drage du dig til
                                                  Minde,Naar Dommedag kommer:En Sjæl er elskende Mand og
                                                  Kvinde,Du rive ikke vor Sjæl i
                                                  tvende,Til Helved mig og til
                                                  Himlen hende.Thi da faar jeg Magt,Da splitter jeg din
                                                  EnglevagtOg sprænger med min vilde
                                                  JagtI Himmerige Ind.VALDEMARS MÆNDHanen løfter sit Hoved til
                                                  Gal,Har alt Dag i Kroppen,Og Morgenduggen driver rødAf Rust, fra vore Sværd.Omme er Tiden!Graven kalder med aaben
                                                  Mund,Og Jorden suger al lyssky
                                                  Rædsel.Synker, synker!Livet kommer i Magt og
                                                  GlandsMed Daad og bankende
                                                  Hjerter,Og vi er Dødens,Sorgens og Dødens,Smertens og Dødens.Tilgravs! tilgravs! til
                                                  drømmesvanger RoO, fik i Fred vi hvile!SOMMERVINDENS VILDE JAGTStolt Henrik og Fru Gaaseurt, tag
                                                  blot Jer i Agt!Nu begynder Sommervindens vildene
                                                  Jagt:Søen gnistrer som Sølv i dens
                                                  Spor,Myggene Sivskoven bange forlade;Det er meget værre, end I tror,Hu, hvor det ler nu i Bøgenes
                                                  Blade!Træk det Grønne om Hagen!Der er St. Hansorm med Ildtunge
                                                  rødOg Engtaagen, det er en Sky, der
                                                  er død;Hvilken Bølgen og Gyngen,Hvilken Ringen og Syngen:Kornvangens Guldaks slaar den lede
                                                  VindMod hinanden, saa det klinger;Edderkoppen spiller paa sit
                                                  StrengespindMed de lange Ben, saa det
                                                  springer.Duggen triller med Klang fra Tue,Stjerneskud flyve fra Himmelbue,Sommerfuglen flygter med Larm
                                                  gjennem Hækken,Frøen springer langt ud i Bækken.- Tys! hvad tyder nu
                                                  dens Færd?Hvert et vissent Løv den vender,Ak, den søger Eders Frænder:Vaarens blaahvide Strøm af
                                                  Blommer,Jordens flygtige Drøm om Sommer.Længst er de Jord!Men nu svinger den opOver Træernes Top,Thi opstanden den trorEr det drømfine Flor,Og i sælsomme TonerDen dem hilser igjenI de løvrige Kroner.- Se saa! nu er det
                                                  snart forbi,Den hvirvler henad luftig StiMod Søens blanke Flade,Og der i tusind Vovers DandsI blege Stjerners GjenfærdsglandsDen vugges blidt til Hvile.Hvor her blev tyst!Ak, var det lyst!O sving, Mariehøne, sving dig fra
                                                  din BlomstertueOg bed om fagert Solskinsliv alt
                                                  hos din fagre Frue!Alt dandse Bølgerne om Næs,Alt trækker stribet Snegl paa
                                                  Græs;Nu vaagner Skovens Fugleflok,Og Blomsten ryster Dug af LokOg spejder efter Sol.Vaagner, vaagner, alle Blommer,Solen kommer!Alt i Øst i FarvestrømmeHilse os dens Morgendrømme,Snart den af de dunkle VandeSmilende opstaar,Stryger fra sin lyse PandeRige Straalehaar! "Uden Kritik til det
                                                  næste," raabte Krigsraaden.  Mads tog en meget tyk Bunke Papir frem, og af
                                                  mangfoldige Stumper af meget ulige Størrelse
                                                  og Farve læste han: KORMAK OG STENGERDE Den Kormak, om hvem her skal handles, var Søn
                                                  af Øgmund Kormakssøn og boede paa den Tid
                                                  Fortællingen begynder ved Midfjord paa
                                                  Island med sin Broder Thorgils hos Dalla,
                                                  deres Moder. Øgmund var da død, og Dalla
                                                  stod for Gaarden; men da hun alt var gammel,
                                                  laa Styret mest paa Sønnerne.  Thorgils, den ældste, var tavs og indesluttet,
                                                  havde baade Greb paa Arbejdet og Lyst til
                                                  det, blev heri heller ikke hindret af
                                                  Kormak, som bedre led at trække Tavl end
                                                  Kvæg, hellere talte med Kvinder end med
                                                  Huskarle og mere tænkte paa, hvad svundne
                                                  Dage havde bragt af Sagn og Sange, end paa,
                                                  hvad kommende vilde bringe af Høst og
                                                  Fangst. Han var i det Hele ulig de fleste
                                                  Folk paa den Tid, og det er sandt sagt om
                                                  ham, at han kun kjendte Fred som Brist paa
                                                  Strid og jevne Ord som Misvækst paa Kvad.  En Dag hændte det, at Thorgils bad ham gaa til
                                                  Fjelds efter nogle bortløbne Beder. Kormak
                                                  gik og kom mod Sengetid til Gnupsdal. Han
                                                  blev vel modtaget og ført ind i en stor
                                                  Stue, hvor et Baal brændte. Ved det satte
                                                  han sig og saa ind i Flammerne, medens  han
                                                  nynnede paa et gammelt Kvæde. Som han nu sad
                                                  der, gik Stengerde, Datter af Thorkel paa
                                                  Tunge, der havde sendt hende herhen i
                                                  Opfostring, forbi Stuen med sin Pige. De
                                                  saa, der var lyst derinde, og Pigen sagde:  "Hvad Slags Fremmede kan det være?
                                                  lyster det dig ikke at se ad?"  Stengerde svarede, at hun før havde set Folk.
                                                  Alligevel gik hun hen til en Luge, der førte
                                                  ind til en mørk Krog i Stuen og kunde lukkes
                                                  op udenfra. Hun saa ind, og skjøndt hun vel
                                                  vidste, at hun ikke kunde sees, blev hun dog
                                                  ræd derfor og gik fra Lugen. Pigen saa nu
                                                  ind og sagde: "Lidt Lysteligt er
                                                  her at se paa; men er du ikke ræd for ham,
                                                  var det dog altid Tidsfordriv, om du spøgte
                                                  med ham; han rejser vel imorgen tidligt og
                                                  kommer dig sagtens aldrig mere for
                                                  Øje."  Stengerde saa ind: "Manden er
                                                  fager."  Pigen svarede: "Mig tykkes han led og
                                                  sort."  "Lidet forstaar du dig paa
                                                  Fagerhed," mælte Stengerde vredt.  Kormak havde hørt deres Tale, løftede Hovedet
                                                  og kvad: "Ofte PigemundeNævnte Kormak skjøn,Nu han tror sig ligneOdins yngste Søn;Thi slig Stemme fagerMaa fra Freja komme,Skjønheds Dis, som bedst kanFælde Skjønhedsdomme." Stengerde mælte: "Det er dog en Lyde,
                                                  at Haaret hænger dig i Øjnene."
                                                  Kormak kvad: "Issens Lyng den sorteDækker Tankens Vang,Varer Snoge tvendeVenligt under Hang,At ej Møers HjerteFast de skal omspændeOg saa Elskovs SygeDem i Sindet tænde." Stengerde sagde nu: "Skjønnere er du
                                                  end de Fleste og snar i Ordvalg; lidet er
                                                  dog kun Fagerhed og fagre Ord."  Hertil kvad Kormak: "Mer end skumhvid BølgeFrygter jeg din Barm,Mer end Tryk af Skjolde,Mø, din runde Arm,Mer end Stormens BulderRøsten din den klare,Og dit Blik det lyseMer end Sejd og Snare." Stengerde tog til Orde: "Meget ræd
                                                  maa du være, naar du kan frygte, hvad du
                                                  aldrig har set og aldrig skal faa at
                                                  se." Dermed vilde hun gaaet fra
                                                  Lugen, men da kvad Kormak: "Brand saa vil jeg tage,Dag din Skjønhed faa.Ved dens Lys den klareBrand vil slukket staa.Men for mig vil aldrigMere Nat oprinde,Thi bestandig skuerJeg den fagre Kvinde." "Anderledes turde det
                                                  blive," sagde Stengerde og gik fra
                                                  Lugen; men Kormak gjorde sig en Brand rede
                                                  og kvad: "Skjønheds Skik det aldrigVar for Lyset fly,Jetter kun og TroldeKaare Mulmets Ly.Men har nu en GygeBorget sølvklar Stemme,Lykkelig var Kormak,Var han bleven hjemme." Derpaa tog han Branden og gik for Lugen; men
                                                  Stengerde havde hørt Kvadet og, var gaaet
                                                  derhen, og da Kormak kom, stod hun for ham i
                                                  Lugen, hendes Læber bævede, men Barmen
                                                  vuggede roligt, hendes Kinder blussede, men
                                                  Blikket var skarpt, skjøndt Graaden ikke var
                                                  langt borte. Men Kormak lod Branden falde og
                                                  sagde: "Nu fødtes Kormaks
                                                  Fremtid!"  Den Nat fik Søvnen kun liden Magt over to paa
                                                  Gnupsdal, mindst over Kormak, thi alle hans
                                                  Tanker stevnede fremad og byggede paa hans
                                                  Skjæbne; men naar de havde samlet den af
                                                  Lykke og lysende Haab og Kormak ret skulde
                                                  frydes ved dens Sælhed, saa fore de bort med
                                                  Lykken og slukkede Haab efter Haab, saa der
                                                  blev kun idel  Tomhed og Mørke. Saaledes gik da Natten; men
                                                  mod Morgen blev han roligere, og efter Davre
                                                  gik han udenfor.  Stengerde saa ham fra Fruerstuen og talte ned
                                                  til ham: "Rider I nu fra
                                                  Gnupsdal?"  "Hellere blev jeg og drog Tavl med
                                                  Eder," svarede Kormak.  "Gjæst maa føjes," mælte
                                                  Stengerde.  Saa satte de sig ved Tavlet inde i Storstuen.
                                                  De spillede nu en Stund tavse.  "Fagert Møde," begyndte
                                                  Kormak, "havde jeg igaar i denne
                                                  Stue; men kort var det, dog var det min egen
                                                  Skyld."  "Hvordan skiltes I da?"  "Det er det, jeg ikke ved tilfulde;
                                                  hun gik vist vred."  "Det var da en Kvinde -
                                                  Kvindevrede er lig Sommerfrost, den varer en
                                                  Nat, og saa er den forbi."  "Men Sommerfrosten kan dræbe de
                                                  Spirer, der kunde baaret fagre Blomster og
                                                  rig Frugt."  "Det hænder; men er Dagen blid og
                                                  varm, gjør den vel Nattens Skade god
                                                  igjen."  "Men Urten faar dog aldrig rigtig
                                                  Grøde."  "Tidt trives det netop allerbedst,
                                                  der fares ilde med, mens det er
                                                  spædt."  "Men Stengerde, om der nu ingen
                                                  Spirer var?"  "Saa tog ingen Skade."  "Stengerde! var der
                                                  Spirer?"  "Det er jo Sommer."  "Vil de trives?"  "Naar de vares vel."  "Ville de vorde varede
                                                  vel?"  "Det raader Dagen for."  "Saa er Kormak ikke ræd."  Dermed tog han Farvel og red til Midfjord; men
                                                  der meldes Intet om, at Thorgils fik sine
                                                  Beder igjen.  Kormak for nu ofte til Gnupsdal. Dette kom ud
                                                  blandt Folk og naaede Thorkel paa Tunge. Han
                                                  blev kun lidet glad derved og tog Stengerde
                                                  hjem.  Nu varer det en Stund, inden de sees; det
                                                  bliver endelig Kormak for længe, og han
                                                  rider til Tunge.  Da han nu er kommet Vejen frem, staar Stengerde
                                                  i Løggaarden og narrer sine Høns med
                                                  Blomster, hun river af Diget.  Kormak lister sig ind derunder og fanger i
                                                  Haanden en stor Bunke, hun kaster ud.  Han kvæder: "Fager BlomsterbølgeOver Diget faldt,Skjøn slig Hilsen væreMaa for ham, den gjaldt.Men sig bedre lønneMaa bag Diget fangeKyssebær saa søde,Blikkeblomster mange." Derpaa sprang han over Diget, men Stengerde
                                                  havde fjælet sig bag en Hyld. Kormak saa
                                                  længe efter hende, da lo hun og raabte:
                                                  "Du skulde biet med at synge, til
                                                  du var kommen over."  De taltes da længe ved; saa sagde Stengerde:
                                                  "Gaar du nu ind til
                                                  Thorkel?"  "De er der, som hellere se mig end
                                                  han," svarede Kormak.  "Dog maa du tale med ham; thi han er
                                                  den, der raader over mig," sagde
                                                  Stengerde og saa stift paa Kormak.  Han forstod Tanken, der havde baaret Blikket;
                                                  den voldte ham Smerte; han stod hastigt op,
                                                  gik ind til Thorkel, friede, som Skik var,
                                                  og enedes de da vel derom.  De Ord sagde han nu til Stengerde, at det bares
                                                  ham for, at han hidtil havde sunget paa den
                                                  anden Side Diget og først i Dag var kommet
                                                  over; men end saa han hende ikke; saa red
                                                  han hjem igjen.  Ved Midfjord sagde han dem da, at han havde
                                                  talt med Thorkel. Det var dem ikke ret til
                                                  Maade. Dalla sagde ham, at han og Stengerde
                                                  kun lidet passede for hinanden, og Thorgils
                                                  mente, at det var altfor tidligt at binde
                                                  sig. Kormak hørte paa det og bad saa
                                                  Thorgils tage til Tunge og aftale Alt
                                                  Thorkel og ham imellem. Selv tager han sig
                                                  nu af Gaarden, er altid i Marken ved
                                                  Arbejdet, taler lidt og kvæder aldrig, og er
                                                  det for Alle, der kjende ham, som var han
                                                  bleven en hel Anden.  Saa lider Tiden, og der er ikke langt til
                                                  Brylluppet.  Da hænder det en Nat, at der er stor Varme i
                                                  Luften, og Kormak lægger sig oppe paa
                                                  Høloftet for at hvile svalt.  Hvad her nu er overgaaet ham, om han er bleven
                                                  hjemsøgt af vildende Drømme, eller onde
                                                  Vætter have gjort ham. Skade, vil ikke falde
                                                  let at raade; men det er næsten at tro af
                                                  det underlige Kvad, han stundom, naar hans
                                                  Sind var tungt, lod Thorgils høre.  Dette er nu Kvadets Begyndelse: "Udfra HøloftslugenStirred Øjet mat,Saa, hvor Aaen glimtedI den lune Nat,Skued Taagens BølgerOp af Enge vælde,Og langt borte saa detGnupsdals spidse Fjelde.Navnløs Tavshed husedI mit unge Bryst,Hjertet som en DravgeSad derinde tyst;Alle mine TankerLaa i Taage bundne,Mindets Havn og HaabetsBavne var forsvundne.Men nu Blikket vankedOver kjendte Sti,Hver en Busk og Tue,Som det gled forbi,Kjendinger og MærkerVar til det Forsvundne;Mindets Havn og HaabetsBavn var atter fundne.Mine GnupsdalssangeLød for mig igjen:"Elskovsflugt vi flyveIngenvegne hen,Under Frejas LofteVi paa Vinger hvile,Alle JubeltonerFrem imod os ile."Men fra Tunge svared'Pigen mig igjen:"Elskovsflugten flyveVi mod Maalet hen,Gjennem Frejas LofteJublende vi glide,Thi vor Lykke vinkerPaa den anden
                                                  Side."" Saa er det, der følger Vers, som Faa mindes
                                                  helt og Ingen tilfulde fatte; men det synes
                                                  det dog, at de melde: at han enten drømte
                                                  eller bildte sig ind, at han saa Stengerde i
                                                  al hendes Skjønhed, og at der kom Hede i
                                                  Blodet, saa han krænkede hende, og saa gled
                                                  Drømmen eller Synet fra ham og Angeren ned
                                                  over ham, og han blev saa særsindet og
                                                  betagen, at han ikke kunde mindes Stengerdes
                                                  Træk, hvormeget han end tænkte derpaa.  Ihvor det saa er, er det dog vist, at han i
                                                  mange Nætter og Dage flakkede om paa Fjelde
                                                  og Udmarker, og da han kom hjem igjen, bar
                                                  han sig som En, der kun havde halv Raadighed
                                                  over sit Sind. Baade Kvad og Omtanke var som
                                                  sejdet ham fra, og først Uger efter blev han
                                                  Mand igjen.  I de Dage, han for vidløs om paa Fjeldene,
                                                  falder Brylluppet; men der kom ingen Brudgom
                                                  hverken første eller anden Dag, og derom var
                                                  nu alle Stengerdes Frænder  enige, at dette
                                                  var en stor Skam, der var overgaaet baade
                                                  dem og hende.  Paa den Tid sad ved Hrutafjord en Mand, der
                                                  kaldtes for Holmgangs-Berse, Enke. Berses
                                                  Omgang var kun lidet søgt, for saa hidsig og
                                                  stridslysten var han, at det at tale til ham
                                                  næsten var som at pæle af til Kamp. Af
                                                  Skjaldekunst led han kun Nidviser, og Lovene
                                                  saa han kun an for urimelige Skikke, der
                                                  lagde sig i Vejen for Folks Gammen. Ham lod
                                                  Thorkel byde Stengerde til, og da han
                                                  vidste, at Kormak skulde havt hende, fandt
                                                  han, at det Smykke, der var sluppet en Mand
                                                  af Hænde, vilde skjære ilde i Øjnene i anden
                                                  Mands Haand, og Handelen blev da sluttet, og
                                                  Brylluppet stod.  Men Død og Gifte er Herredsrygte, og elskende
                                                  Hjerter er altid Grander, saa den Sag kunde
                                                  da ikke gaa Kormak helt forbi. Han stod just
                                                  og bødede paa en Lervæg, da det meldtes ham.
                                                  En Stund blev han ved med Arbejdet; men paa
                                                  en Gang satte han begge Hænder mod Væggen og
                                                  trykkede den ind; derpaa vendte han sig mod
                                                  den, der havde bragt Rygtet i Gaarde, og
                                                  kvad: "Ej er Tid at bødeNu paa revnet Hus,Kormaks fagre LykkeSunken er i Grus.Ringe er den Glæde,Lunt bag Væg at hvile,Medens ude StimændMed Ens Eje ile." Thorgils kom til og mælte, af nu maatte  de vel lede deres Sværd frem, siden Kormak
                                                  havde fundet sine Kvad. Kormak sang: "Hvilet har det RygteVist i hver en Vraa,Træt af al den Kummer,Som det drager paa.Nu paa rappe FolerMaa vi hurtigt fare.Spildte Tid skal HestensHove sammenspare." Rede de da med stort Følge til Tunge. Men Berse
                                                  sad alt i god Behold med Stengerde paa sin
                                                  Gaard. Kormak kvad da: "Nu skal Berse favneLyse Mø med Lyst,Mig vil Sorgen svarteTrykke til sit Bryst.Skjønt skal han paa LejetHendes Røst fornemme,Grumt mig holde vaagenSildig Angers Stemme." Saa rede de hjem igjen.  Som Berse havde tænkt, bragte Stengerde ham en
                                                  stor Medgift af Strid, og nu følger megen
                                                  Ufred mellem ham og Kormak og Begges
                                                  Frænder. Dermed gaar saa Tiden.  Da falder det sig en Dag saaledes, at Stengerde
                                                  er ude paa Fjeldene at sanke Urter til
                                                  Farvning og møder Kormak. Det bliver saa et
                                                  langt Ordskifte.  Saa siger Stengerde: "Hvad Hinder
                                                  havde du vor Bryllupsdag?"  "Det vil du knap forstaa, og det er
                                                  tungt for mig at tale om, thi hvad den Gang
                                                  var mig som høje Fjelde, er mig nu som løse
                                                  Sandtuer."  "Kormak! vilde du ikke ægte
                                                  mig?"  "Det vilde jeg, Stengerde, men jeg
                                                  led ikke, du talte om det, og Meget drog de
                                                  Ord ned over mig."  "Skjalde er nok skjøre
                                                  Varer!"  "Hvor lider Berse?"  "Han er ikke Skjald."  Kormak stod nu en Stund tavs og saa paa
                                                  Stengerde, saa kvad han: "Samled Odin alleAsekvinders Blod,Vakte det ved RunerTil en Kvinde god,Skulde saa som fagrestGuder hun fortrylle,Fik din Ham hun laaneOg i den sig hylle.Mide Norner vilde,Jeg Stengerde fandt;Norners Hu sig vendte,Berse hende vandt.Og min Fremtid, gryetTil en Vaardags Lykke,Til en Høstnat kvelded.- Alt dens Taager trykke.Dog, som her jeg stander^Kuet, mat og mod,Magt og Sejer rugerI mit Skjaldeblod,Thi om end en AndenDig som sin kan favne,Evigt mine Kvad dogSamler vore Navne.Tak for lødrig Glæde,Tak for Kummer bleg.Tak, for du mig elsked',Tak, for du mig sveg.Tak for rige TonerI ufødte Sange,Tak for hver en Hæder,Jeg paa Jord skal fange." Derpaa gik han hurtigt bort, og hun stod længe
                                                  og saa efter ham. Straks efter kom Berse til
                                                  og satte sig lidt borte; han havde set
                                                  Kormak og sagde: "Var det om Jert
                                                  Bryllup, I talte? Stakkels Knøs! liden Glæde
                                                  er der i Mindet om det Faar, Ulven har
                                                  taget."  "Ti stille, Berse!" mælte
                                                  Stengerde, "han er bedre Mand end
                                                  du."  "Ja til at finde paa Kvad."  "Ja, Berse; men det er noget Stort at
                                                  være Skjald."  "Vist saa! - du er klogere,
                                                  end du snakker til; - og fager er
                                                  du! Kom hen til mig!"  "Du er gammel, Berse!"  "Hvi siger du det? Kom hen til
                                                  mig!"  "Du er gammel, Berse, og jeg skal
                                                  vare dig og være dig god."  "Det skal jeg elske dig
                                                  for."  "Nej, saa Farvel, Berse!"  "Men har du da endnu Kormak kjær,
                                                  efter alt, han har voldet dig?"  "Han og jeg er nu en Gang gaaet fejl
                                                  af hinanden; men endnu kan vi raabe hinanden
                                                  til."  "Han har da snakket mig dig
                                                  fra?"  "Fra dig; men ikke til
                                                  sig."  Saa gik hun fra Berse hjem til Tunge, og
                                                  Thorkel maatte se at ordne Alt paa det
                                                  Bedste med Berse.  Til Tunge kom der ofte Folk fra Sunnudalen, da
                                                  de havde megen Slægt der. Rigest Mand i
                                                  Dalen var Thorvald Tinten, og han tog altid
                                                  ind hos Thorkel. Thorvald var en vidtberømt
                                                  Skjald; hans Kvad vare meget ansete, men Faa
                                                  kunde huske dem; hans Gaard var den
                                                  skjønneste videnom, og i hans Storstue stode
                                                  kostelige Bægre af Guld, han havde faaet af
                                                  Konger og Jarler i Skjaldeløn. Hans Venner
                                                  vare alle gamle Folk, og de roste ham
                                                  højligen for hans Klogskab og Sindighed; men
                                                  de Unge i Dalen sagde oni ham, at han gik,
                                                  som havde han Skjørter om Benene, og at hans
                                                  Forstand paa Vaaben var saa stor, at han
                                                  troede, der holdtes om Sværdodden og sloges
                                                  med Hjaltet.  Thorvald traf tidt sammen med Stengerde, talte
                                                  altid længe med hende og sagde hende sine
                                                  Kvad. Saa bejlede han en Dag til hende hos
                                                  Thorkel. Thorkel sagde, det var ham med, men
                                                  viste ham til hende selv.  Stengerde sad ved Væven og sang. Som Thorvald
                                                  traadte ind til hende, holdt hun op og
                                                  sagde: "Thorvald! er det noget
                                                  Stort at være Skjald, og er Skjaldskab mer
                                                  end Manddom?"  Thorvald svarede hastigt: "Du kjender
                                                  jo Kvadet: "I Glemsels GravHver Tid maa gange,Hvis Skridt ej skuesAf Skjaldeblik."" "Ja! - Hvad er din Tro om
                                                  Kormak?"  "At han er tapper."  "Ja! - men hvor højt regner
                                                  du hans Skjaldskab?"  "Saa højt som det, han kvæder
                                                  om."  "Det er da saa højt som
                                                  mig."  "Nej! - ikke var det min
                                                  Tanke."  "Regner du dine Kvad lige med det, de
                                                  lyde om?"  "Ja, Stengerde!"  "Saa staar da din Kunst saameget over
                                                  hans, som Konger og Jarler over
                                                  mig."  "Nej! - ikke var det min
                                                  Tanke!"  "Hvad tænker du da?"  "At der ingen Lighed er mellem mine
                                                  og Kormaks Kvad, at Konger er Konger og du
                                                  den dejligste af alle Kvinder!"  "Vil du fri?"  "Ja! det er min Tanke!"  "Er det din eneste?"  "Det er min nærmeste."  "Hvad er da din næste?"  "Bryllup, Stengerde!"  "Er du saa stor med mig, som Kormak
                                                  uden mig?"  "Med dig eller uden dig er min
                                                  Storhed den samme."  "Den samme?"  "Men min Lykke ikke."  "Saa tal med Thorkel!"  "Det har jeg gjort."  "Dig forstaar jeg! - og
                                                  Skjald er du?"  "Større end Kormak!"  Saa følger Brylluppet, og de tage til
                                                  Surinudal.  Imens er nu Kormak bleven saa til Sinds, at han
                                                  vil følge med Thorgils til Norge; han har
                                                  derfor Mangt at tage vare og færdes langt
                                                  omkring for at sige Frænderne Farvel, saa
                                                  alle disse Tidender først træffe ham sent.
                                                  Straks rider .han til Sunnudal og træffer
                                                  Stengerde paa Toften. Han bliver paa Hesten
                                                  og kvæder, før den vel er kommen i Hold: "Nu, Stengerde, ønskerJeg dig Trællestand,Saa du gik som VareOm fra Mand til Mand,Thi din rige SkjønhedDu saa ringe agter,At til hver en StodderDu den bort forpagter." Stengerde mæler: "Stor Uret har du i
                                                  stedse at løbe efter mig, og troede jeg nu,
                                                  den Tid var kommen, at jeg for bestandig var
                                                  fri for dig."  Saa kvæder Kormak: "Aldrig, nej, Stengerde,Skilles du fra mig,Mer end fællig ArneBinder mig til dig.Fjeld paa Fjelde dynget,Hvorom Bølger larme,Var kun liden Hindring,Mindre Tintens Arme." "Lidt er det at lave i Kvad! Gaa
                                                  nu!" mælte Stengerde vredt; men
                                                  Kormak kvæder: "Saa Farvel, lad TintenKys og Blikke faa,Og din fagre StemmeLad ham høre paa;Men din stærke Længsel,Graad, som lønligt vælder,Og hver dristig TankeDog kun Kormak gjælder." "Dyrt skal du angre din Haan, og det
                                                  skal du vide, at Thorvald staar langt over
                                                  dig, baade i Kvad og mit Hjerte!"
                                                  Det mæler Stengerde, og saa skilles de.  Da Brødrene aarle næste Morgen stode ud for
                                                  Fjorden, stod Kormak i Stavnen og kvad: "Nat er nu forbi,Fred og Slummer ender,Kampbud over ØSolens Bavn udsender.Op til Liv og Strid!Dag sit Skjold faar Klang,Skjønt det klinger nedNu som Fuglesang.Se, hvor Ymers BlodRødt i Solen luer,Som det syded endUnder Bringens Buer,Hvor det vugges vildt,Hvor det løftes vredt,Som i Aarens GangEnd det banked' hedt!Himmellød og Glands,Som mit Øje blænder,Drømmehær, som SolI hans Hjerne tænder,Saa kun nævnes kanSvalins Runedrag,Rumme kan dem ejiSIoget Ordelag.Større Pragt dog nuUnder Tintens Øje,Drømmens Rose LivFaar bag hvide Høje,Paa den Fagres KindSætter Knop den prud,Og paa hendes MundSpringer Rosen ud." Børen var dem gunstig, og det bærer godt
                                                  modtagne. Men længe er de ikke paa Sted ad
                                                  Gangen; vide færdes de paa Vikingetog; ved
                                                  Gry gjøre de Strandhugst, i Kveld bøde de
                                                  Sejl; slippe de Aaren, er Sværdet ved
                                                  Haanden, og volde de Fjenderne Ulempe med
                                                  Sejersraab den ene Nat, saa hyle de Saarede
                                                  efter den næste. Paa den Vis tumles de i
                                                  tvende Aar, lander igjen i Norge, færre om
                                                  at dele Byttet, end de har været om at vinde
                                                  det.  Nu tøve Brødrene en Stund i Kongsgaar  den; men saa siger Kormak, at han heller vil
                                                  fryse som Skovgangsmand paa Island end sidde
                                                  Kongen og Baalet næst i Norge.  Det svarer Thorgils, at faa Mænd løbe saa
                                                  gridske efter Arvepart som Kormak efter
                                                  Ulykke.  Kormak mæler: "Jeg kjender kun en
                                                  Lykke, og den ejer Tinten."  "Den skulde du grebet, da den raktes
                                                  dig," siger Thorgils.  "Ræk mig den nu," svarer
                                                  Kormak.  "Mon Lykken vil?"  "Ja det er det, jeg vil
                                                  vide."  Saa droge de til Island og fandt der deres
                                                  Rygte meget større, end de lode det tilbage.
                                                  Kormak fandt snart til Sunnudal og der
                                                  Stengerde ene hjemme.  De Ord vare hans første, om hun havde længtes
                                                  efter ham.  Dertil svarer hun, at hendes Længsel var stærk
                                                  efter ham, naar han var langt borte, men at
                                                  det ingen Glæde voldte hende at vide ham
                                                  nær.  Saa sidde de længe og se tavse paa hinanden. Da
                                                  kvæder Kormak: Lad mit Kvad nu galdreGamle Minder Dag,Tiden, da vi mødtesUnder Gnupsdals Tag,Lad et Kys, Stengerde,Syv Aars Smerte døde,Tænde ny vor ElskovsFørste Morgenrøde." Dertil svarer Stengerde: "Daarligt
                                                  sømmer det os at mindes vor Kaadhed, og ikke
                                                  er Thorvalds Hustru vant til at kysse
                                                  fremmede Ungersvende."  "Det tror jeg dog, at der kommer Tid,
                                                  da vi faa fælleds Leje."  "Saaledes kunde det været."  "Stengerde, bliv min
                                                  Hustru!"  "Jeg er Thorvalds."  "Han ligner Berse saa lidt, lad ham
                                                  ligne ham i Et."  "Du snakker over dig."  "Det er tungt at miste
                                                  dig."  "Det vilde Thorvald mene."  "Han har aldrig ejet dig."  "Nu snakker du vidløst
                                                  igjen."  "Men elsker du da
                                                  Thorvald?"  "Det skulde synes være en Sag mellem
                                                  ham og mig."  "Men du og jeg da?"  "Jeg er Thorvalds Kone."  Kormak kvæder: "En Gang i dit HjerteLukked du mig ind,Did bestandig længesEnd mit tunge Sind.Men hvor stærkt jeg bankerOg hvor mygt jeg beder,Ej mig op du lader,Ej mig ind du leder." Saa vilde han gaaet, men Stengerde greb hans
                                                  Haand; Kormak vendte sig, men hun slap
                                                  hurtigt Haanden og gik. Saa gaar ogsaa  han, og der er ikke mange Dage mellem dette
                                                  Møde og hans ny Norgesfærd.  Siden vendes ogsaa Stengerdes Hu mod Norge, og
                                                  hun og Thorvald tage afsted.  I Norge ser nu Kormak en Dag Stengerde paa den
                                                  lange Gade tæt ved Kongsgaarden. Han gaar
                                                  lige hen til hende og siger: "Følg
                                                  med mig, Pige! længe nok har jeg været dig
                                                  foruden."  "Godt Kjøb har du paa Talemaader, som
                                                  Andre aldrig bruge."  Kormak greb fat i hende: "Nu skal du
                                                  følge mig, mangesindede Kvinde! Stærk Elskov
                                                  er der paa begge Sider, og skjønt vil vort
                                                  Samliv vorde; men den, der ikke vil lokkes
                                                  til det Gode, skal tvinges
                                                  dertil."  Saa vilde han gaaet bort med hende; men
                                                  Stengerde tog til at raabe om Hjelp, og der
                                                  kom Folk til og skilte dem ad.  Nu farer Thorvald med Stengerde til Danmark;
                                                  men Vikinger tage baade Gods og Kvinde fra
                                                  ham. Kormak og Thorgils fare paa samme Led
                                                  og spørge dette. De vinde begge Dele
                                                  tilbage. Da de mødes med Thorvald, giver han
                                                  dem stor Tak og siger: "Tag nu du
                                                  Stengerde, Kormak! det var dog dig, hun
                                                  mente, baade da hun tog HolmgangsBerse og
                                                  Thorvald Skjald."  "Er det efter dit Sind,
                                                  Stengerde?" spurgte Kormak.  "Thorvald er mig god nok,"
                                                  svarede hun.  Saa kvæder Kormak: .... 