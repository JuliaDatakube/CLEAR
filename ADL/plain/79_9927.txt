Vise i Anledning af den 29 Januar 1793.

Mel.: Held og Ære, Magt og Sejer.



Fred med Kongerne paa Jorden,

naar de gaa med Visdom frem!

Hade de først Lys og Orden,

ingen Ting kan redde dem.

Daaren efter Højhed tørste!

Held den Mand, der ej er Fyrste!

Held den Mand, som Borger er!



Ludvig inden Temples Mure

føler nu, hvad andre led,

naar han fordum Fangebure

skabte for Uskyldighed.

Ak! hans Kone, Brødre, Tanter,

Adel, Præster, Sykofanter,

falske Venner styrted ham.



Britens Konge Lyset frygter,

ynder Mørkhed i sit Land;

tror, at Politikens Lygter

Sandheds Sol fordunkle kan.

Ak, hvor Pitts og Burk's Maximer

med Fornuften ilde rimer!

tro dem ej! de styrte dig.



Frantz og Fridrich Wilhelm tænke,

den er svag, som kuns er fri;

Adels-Despotismens Lænke

vil de smedde Frankrig i.

Ser jer om! paa alle Kanter

Jordens Afskum, Emigranter

lægge Snarer for jer Fod.



Ædle Stanislaus sukker

ubønhørt til Lysets Gud,

Jordens Afskumi et Aftryk af Visen staar Jordene Afkom






medens væbnet Venskab slukker

hver en Gnist af Lyset ud.

Konge er du uden Lige;

selv naar man har delt dit Rige,

stor du er som Menneske!



Hist, hvor Solen sparsomt troner,

højt hen op mod mørke Nord,

hersker over Millioner

hun, som Verden kalder stor.

O! selv den, som Feltskag taber,

naar han Lys i Mørket skaber,

ærer Jorden som en Gud.



Du, som Gustafs Trone pryder,

lede skal et oplyst Folk!

stræb at øve Konge-Dyder!

elsk hver Sandheds kjække Tolk!

lad dig af Exempler lære:

Friheds Hegn gjør Fyrstens Ære,

Despotismen Fyrstens Grav.



Danerkongen ædelt tænker,

han Fornuftens Stemme lød:

Tankens, Bondens, Negrens Lænker

han med ædel Kjækhed brød.

Dette Tvillingrigets Sønner

med Erkjendtlighed paaskjønner.

Længe leve Christian!