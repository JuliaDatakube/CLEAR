DE DANSKES SANG I ROM

Den 28de Januar 1835



Du Kreds af gamle Høie,

Syvstjerne klar og stor!

HvorRomsit Herskerøie

Udsendte over Jord:

Hør Jubeltoner stige,

Hør Cimbrers frie Sprog!

En Klang fra Danmarks Rige,

Som aldrig bar dit Aag!



Forsvunden er din Vælde,

Og i din Keiserborg

Boer nu den ringe Nælde,

I Ydmyghed og Sorg.

Forstenet, stander rolig

Den gamle Verdens Skræk,

Og Nutid seer fortrolig

De kolde Herskertræk.



Men naar den Danske triner

Ind i din Bustehal,

Ham rørerTitus'sMiner

Som Godheds Ideal.

Da mindes han sit Norden,

Og føler dybt med Lyst,

AtTitus'sAand paa Jorden

Boer end iFredriksBryst!






Dog Romas Ørn var steget

Endnu mod Himlen fort,

VarTitus'sAand ei veget

Fra Romerfolket bort.

Og evig Danmark fryder

Sig ved sit gamle Skjold,

Naar ædel Godhed byder

Med Kraft og Maadehold.



Den Ædleste til Ære,

Vi festlig sammen staae;

Velsignet Dagen være

DaFredrikLyset saae!

Om hvide Lok sig slynge

End længe Kronens Pryd!

Hvert Aar hans Kraft forynge:

Da ældes Danmarks Fryd!