Nr. 172.



O JEsu! min brudgom! livsaligste ven!

Jeg veed nu ey hvor jeg for glæde skal hen,

Min nød er forsvunden,

Jeg haver dig funden,

Den lifligste time er kommen igien.



2. Jeg ligger ved JEsus hans bryster saa tæt,

Og bliver af kierlighed drukken og mæt,

Nr. 172. FJ1-7.1, 5:lifligste]livligste FJ1-3.2, 1:JEsus]JEsu J4-7.

- - -

10, 10:dragen] djævelen, Joh. Åb. 12, 9. - 10, 11:griner] om hånlatter. - 10, 12:undertriner] jfr. Rom. 16, 20.

Nr. 172.Oversættelse. O JEsu mein bräut'gam! wie ist mir so wohl, forfatter?, Schr. s. 568. Salmen har sit præg fra Højsangen. - 1, 3-5: Højs. 3, 1-4, hvor bruden genfinder brudgommen, der er bleven borte for hende. - V. 2: Brorsons gengivelse har her en hos ham usædvanlig smagløshed. Originalen lyder: Du hast mich, o JEsu! recht reichlich erquickt, Und an die trost-brüste der liebe gedrückt, Mich reichlich beschencket, Mit wollust geträncket, Ja gäntzlich in himmlischer freude verzückt. - 2, 1-2: Forståelsen afhænger af, hvordan man opfatter ordetbryster. Det kan betyde en mands bryst, se Joh. Åb. 1, 13, hvor det i ældre oversættelser hedder: »Jeg så en lig et menneskes søn..., opbunden omkring brysterne med et gyldene bælte«. I så fald siger l. 1 blot - som fortsættelse af det foregående vers, - at bruden hviler ved brudgommens bryst, og l. 2 er et selvstændigt billede, hvad der kan stemme med, at Brorson har hentet det fra originalens første vers, der har linien: Dein liebe die macht mich gantz truncken und voll. En anden mulighed er imidlertid, atbrysterrummer tanken om at die kærlighed hos Jesus (P. Diderichsen). Denne forestilling finder vi i Joh. Ewalds ode »Følelser ved den hellige Nadvere«, hvor der står om Jesus: »... det er ham selv, som nu Kiærlig blotter sit Bryst, helder det smilende Til min Læbe af Kiød! Diende hænger jeg Ved dets aabnede Væld, drikker et Svælg af Liv!« Originalens trost-brüste kunne måske pege i denne retning. Hos Brorson kan man jævnføre nr. 89, 12, hvor udtrykket dog er mere almindeligt og ikke knyttet til Jesus. Vælger man denne opfattelse, bliver billedet i l. 2 en videreførelse af diebilledet i l. 1.






Med honning og sukker

For sielen hand klukker

Og giør mig mit hierte saa lystigt og let.



3. Jeg er nu ey mere, min kiereste! min,

Jeg gandske, med alt det jeg haver, er din,

Din kierligheds iver

Mig fører og driver,

Til hvad jeg skal giøre, som kraftigste viin.



4. Hvad skiøtter jeg derom, at andre de leer,

Og mine bekiendte mig sure anseer,

Bort venner og frender,

Som JEsum ey kiender,

Vi kiende og derfor hverandre ey meer.



5. Men kommer, I fromme! med glædelig røst,

Her har vi den kilde, som giver os lyst,

Op lader os siunge

Med hierte og tunge,

At hiertet kand springe i alles vort bryst.



6. Din kierlighed haver mit hierte giort saar,

Hun tænder og brænder, som luer i blaar,

Fortærer min jammer

Med hedeste flammer,

Og giver mig glæde, som ingen forstaaer.



7. Trods synden og døden og helvede med,

At nogen nu skulde mig giøre fortred,

3, 1:kiereste]KieristeF. 4, 1:leer]lee J1-7.4, 2:anseer]ansee J1-7.

- - -

2, 3-4: Der tænkes vel på en flaske, som man laderklukkefor at gøre den søde drik endnu mere tillokkende. At tænke på hønen, som med sine kluk kalder på kyllingerne (ODS), kunne støttes ved henvisning til Mt. 23, 37; men det synes udelukket ved ordene:med honning og sukker.- 3, 1-2: Højs. 6, 3; 7, 10: »Jeg er min kærestes«, jfr. kap. 2, 16. - 4, 2:mig sure anseer] ser surt til mig. - 4, 3-5: Lk. 14, 26; 18, 29 flg. - 5, 2: Joh. 4, 14; 7, 37, måske Højs. 4, 15; Jer. 2, 13;lyst] glæde. - 5, 5:at] så at el. for at. - 6, 1:haver giort saar] har såret; til tanken jfr. Højs. 2, 5; 5, 8: »Jeg er syg af kærlighed«. - 6, 2-4: Højs. 8, 6-7. - 6, 2:hun] kærligheden. - 7, 1-2:trods] lige meget med;atfortsættertrods: ikke tale om, at.






Er JEsus mit hierte,

Hvad skulde mig smerte,

Hvad skulde mig giøre bedrøvet og ræd?



8. Bort scepter og krone, I gielde ey meer!

Bort riigdommens prangen med glimrende leer!

Min riigdom og ære

Min JEsus skal være,

Alt andet jeg ikkun for skygger anseer.



9. Naar skal jeg al verden dog sige god nat,

Mit hierte af livet er mere end sat,

Naar faaer jeg den glæde

For thronen at træde,

Dig evig at prise, min yndigste skat!