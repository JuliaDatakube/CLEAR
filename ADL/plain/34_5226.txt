Nr. 121.

Mel. Alleneste Gud i himmerig.



O JEsu! troens dyre skat,

Begyndelse og ende,

O søde JEsu! lær mig, at

Jeg troen ret kand kiende,

Den tro e, som har dig selv i favn,

Fra den, som har vel troens navn,

Men er dog død og intet.



2. Lær mig at sette al min liid

Paa GUd min kiere Fader

Og dig, som er saa mild og bliid

Mod dem, som synden hader,

Og paa den Hellig Aand vor skat,

Ved dig bestandig dag og nat,

Tre-enig GUd! at hænge.



3. Lad mig din naades rette art

Og vise orden kiende,

At den i dig har ingen part,

Som vil sig ey omvende,

Men søde JEsu! vær og bliv

Min vey, min sandhed og mit liv

Paa troens rette bane.



4. Lad mig ey troe, hvad verden troer,

Som viisdoms vey forsager,

Men lær mig, at jeg af dit ord

Den rette mening tager,

Og bliver klippe-fast derved,

Til livets sidste stund og sted,

Dit ord og navn til ære.

Nr. 121. HJ1-7.

- - -

Nr. 121.Oversættelse. O GOttes Sohn, HErr JEsu Christ, D. Denicke, Schr. s. 764. Omtalen af den døde tro (v. 1), verdens tro (v. 4), hadet til synden (v. 2), omvendelseskravet (v. 3), Satans snarer (v. 7) findes ikke i originalen, så salmen har i Brorsons gengivelse fået et noget skarpere præg. - 1,2: Joh. Åb. 22,13. - 3,6: Joh. 14,6. - 4,2:forsager] fornægter, siger sig løs fra.






5. For alting lad din død og blod

Mig trøste allevegne,

At jeg mig med et trøstigt mood

Din værdskyld kand tilegne,

At leve og at døe derpaa,

Og agte hele verden saa

Ey værd engang at nævne.



6. Og naar min troe befindes svag

Blant mange stød og hinder,

Saa hielp, at som den lyse dag

Hun snart igien oprinder.

Pust op igien den rygend' brand,

Og set det knuste rør i stand

Ved Aandens kraft og glæde.



7. Hielp! at jeg vaager dag og nat

Mod satans mange snarer,

Og, ved din naade, troens skat

Til sidste stund bevarer,

At findes reen og uden stød,

For GUd retsindig til min død,

Som det dig kand behage.



8. Boe selv ved troen i min aand,

At troen stærk kand blive,

Alt meer og meer faae overhaand,

Og mange frugter give,

I trang at være uforsagt,

Og stræbe ret af al min magt,

Min næste got at giøre.



9. For alting, naar det gielde vil

Ved livets maal og ende,

Da hielp, at jeg i troen til

Dig ret mig veed at vende,

5,1 og 9,1:foralting] frem for alt. - 5,4:værdskyld] fortjeneste. - 6,2:stød] hindring, modgang. - 6,5-6: Es. 42,3; Mt. 12,20. - 7,5:stød] anstød. - 8,1: Ef. 3,17.






Og fast mig holder ved din død,

Saa bliver troens ende sød,

Og al min jammer endes.



10. O JEsu! du som troens gnist

Min siel har ladet kiende,

Ach! lad den aldrig blive mist,

Men hielp den til at brænde,

Hvad du har selv begyndt, fuldføer,

At jeg til sidst i troen døer,

Og faaer en salig ende.