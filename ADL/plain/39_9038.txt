Joh. 19 Cap. 30 V. Det er fuldkommet



De Prophetiers lange Regning,

De mange Skyggers Mørke Tegning

Og hvad før Tiden var bevidst

Om Jesu Liv fra først til sidst

Alt det var klart til Punct og Prikke,

Da Ædiken blev rakt Messias til at drikke.



Vel stod ham end een Skaal tilbage,

Den Dødens Skaal han skulde smage;

Men den var just et Honning-Maal

Paa Bunden af den suure Skaal.

Nu skulde heele Verden lære:

Det var fuldkommet, alt hvad surt han skulde tære.



Min Jesus! Du, der var i nøden,

Fuldkommen lydig indtil Døden,

Du har begyndt, fuldend min Troe,

O! giv min Siæl fuldkommen Roe!

Ja reen Frimodighed i Dommen,

Saa giør din Lidelse min Herlighed fuldkommen.

[104.]A:Chr. Stub 1780 (Nr. 22) S. 58. -Litt.:Barfod III Nr. 11; Brix: Ambr. Stub S. 135-34; Fonsmark Nr. 11.