HEXERIE ELLER BLIND ALLARMComoedie udi fem Acter
Hoved-Personerne udi ComoedienLEANDERHENRICHTERENTIAAPELONEHexerie eller Blind AllarmIndledning Denne Komedie er skrevet senest 1723; i Fortalen til Komediernes første
							Bind angives, at den ligger færdig. Den blev trykt 1731, men
							ejendommelig nok først opført 1750. Stykket har baade kulturhistorisk og
							dramaturgisk Interesse. Det er skrevet paa et Tidspunkt, da Fornuften
							havde sejret over den uhyggelige Heksetro, der havde hærget Europa i 16.
							og 17. Aarhundrede. Christian V's Danske Lov (1683) dekreterede:
							»Befindes nogen Troldmand eller Troldkvinde at have forsvoret
							Gud eller sin hellige Daab og Kristendom og hengivet sig til Djævelen,
							den bør levende at kastes paa Ilden og opbrændes« (6,1,9).
							Endnu 1693 dømte Højesteret to Kvinder fra Nykøbing paa Falster til
							Baalet for Trolddom. Men Reaktionen var paa Vej. Den hollandske
							Calvinist Balthasar Bekker's afslørende Bog om »Den forgjorte
							Verden« (De betoverde Weereld, 1691) fik stor Indflydelse i
							den læsende Verden, bl. a. fordi den straks blev resumeret paa Fransk i
							Tidsskriftet Bibliothèque universelle et critique, Bind 30, 1691, S.
							122-51. Et dansk Sidestykke hertil er »Kort og sandfærdig
							Beretning om den viit-udraabte Besettelse udi Tistæd«, som
							1699 blev udgivet af den lærde Islænding Arni Magnusson. I denne Sag
							blev Angiveren, Præsten Ole Bjørn, dømt til Landsforvisning. I vore Dage
							har Anders Bæksted givet en indgaaende og fængslende Fremstilling af
							»Besættelsen i Tisted 1696-98« (1959-60). Paa
							Komediens Tid er Overtroen trængt saa langt tilbage, Troldmænd og Hekse
							blevet saa ufarlige, at Holberg kan bruge Thisted-Sagen som et muntert
							Eksempel paa Rygtespredning. Læg  Mærke til den dobbelte Titel, Hexerie eller (= latinsk sive, dvs.
							»med et andet Ord«:) Blind Allarm. I Epistel 506 a
							bruger Holberg kun det sidste Udtryk, hvor han skal karakterisere
							»Blind Allarm, som viser at en ringe Ting kand sætte et heelt
							Land i Bevægelse, og hvorledes en Løgn kand ved Tillæg
							forøges«. For Digteren er Hekserikomedien en festlig Kehraus,
							Misforstaaelsens Kædereaktion, befordret og formeret af Dumhed,
							Nyfigenhed, Lyst til at gøre sig interessant og Skadefryd. Ofrene for
							disse smaamenneskelige Egenskaber er en Flok Skuespillere - som samtidig
							er Komediens Helte. Det er omkring disse Illusionsmagere, Historien
							drejer sig, først og fremmest Lederen, Mesteren for Komedierne, som han
							kaldes, Leander. Denne er uden Tvivl for Holberg en Harlekin,
							Forvandlingskunstneren fra det italienske Improvisationsteater, hvortil
							der hentydes flere Steder i Stykket. »Hexerie eller Blind
							Allarm« er fra Holbergs Haand en italiensk Komedie, og som
							saadan skal den spilles. Tilskuerne ved jo Besked om Misforstaaelsen fra
							Begyndelsen af og behøver ikke at frygte for Udgangen. Der er ingen Hetz
							eller Tilløb til Lynjustits her. Stykket maa aldrig spilles, saa at
							Handlingen bliver blodig Alvor og Latteren forstummer. Vil man have et
							dansk Drama om et Hekseri, der ikke er blind Alarm, skal man vælge P. V.
							Jacobsens Trolddom fra 1847. Forfatteren kalder
							det med Rette et »tragisk Skuespil«.  Det er Skade, at Holbergs geniale Sluteffekt, »Sidste
							Scene«, som er i italiensk Farcestil, er udgaaet i Det
							kongelige Teaters Opførelse af Komedien (1966-67). Naar
							Misforstaaelsernes Fyrværkeri er fuldstændig afbrændt, farer endnu en
							bevidst forsinket Raket mod Himmelen og folder sig dejligt ud. Litteratur.Anders Bæksted: Besættelsen i Tisted
							1696-98,1-II, 1959-60 (med indgaaende Dokumentation). - F. J. Billeskov
							Jansen: Danmarks Digtekunst III, S. 217 (P. V. Jacobsen). ACTUS ISCEN. 1.LEANDER. Der er farligt lidt at fortiene ved Comoedier nu
									omstunder. I denne Maaned har jeg ikke haft 20 Rdlr. paa min
									Part, det kand jeg giøre min Eed paa, saa at jeg har aldrig
									været i saadan Penge-Trang, som jeg nu er, og kommer den Vexel
									med Protest tilbage, saa er jeg om en Hals. Dog haaber jeg at
									fortiene saa meget ved den Tragoedie, som vi skal
									spille Overmorgen, at jeg skal kunde redde mig derfra. Jeg har
									en temmelig sterk Rolle i samme Tragoedie; Thi
									Polidorus, hvis Person jeg skal forestille, har meere at
									bestille end 3 andre Acteurs. Jeg kommer derfore at studere brav
									baade i Dag og i Morgen, og nægte mig inde, at ingen forstyrrer
									mig derudi. Tar sit Papiir af Lommen, hvormed han gaaer frem og tilbage,
									og læser over paa sin Rolle, først mumlende sagte.EN DRENG.kommer ind. Monsieur! jeg har en ond Tidende at sige jer. COMOEDIANTEN.continuerer sin Rolle høytJa Elisa, din Utroeskab skal aldrig blive uhevnet. Er det ret at
									forlade din troe Philander, der har reddet dig ved sit Blod af
									de vanskabte Kiempers Hænder, der har opofret sin Velfærdt,
									foragtet Princesse Climenes Kierlighed, hendes Suk og Graad, for
									din skyld? Hvilken Ulyksalighed kand lignes ved Polidori? hvis
									Troeskab er saa ilde bleven belønnet som hans? Ach, troeløse
									Elisa! jeg skal ikke længere være dig en Torne i Øjene. Jeg skal
									tage Livet af mig selv, og saa er der en Ende paa min Jammer.
									Men din Samvittighed vil ved min  Død vaagne, og du vil blive foragted og forhadt
									af alle Mennesker formedelst din Utroeskab. Trækker sin Kaarde ud og vil tage Livet af sig selv; Drengen
									meener, det er Alvor, løber til og holder ham i Haanden.LEANDER. Hvad Pokker vil du her nu Dreng? Man kand aldrig et Øyeblik have
									Roe. DRENGEN. Hvad Ulykke bringer jer til saadant fortviled Forsæt, at I vil
									tage Livet af jer selv? LEANDER. Gak Pokker i Vold, du Nar! jeg gaaer kun her og øver mig paa en
									Tragoedie, som skal spilles i Morgen, hvorudi jeg skal
									agere Polidorus. DRENGEN. Ha, ha, ha! Jeg meente min Troe, det var Alvor. LEANDER. Jo, jo! du skal nok see, at man gaaer om og tar Livet af sig af
									Kierlighed i disse Tider; troe mig, der er ikke to Mennesker i
									den heele Bye, der jo heller tar en gammel ond Kierling med en
									snees tusind Rixdaler, end en ung deylig og dydig Jomfrue, men
									som intet har bekommet til Arv uden en god Optugtelse. Tilmed om
									der nu findes forliebte Folk, saa ere de forliebte paa en anden
									Maade, ikke med den Bestandighed til en vis Person som i forrige
									Tider. DRENGEN. Jeg har dog tient hos en Mand her i Gaden, som vi engang var
									bange for, at han skulde tage Livet af sig selv af Kierlighed,
									og jeg troer virkelig, at han havde fuldbyrdet sit Forsæt, hvis
									jeg ikke havde hindret ham, thi han trok sin Kaarde paa samme
									Maade som I. LEANDER. Hvad heder han? DRENGEN. Jeg siger ikke hans Navn, thi det var skarnagtig af mig, om jeg
									røbede ham; men han boer paa Hiørnet af denne Side. LEANDER. Ha ha! det er Jens Paaskelillie. Jeg merker, du kiender ikke den
									Karl ræt. Hans Kierlighed gaaer ligesom en Canal igiennem alle
									Byens Gader: nu falder han paa Knæe med Kaarden for Brystet for
									en Jomfrue paa et Hiørne, nu paa et andet Hiørne, nu midt i
									Gaden. 
									
									Der ere ikke saa mange Jomfruer i Gaden, han har jo Hierter at
									opofre dem alle, og ikke saa mange Siæle, han har jo Snarer til
									at fange enhver med, saa at han burte føre samme Symbolum, som
									Keiser Carl den 5te: Plus ultra; han speculerer virkelig paa det
									5te Monarchie af Fruentimmer. Derfor kand jeg merke, at du est
									ikke synderlig dreven udi Verdens Laab, eftersom du bildte dig
									ind, at jeg vilde omkomme mig af Kierlighed. Men hvad er dit
									Ærende her? Jeg har saa liden Stunder i Dag at tale med nogen;
									thi jeg har ikke  lært
									den halve Deel af min Rolle endnu, og jeg skal agere Polidorus i
									morgen. DRENGEN. Monsieur! om I ikke kand bevæges til at dræbe jer af Kierlighed,
									saa vil jeg sige jer noget andet, som er nok værd at hænge sig
									for. Der er kommen en protesteret Vexel paa 50 Rixdaler, saa jeg
									troer, at I inden Aften blir trækked i Arrest. LEANDER. Hillemænd! kunde jeg kun begaae mig i denne Uge, saa haabede jeg
									ved to Tragoedier at fortiene saa meget, at jeg kunde
									betale en Slump deraf. Om nogen spør efter mig, kand du sige at
									jeg er reist af Byen; gak saa din Vey! thi jeg maa have Roe at
									læse over. Gaaer frem og tilbage og mumler igien. Nu kommer det værste. Kunde jeg kun vel skikke mig i denne
									Scene, hvorudi jeg skal mane Fanden; Det andet er kun Bagatelle
									derimod. Jeg maa forsøge et par gange. Giør en Kreds med sin Stok paa Gulvet. Jeg maner dig at møde hid du Første blant de onde Aander
									Mephistopheles, for at høre min Befaling og at i verk sætte det,
									som jeg byder dig. Der seer jeg han kommer i sin rætte Gestalt,
									ligesom jeg saae ham for 10 Maaneder siden. Ney holdt,
									Mephistopheles! ikke inden denne Kreds! I det samme han maner, blir han vaer en Person, som
										staaer med Andagt at høre paa ham, hvorfor han løber ind og
										siger: Det er og forbandet, man kand ikke have Roe
									et Øyeblik. Gaaer ind.SCEN. 2.DEN FREMMEDE PERSON. Ach Himmel! er det mueligt, at Christne Mennesker kand forfalde
									til saadan Ugudelighed, og give sig saaledes Fanden i Vold? Jeg
									har altid holdet det for Snak, naar jeg har hørt fortælle  om Folk, der
									forskrive sig til Fanden; men nu har jeg hørt det med mine egne
									Øren. Ach! jeg er min Troe saa forskrekket, at jeg ikke kand
									staae paa mine Been; ney see engang hvor mine Knæe skielver, ræt
									ligesom jeg havde en kolde Siuge. Han slaaer sig for Brystet.
SCEN. 3.En gammel Kierling kommer ind. Manden.KIELLINGEN. Hvad skader jer? mit Barn! I seer saa forskrekket ud. MANDEN. Ach, Bestemoer! har I ikke noget jeg kand lugte til? jeg er
									bleven gandske syg af noget underligt, som jeg hørte. KIELLINGEN. Hvad er det? MANDEN. Ach! her boer en Troldmand i dette Huus. KIELLINGEN. Ey Snak, det er Mesteren for Comoe- dierne. MANDEN. Ja jeg veed det nok. Han har forskrevet sig til Fanden, som jeg
									hørte ham nu nys mane med saadane forskrekkelige Ord, saa jeg
									kand ikke tænke derpaa, uden Haarene reyser sig paa mit Hoved.
								KIELLINGEN. Saae I da Fanden selv? MANDEN. Ney han var u-synlig for mine Øyne; Troldmanden saae ham dog,
									thi han forbød ham at gaae inden for den Kreds, som han havde
									giort. Jeg hørte ham alleene mane, og fornam at Fanden kom med
									et Bulder, som fuldte derpaa, hvilket var saa stor, at jeg
									tænkte, nu falder Huuset ned. Jeg kunde ikke ellers see uden
									nogle Ildstraaler, som kom for mine Øjne. KIELLINGEN. Ach! man hører ikke andet end det som ont er. Jeg skulde ellers
									have forsvoret, at denne Mand kunde have faldet til saadan
									Ugudelighed, thi han seer ud til at være et skikkeligt Menneske.
								MANDEN. Men skulde I vel kunde have tænkt, at der var saadant til,
									Mutter? KIELLINGEN. Ikke til? Jo alt for meget disverre! Saadant har aldrig gaaet
									meere i svang end i disse Tider, men hvorfore? just fordi visse
									selvkloge Folk, som er sat til at hemme saadant, kaster nu paa
									Nakken af deslige Historier. Man har jo ikke hørt en Troldmand
									eller Hexe bleven brændt i mange Aar, derfore kand saadant ikke
									andet end tage overhaand. Ja ja, jeg vil ikke spaae ilde, men
									see kun til, hvor det vil gaae, om Verden staaer noget længer;
									men jeg haaber, at vi har Enden inden Paaske, thi jeg har saa
									mine visse Tegn. Jeg skal fortælle jer en Historie, som er saa
									sandfærdig, som jeg staaer her: En Smeede Kone udi Mariager var
									vreed  paa sin
									Naboerske, som lavede til Barsel, og nyelig før samme Naboerske
									skulde falde i Barselseng, kastede en Klud fuld af Haar og
									afbrudte Sømme-Hoveder i Stuen, hvorudover Barselqvinden laae i
									to Dage med stor Piine og kunde ikke føde, førend en til Lykke
									fandt samme Klud, og kastede den paa Ilden, da blev hun strax
									forløst. MANDEN. Det var forskrekkeligt! Var Mutter selv tilstede, da det skeede?
								
KIELLINGEN. Ney! men I kand forlade jer paa, at Historien er rigtig, thi min
									Mand er en skikkelig Person, der hørte det af en Piige, han var
									forlovet med, hvilken Piige havde et Sødskende-Barn, som tiente
									i Gaard med den Amme, for hvilken Jordemoeren bekræftede
									Historien med Eed. MANDEN. Ach! det var forskrekkeligt. KIELLINGEN. Men meener I alligevel, at Øvrigheden vilde straffe hende? Ney,
									Byefogeden loe kun deraf, og bad Folk holde inde med saadan
									Snak, endskiønt en troeværdig Kone bød sig til at vidne, at hun
									havde seet samme Smeede-Enke flyde paa Vandet, hvilket var et
									vis Tegn til at hun kunde hexe; thi - - - - MANDEN. Hillemænd, hvad var det jeg saae? Blev I ikke et Syn vaer
									Bestemoer? KIELLINGEN. Hvor saae I det? MANDEN. Her ved Vinduerne. Jeg saae en gloende Drage fare op igiennem
									Skorsteenen. Saae I ikke det samme? KIELLINGEN. Jo mig syntes, Mare, at jeg ogsaa saae noget. MANDEN. Jeg vilde ikke staae her længer, om man gav mig Dalere. Far vel
									Mutter! SCEN. 4.En gammel Mand. Kiellingen.KIELLINGEN. Ach, Fallille! tag jer vare, at I ikke gaaer for nær dette Huus.
								MANDEN. Hvi saa? KIELLINGEN. Der boer en Mand derinde, som har med onde Aander at bestille,
									og det heele Huus er fuld af Dievle. MANDEN. Hvoraf veed I det? KIELLINGEN. Ret som jeg kom her, blev M. Godtroe stødt ud af Dørren og laae
									en halv Time i Besvimmelse.  Da han endelig kom sig igien, og jeg spurdte, hvad ham skadde,
									fortaalte han mig, at han blev trækket ud efter Haaret af 3
									Dievle, som Troldmanden, der boer her, havde manet til sig. MANDEN. Saae I ogsaa noget selv deraf, Moerlille? KIELLINGEN. Ney, jeg saae ikke uden Fødderne af den første Dievel, som
									stødte ham ud af Dørren. MANDEN. Hvorledes saae de ud? KIELLINGEN. Ligesom I seer store Ørnekløer. Jeg vil strax hen til Hr. Niels,
									og aabenbare ham det, at han i Tide kand aabenbare det for
									Øvrigheden; thi Mennesket kunde endnu reddes, dersom han blev
									brændt for sine Synder. MANDEN. Huuset maa min Troe ogsaa sættes Ild paa. 
KIELLINGEN. Ach, ja vist! Vil ikke Øvrigheden giøre det, saa skal jeg og
									mine Venner giøre det paa vor egen Haand, ligesom man giorde
									nyelig udi Jylland, hvor nogle skikkelige Koner rottede sig
									sammen og satte Ild paa en Troldqvindes Huus. Medens de taler, læser Leander inden for paa sin Rolle
								igien.KIELLINGEN. Hør! Nu maner han igien, hør engang! Han raaber paa Polidorus;
									det maa være en Dievel, som heeder saa. MANDEN. Det er sandt Moerlille! Jeg vilde ikke boe her i Gaden, om man
									gav mig all Verdsens Guld. KIELLINGEN. Men hør hvor det bruser inden fore, ligesom det kunde være en
									Storm. See engang hvor det heele Huus ryster. MANDEN. Mig synes baade at det Huus ryster og 3 andre tillige med. KIELLINGEN. Det er mare sandt, som I siger. I skal nok see, at den heele
									Gade er besat med lutter Hexemestere. Jeg maa gaae. Farvel
									Fallille. MANDEN. Ach! jeg tør ikke gaae til Sengs i Nat. KIELLINGEN. I har ingen Fare, sær naar I strøer Hørfrøe for Dørren og ryger
									brav med Lysetang i jer Sove-Kammer. Gaaer bort.SCEN. 5.To Piiger. Manden.1. PIIGE. Her skal Gaden være, Malene.2. PIIGE. Er der meere end det eene Huus, hvor Fanden gaaer saadan?1. PIIGE. Her boer ikke uden Troldmænd i den heele Gade. Men Manden af
									dette Huus er Capitain for de andre. Heele Byen er alt i Oprør
									og hver Mand begynder at ryge i sit Huus. See, hvad er det for
									en Mand, her staaer? Han seer ud som en Troldmand.2. PIIGE. Ja det er min Troe vist nok saadan een; lad os ikke gaae ham for
									nær. MANDEN. Kom hid lille Pige! jeg hører, I veed ogsaa om denne Sag. PIIGEN. Ja disverre! alt for meget, jer og jer Huus til Ulykke. MANDEN. Hvad Ulykke er vederfaret mit Huus? Kom hid, lad mig tale med
									jer. De skriger og kaarse sig og falder paa Knæe.PIIGERNE. A a -- MANDEN. De maa see noget som jeg ikke kand see. Kommer hid lille Piiger,
									og fortæller mig, hvad I seer. 2. PIIGE. Ney I skal ingen Magt have med os.1. PIIGE. Er I ikke den Mand, som boer her i dette Huus? MANDEN. Ney, I farer vild. Jeg er ligesaa bange for dette Huus som I
									andre.2. PIIGE. Saa er I ingen Troldmand? 
MANDEN. Gak Pokker i Vold med jer Snak. Jeg er Christen Glaubfresser,
									som boer paa Torvet.1. PIIGE. Ach! om Forladelse, Monsr. Glaubfresser! nu kiender vi ham. Men
									har I ikke hørt hvad som er passeret i dette Huus? MANDEN. Jo jeg har baade seet og hørt meere end jeg vilde see og høre;
									men hvor har I faaet det saa hastig at viide.1. PIIGE. Jeg fik det at vide paa Torvet. MANDEN. Hvorledes hørte I det? 1. PIIGE. Jeg hørte det med de Omstændigheder, at man har seet Fanden i
									dette Huus i en Ulvs Lignelse, som rev 3 Mænd i stykker, der
									vilde gaae her ind. MANDEN.til den andenHvorledes hørte I det da?2. PIIGE. Jeg hørte det ved Porten af en Soldat med de Omstændigheder, at
									4 Mænd her i Gaden ere Troldmænd, og maner Fanden til sig, som
									kommer til dem i en Kiøbmands Lignelse med Horn i Panden, og
									bringer dem Penge. MANDEN. Jeg veed, Kiøbmænd har ingen Horn i Panden. PIIGEN. Det er som jeg siger, Monsr. Glaubfresser. MANDEN. Jeg kand give eder den beste Underretning derom, Børnlille; thi
									jeg har selv baade hørt og seet det. Den hele Gade her er fuld
									af Troldmænd, hvis Anfører boer i dette Huus. For en halv Time
									siden manede han Fanden til sig, som kom med saadan Bulder og
									Allarm ligesom Verden skulde forgaae.1. PIIGE. Men saae Monsr. Glaubfresser det selv? MANDEN. Ja vist saae jeg det selv. Derfore kand ingen give bedre
									Underretning derom end jeg.2. PIIGE. Hvorledes saae han ud? MANDEN. Han havde Kløer paa Fødderne.1. PIIGE. Ja der hører du Historien, Søster, af Mandens egen Mund, som har
									seet det altsammen.2. PIIGE. Men hvorfor, mon troe, han lod sig see med Kløer paa Fødderne?
								MANDEN. Ja hvad veed jeg det? nok er det, at jeg saae ham. Vil I bie
									lidt her, saa faaer I ham nok at see, naar han kommer ud igien.
									Jeg vil gaae. 1. PIIGE. Skam der bier, om mit Navn det er!2. PIIGE. Og faaer jeg ligesaa, om jeg bier!1. PIIGE. Ach! Lad os holde os fast ved Monsr. Glaubfresser. De holder hver ved sin Arm af ham og gaaer bort, og seer sig
									hvert Skridt tilbage.
SCEN. 6.Leander. Henrich.LEANDER. Henrich! HENRICH. Hei! LEANDER. Tragoedien troer jeg nok skal gaae vel i morgen, men vi
									ere endnu ikke betænkt paa et lille Efterstykke. HENRICH. Ja vi maa endelig have et lystigt Efterstykke, at Folk kand faae
									denne Tragoedie om Polidorus til Livs. LEANDER. Det er sandt, thi det er en forbandet fæl Tragoedie.
								HENRICH. Lar os tage et Stykke af det Italianske Theatre. Det om Doctor
									Baloardo. LEANDER. Der behøves saa mange Klæder og Machiner dertil. HENRICH. Enhver sørger for sit; Jeg er færdig med min Doctor Machine.
								LEANDER. Knap nok; sidste gang vi spillede, fattedes noget derpaa. HENRICH. Det er min Troe ikke sandt. Nu skal jeg ind at hente den, for at
									overbeviise jer. Løber ind og kommer strax ud med Doctor Habiten, imidlertid
									gaaer Leander og mumler med sin Rulle i Haanden.HENRICH. See nu, om der vel fattes noget. LEANDER. Lad see hvor du bær dig ad da. HENRICH.kryber ind i Doctor Machinen og exercerer sig.LEANDER. Jo det gaaer got Henrich! denne Doctor-Machine gir os allene 4
									Loger. Nu kand du øve dig lidt, medens jeg gaaer ud. Henrich øver sig i Doctor Machinen ved den eene Side mod
									Spectatores.
SCEN. 7.En kommer ind ved den anden Side udi en Portechaise tillige med
								en Tiener. Henrich.MANDENi PortechaisenHold kun her lidt, Karle! jeg skiøtter ikke om at komme
									Troldmandens Huus for nær. Portørene blir i det samme
										Henrich vaer, som reiser sig med Machinen, kaster
										Portechaisen over ende med Manden paa Gaden og løber bort
										tillige med Tieneren. Henrich øver sig end lidt og endelig
										gaaer ud.
SCEN. 8.En anden Mand. Manden i Portechaisen.2. MAND. Jeg vil min Troe see saadant, førend jeg troer det; thi de som
									har fortalt mig det paa Veyen, ere enten gamle Mænd,
									Tieneste-Piiger eller Kierlinger. Men der seer jeg en
									Portechaise liggende over ende; hvad mon det betyde? Hillemænd!
									hvad seer jeg! her ligger en død Mand. Ja han er min Troe stok
									steen død; det hielper ikke alt hvad jeg rykker paa ham. Men han
									er varm endnu. Jeg maa knibe ham i Næsen for at see, om det vil
									hielpe. MANDENi PortechaisenA - - - - Ach, Hr. Lucifer! giv mig Tid at begræde mine Synder.
								2. MAND. For mig maa I græde, saa længe I lyster. Jeg er ikke kommen for
									at forkorte jere Dage. MANDENi PortechaisenEr I da ingen Diævel?2. MAND. Ikke det jeg veed. Men hvorfor giør min Herre saadant Spørsmaal?
								MANDENi PortechaisenEy heller nogen Hexemester?2. MAND. Hvad Pokker er det for Snak? MANDENPortechaisenHvorledes kand I paatage jer saa mange Skikkelser?2. MAND. Der ere faa Mennesker som kand paatage sig mindre Skikkelser end
									jeg; thi faae den Skam, der eyer flere Klæder, end dem jeg bær
									paa mit Liv.MANDENi Portechaisen I havde jo nyeligen Skikkelse af
									Doctor, men nu seer I atter ud som et Menneske.2. MAND. Er en Docter da ikke et Menneske? MANDENPortechaisenIkke en Doctor uden Hoved, som jeg saae.2. MAND. Da kiender jeg min Troe mange Doctere uden Hoved, som dog
									u-disputeerlig ere Mennesker. MANDENi PortechaisenAch ney! I forstaaer mig ikke. Det var en Doctor, som nu havde
									Hovet, nu igien intet Hovet; thi det sank ned udi Maven, tillige
									med Næse, Mund, Øyen og Øren, saa at der blev intet uden Hatten
									tilbage, som stod paa Stubben allene.2. MAND. Stat op, min Herre, og fortæl mig jer Hendelse, og vær ikke
									bange for mig; thi jeg er en Borger her i Staden. Jeg er
									nyeligen hid kommen allene af Curiositet for at vide, om det er
									sandt, hvad man fortæller om den Troldom, som øves her i Gaden.
								MANDENi PortechaisenJa det er alt for sandt disverre. Jeg kom her ogsaa i samme
									Henseende, men til min Ulykke, thi saa snart jeg nærmede mig her
									til Huuset, hvor dette Diævelskab er, blev jeg Fanden vaer,
									hvorpaa Portørene bleve saa forskrækkede, at de kastede mig med
									Portechaisen paa Gaden og toge Flugten.2. MAND. Hillemænd, saa er det dog sandt, at her gaaer  saadant Hexerie i Svang. Men
									saae eller hørte min Herre intet andet? MANDENi Portechaisen.  Ach, jo vist! men jeg kand ikke
									beskrive det altsammen formedelst den Skræk, som kom mig paa.
									Der reisede sig et Uveir med Torden og Lynild.2. MAND. Lar os da ikke blive her længere. MANDENi Portechaisen.  Men nu veed jeg ikke, hvorledes
									jeg skal komme hiem; thi Portørerne ere borte. 2. MAND. Hvad er min Herres Navn? MANDENi Portechaisen.  Jeg heder Hans Frantzen, og er
									nyelig kommen hiem fra Paris. 2. MAND. Ja, saa har han ret, min Herre, at det kand ikke staae ham an at
									gaae til Fods. MANDENi Portechaisen.  Jeg maa dog dertil; thi jeg kand
									ikke blive her længe. 2. MAND. Kand min Herre resolvere sig til at gaae hiem til Fods, saa giør
									han vel mod sig selv; thi det tiener ikke at blive i dette
									Naboelaug længe. MANDENi Portechaisen.  Ja jeg maa resolvere mig dertil.  Vilde der kun ingen møde mig paa Veyen, som kiender mig! 2. MAND. Ach! hvad vil det sige, min Herre? Jeg har kiendt mange af vore
									udenlandske unge Herrer, der længe har været uden Fødder og
									ladet sig age og bære, men siden har gaaet paa to Beene ligesom
									andre gemeene Borgere. De gaaer ud.ACTUS IISCEN. 1.LEANDER.alleeneNu kand jeg min Rolle paa mine Fingre. Jeg var tilfreds, at vi
									skulde spille i Aften, at jeg kunde strax faae nogle Penge i
									Hænderne, at betale den Vexel med; men jeg er bange, at man
									trækker mig inden den Tid udi Arrest. Derfor maa jeg nægte mig
									inde. Jeg skulde dog tænke, at om det kom dertil, at nogen
									skulde forbarme sig over mig og gaae i Caution for 50 Rdlr. Medens han siger dette, kommerEN DRENG,tar ham ved Armen og siger:  Kiøber Herren ingen
									nye Viiser om den, der gav sig Fanden i Vold paa Tydsk og Dansk?
								LEANDER. Gav han sig Fanden i Vold baade paa Tydsk og Dansk? Jeg meente,
									det var nok paa een af Deelene. DRENGEN. Ney det er ikke saa at forstaae: Viisen er paa Tydsk og Dansk.
								LEANDER. De Viiser har bedre Lykke end de beste af vore
									Comoedier, i det de blive saa hastig oversatte. Ney
									Cammerad! Du kand selge nye Viiser til gamle Kiellinger, jeg
									kiøber ikke saadant. EN ANDEN DRENG. Monsieur! Nye Relationer om Fanden, som een manede til sig i en
									Kiøbmands Lignelse med Horn i Panden. LEANDER. Est du gal, Dreng? er det Kiøbmands Gestalt at have Horn i
									Panden? Dog kand det i visse Maader være sandt. Ney jeg kiøber
									ingen, gak bort med dine Historier. Det er forskrekkeligt i
									denne Bye med disse Viiser. Det er spaaet, at Verden skal
									forgaae  af Ild, men
									vil det saa tage til, saa troer jeg, den vil forgaae af Viiser.
								EN ANDEN DRENG. Monsieur! Jeg raader, at I kryber i skiul. Byens Folk er paa
									Veyen hid for at trække jer i Arrest. LEANDER. Hillemænd! tænkte jeg det ikke nok? Det er og forbandet haardt
									at arrestere en ærlig Mand for lumpen 50 Rdlr., besynderlig naar
									de veed, at man kand fortiene Pengene. See! der kommer de min
									Troe; jeg maa løbe ind og slaae Porten i Laas efter mig. SCEN. 2.En stor Skare bevæbnede Folk kommer ind.ANFØREREN. Hør, Karle! gaae en af jer hen, og bank paa Porten først; er der
									ingen som lukker op, skal vi bryde ind med Magt. Hører I vel?
									Jeg troer I er bange. Fort! eller I skal min Troe smøres dygtig.
									Lars, gak du hen og bank paa Porten, du pleyer ikke at være saa
									forsagt. LARS. Ney! jeg er ikke bange for Mennesker, om de ere nok saa mange,
									men mod Fanden er jeg en Coujon. ANFØREREN. Ej Snak! hvad kand han giøre dig? naar du er i dine lovlige
									Forretninger. LARS. Hvorfor gaaer I da ikke selv? ANFØREREN. Det tør jeg nok, jeg er ikke bange for Fanden. Gaaer frem, men vender strax om igien tilbage.Hører I vel, Karle! gaaer hen og banker paa Porten, eller I faaer
									en Ulykke. Er det ey en Skam? vi er saa mange og ingen har saa
									meget Hierte. Ey I Coujoner, saa mange som I ere! nu skal I see,
									at jeg tør banke paa. Gaaer frem, men vender tilbage
										igien. Lad os raabe, og see, om han vil lukke op.
										De raaber alle: luk op.LEANDER.udaf VinduetAch I got Folk! jeg er jo en boesiddende Mand her i Byen. Jeg
									løber jo ikke bort. ANFØREREN.sagteVi maa give ham gode Ord, for at lokke ham ned.
									Høit. Kom kun ned Cammerad! Er I u-skyldig, saa
									skal jer intet ont vederfares. LEANDER. Jeg bekiender gierne, at jeg er skyldig, men det er jo ikke saa
									stor Sag at trække en ærlig Mand i Arrest for. ANFØREREN. Ha! ha! er det en liden Sag? LEANDER. Den maa være liden eller stor, saa er der 100 Mennesker her i
									Byen, der ere meere skyldig end jeg, og dog ikke strax trækked i
									Arrest. ANFØREREN. Det er os ukiært at høre, at her ere saa mange ugudelige
									Mennesker i en Christen Bye. Naar I kommer for Retten, skal I
									legge dem ud, saa mange som I kiender. Det skal ogsaa være mit
									Raad; thi det er den eeneste Vey, hvorved I kand faae Pardon.
								LEANDER. Hvad Fanden kommer det mig ved, hvo der er skyldig eller ey? Lad
									enhver svare for sig. ANFØREREN. Det er ræt nok, enhver skal svare for sig, men I skal lægge dem
									ud. LEANDER. Skal jeg lægge dem ud? Jeg troer, de Folk ere bandsatte. LARS. Tal ikke meere med ham; thi han er besat, og det er den onde
									Aand, som taler af hans Mund. LEANDER. Og jeg troer, Brændeviinet taler af din Mund. ANFØREREN. Hør, Monsieur! kom ned med det gode, det vil ellers gaae jer
									ilde. I veed jo selv, hvad det har at betyde at sætte sig op mod
									Byens Folk. LEANDER. Jeg lar mig min Troe slet ikke trække i Arrest. I har heller
									ingen Magt dertil, thi jeg byder mig inden en Time til at skaffe
									Caution. ANFØREREN. Caution! All Verden kand jo ikke cavere for jer. LEANDER. Hør, Messieurs, gaaer jer Vey og sover Rusen ud, jeg merker I er
									beskienkt. ANFØREREN. De Ord vil komme jer dyr at staae. LEANDER. Saa maa I være gall da; een af Deelene maa det være, thi ellers
									kunde I jo ikke siige, at heele Verdens Caution kunde ikke
									hielpe til saadan Bagatelle. ANFØREREN. Ach din Bespottere! kalder du saadant Bagatelle? Du var værd den
									skiændeligste Død. LEANDER. Og I var værd, at man skulde trække jer med jer heele
									Gefatterskab til Daarekisten. Jeg siger jer eengang for alle, at
									hvis I ikke gaaer fra Dørren, skal I faae en Ulykke saa mange
									som I ere. ANFØREREN. Hør, Karle! vi kommer at storme til Huuset. Sætter jer i to
									Geleeder. Jeg vil slutte Troppen. Vi maa ikke lade os skrække af
									Truseler. Lad ham mane saa mange Dievle til sig som ham lyster;
									de kand ingen Magt have med os, thi vi ere i vor lovlige Embede.
									Saa rykker da an! Hvi staaer I saa forsagte? Ey tar Mod og Mands
									Hierte til, og betænker, at det er os en ævig Spot og Skam, at
									gaae med u-forrettet Sag tilbage; betænker ogsaa, at I
									underkaster jer Øvrighedens Vrede og bliver uden Pass og Afskeed
									casseret. I ere ikke meere de Mænd, der have udi adskillige
									Tilfælde ladet saa ofte see Mod og Mands Hierte. Hvor er nu all
									eders forrige Tapperhed? Rykker frem da! LARS. Skam der gaaer først, om mit Navn det er! Vi har ingen Ordre at
									slaaes med Fanden. Hørte I ikke, hvordan han truede os? Det giør
									ogsaa ingen gode, at vi tænker at anfalde ham; saa giør han sig
									haard, og skyder vi, saa kommer Kuglen tilbage paa os selv. ANFØREREN. Følger mig strax efter! Morgenstjernene paa Armen! det skal
									enten bugne eller briste. Leander skyder en Pistol af, hvorpaa den heele Vagt falder
									paa Jorden.LEANDER. Ha! ha! ha! Det er nogle feede Karle at skikke ud paa
									Exsecution. Henrich! kom her ud, saa skal du see et artigt Syn.
									Men staaer ikke den Nar 
									
									endnu og øver sig udi Doctor-Kiolen? Henrich! spring ud og see
									dig om. Henrich kommer udi Doctor-Kiolen, hvorpaa Vagten reiser sig,
									skriger og tar Flugten.SCEN. 3.Henrich. Leander.HENRICH. Hvad Pokker er dette for Optøger? Jeg kommer ud og finder Gaden
									bestrøed med et halv hundrede døde Stoder Konger og
									Morgenstjerner, som jeg ved min Nærværelse vækker op igien fra
									de Døde og driver paa Flugten. Vinder jeg saaledes mange fleere
									Batailler, saa blir Alexander Magnus kun en smaa Dreng mod mig.
								LEANDER. Jeg seer, de ere alt borte, Henrich! HENRICH. Ja hvad andet? LEANDER. Hvor bleve de af? HENRICH. Spørsmaal hvor de bleve af? Med denne Haand slog jeg den
									venstre, og med denne den høyre Fløy paa Flugten, og med min
									Doctor-Hat splidede jeg deres Corps de Bataille ad. Det var
									ellers ikke af Veyen, Monsieur, om I tog jer Hat af, naar I
									taler med saadan Mand som jeg. LEANDER. Skal dette holdes for en heroisk Gierning, da er jeg større
									Mand, som har figtet alleene mod en levende Krigshær, end du som
									har figtet med døde. HENRICH. Det er ingen Konst at slaae got Folk ihiel, det kand fleere
									Doctere end jeg giøre; men at giøre dem levende igien, det har
									noget andet at sige. LEANDER. Men hvor bleve de af? HENRICH. De løbe bort alle de utaknemmelige Hunde, uden at betale mig for
									min Umage. LEANDER. Tag dig vare, at du ikke siden faaer en banket Trøye, naar de
									finder dig. HENRICH. Det er artig nok, de Doctere, som vække døde op, faaer banket
									Trøye, men de, som dræber levende, faaer Salarium af de Dødes
									Arvinger. LEANDER. Men lar os ikke skiemte meere. Kand du begribe noget af dette?
								HENRICH. Gid den faae Skam, der begriber det ringeste. LEANDER. Jeg er gandske forrykket i min Hierne derover. HENRICH. Og jeg er saa Hoved-svimled, som jeg nys var falden ned fra
									Maanen. LEANDER. Jeg kand begribe nogenleedes dette, at de vilde trække mig i
									Arrest for Gield, men deres Talemaader kand jeg aldeeles ikke
									fatte. HENRICH. Jeg begriber det eene ligesaa lidet som det andet; thi hvad kand
									jer Creditor vinde derved, at han lar jer arrestere? tvertimod
									det er hans Interesse, at ingen rører ved nogen af
									Comoedien. Det har aldrig været Byens Folk, Monsieur!
									men heller nogle Spillefugle, som har forklædt sig saaledes for
									at fixere os. LEANDER. Meener du det, Henrich? HENRICH. Ja hvad skulde jeg vel kunde meene andet? Troer I vel, at I saa
									læt kand skyde heele Raadhuuset ned med et Pistol-Skud eller
									ruinere det heele Striidbare Vægter-Facultet med et halv Qvintin
									Fængekrud? LEANDER. Men jeg er bleven advared af en Person alvorligen om min
									Creditors Forsæt, at han vil lægge Haand paa mig. HENRICH. Den største Tieneste I kand giøre jer Creditor, er, at I læser
									vel over paa jere Ruller; saa vil jeg giøre og ikke tale meere
									om dette Narrerie. Henrich gaaer ind.SCEN. 4.LEANDER. Jeg kand dog ikke bilde mig ind, at den Person, som varede mig
									ad om min Creditors Forsæt, fixerede mig, thi det er sandt, at
									Vexelen ey er acceptered. Den kunde ey heller blive acceptered,
									saa som jeg ikke tog de 50 Rixdaler op just for at betale dem
									igien, i det ringeste saa hastig som den var stiilet. Men hvad
									kunde han vinde ved at arrestere mig? Uden han indbilder sig, at
									de andre Acteurs skulde løse mig igien. Der burte dog være en
									Artikel indført udi Loven, at  ingen maatte lægge Haand paa en Acteur. Men jeg
									meener, at man kand applicere hid det, som findes om Embeds
									Mænd, at ingen maa arrestere dem i deres Forretninger. Jeg vil
									derfor læse over paa min Rulle, at i fald der skulde komme nogle
									slige Gripomenes, jeg da kand sige: I seer, Messieurs, at jeg er
									i mit lovlige Kalds Forretning. Han gaaer igien frem og tilbage og mumler med Papiret i
									Haanden.SCEN. 5.Leander. To Piiger.1. PIIGE. Det er jo her paa Hiørnet, han boer, Søster?2. PIIGE. Jo der gaaer han selv og mumler.1. PIIGE. Nu har han nogle Besværinger for, for at viise igien.2. PIIGE. See engang, hvilke Ophævelser han giør.1. PIIGE. Ja det koster Umage saaledes at mane Geister.2. PIIGE. Derfor lader de Folk sig ogsaa brav betale.1. PIIGE. Jeg skytter dog ikke om at see nogen Geist.2. PIIGE. Vi faaer ingen at see. Hexemestere seer dem alleene selv. Til
									med saa er jeg ikke bange; thi jeg har Staal hos mig. Men see
									engang hvilke Gebærder han nu giør. LEANDER. Med hvem vil I tale lille Piger?1. PIIGE. Er det ikke han som boer her? LEANDER. Hvi spør I saa? Er I her for at spionere?1. PIIGE. Ney min Troe, skal vi aldrig røbe ham; vi ere ikke af det slags
									Folk. LEANDER. Jeg haaber ogsaa det samme. Her er saadan Allarm iblant over
									det, som er intet værd, saa det er Under. Er det ikke selsomt
									lille Børn, man kommer hid et heelt Regiment sterk og vil trekke
									mig i Arrest for ingen Ting?1. PIIGE. Monsieur maa vel sige: ingen Ting. Jeg vilde 22 H.V  ønske, at Byen var fuld af
									slige Folk som han, saa betænkte Tyve sig nok for at stiæle.
								LEANDER. I skal have Tak for de gode Tanker, I har om mig, mit Barn, men
									jeg er endelig ikke sat til at hemme Tyverie.1. PIIGE. Det er sandt nok, min Herre, men, naar Øvrigheden ikke vil
									straffe dem, saa maa vi have Tilflugt til slige gode Mænd som
									han er. LEANDER. Hvem Pokker tar I mig for? Meener I, at jeg er Bødelen her i
									Byen?1. PIIGE. Ney! vi kiender nok Monsieur. LEANDER. Hvem meener I da, at jeg er?1. PIIGE. Jeg veed ikke hans Navn, men min Madamme kiender ham. Hun visede
									mig hid med Begiering, at Monsieur vilde være af den Godhed for
									Penge og gode Ord at slaae Øyet ud paa en, som har nyelig
									staalet et Guld-Uhr fra os. LEANDER. Gak Fanden i Vold baade du og din Madamme med jer Guld-Uhr! kand
									jeg slaae Øye ud paa Folk?1. PIIGE. Jeg veed nok, at Monsieur ikke vil være det bekiendt, men
									Madammen svor paa, at hun ikke skal røbe ham eller lade sig
									merke for nogen Moers Siæl. LEANDER. Hør, lille Piige! jeg vil intet ont giøre jer, I er maaskee et
									eenfoldigt Menneske, som man har faaet til at løbe April; men
									gak jer Vey med saadan Sladder.1. PIIGE. Ach min kiære Monsieur! Jeg veed nok, at han ikke vil aabne sig
									for enhver, men saa sandt jeg er ærlig, skal ingen faae det at
									vide.2. PIIGE. Jeg siger det samme; thi jeg vil være tusind gange et Skarn, om
									det skal komme af min Mund. LEANDER. Jeg troer her er kommen en Sygdom paa alle Folk i Byen, som har
									giort dem rasende. Ræt lige nu var Byens Folk her, som vilde
									tvinge mig til at legge Folk ud i Byen, som ere skyldige. Nu
									strax der paa  kommer
									disse hid og vil have mig til at slaae Øye ud paa Folk. Hør, af
									hvem er I udskikked?1. PIIGE. Det forbød Madammen mig at sige, men hun flyede mig to Ducater
									til Monsieur og lovede meer siden, naar Tyven kom og bragte
									Værket tilbage. LEANDER.til den andenHvad er da jer Ærinde?2. PIIGE. Jeg er fra en Jomfrue, som har Kierlighed til en ung Person, som
									hun elsker, men han er gandske kaaldsindig mod hende, hvorfor
									hun vilde gierne, at Monsieur ved sin Videnskab vilde giøre ham
									forliebt i hende; til den Ende skikkede hun mig hid med 10 Rdlr.
									at betale forud. LEANDER. Hør hvad jeg vil sige jer: Vær saa god at formælde min ydmygste
									Respect baade til Madammen og Jomfruen, og siig at jeg holder
									dem begge for Canailler, til de overbeviiser mig, at jeg er en
									Hexemester; hvad jer anbelanger, da hvis I Bakkelse Bester ikke
									strax gaaer jer Vey, skal I begge faae en banket Trøye.
										Vil gaae bort, men de holder ham tilbage, nu rykker
										den eene, nu den anden og nøder ham til at tage
									Pengene.LEANDER.ved sig selvHer gir man mig u-formodentlig 14 Rdlr.; kand jeg ikke sagte
									beholde Pengene og lade som jeg er en Hexemester? Jeg løber jo
									ingen Hazard derved; thi de tør ligesaa lidt lade dem merke
									dermed, som jeg; Og, som jeg faaer Pengene forud, saa kand jeg
									sagte love dem saa meget, som de forlanger. Høyt.
									Hør, kiære Børn, eftersom I lover mig, ikke at sige til nogen,
									at jeg øver denne Konst, saa vil jeg tiene jer herudi; jeg giør
									det ikke imod enhver, men alleene mod gode Venner, som jeg veed
									kand tie; Øvrigheden kand ikke liide Folk af min Profession,
									skiønt vi anvende vort Pund alleene til vor Næstes Tieneste.
									Hør, paa Mandag Morgen mod Klokken 9 skal Tyven komme med eet
									Øye, og bringe Verket tilbage; men I maa ikke giøre ham noget
									ont, thi han er straffet nok, i det han har 22'  mist sit Øye. Hvad den anden
									Post angaaer, da skal Personen, som er kaaldsindig, blive lige
									saa forliebt udi Jomfruen, som hun nu er i ham, og hun skal
									blive ligesaa kaaldsindig, som hun tilforn var hidsig.2. PIIGE. Ney min Herre! det skiøtter hun ikke om. Hun vil nok være saa
									forliebt, som hun er, men hun vil, at han skal blive ligesaa
									hidsig. Forstaaer I vel? LEANDER. Jeg forstaaer nok, men det er noget vanskeligt. Dog jeg skal
									gribe mig an for hendes Skyld; Ellers er det ti gange saa
									vanskeligt, som det andet.1. PIIGE. Men min Herre! maatte jeg tale noget med ham i Eenrum? jeg vil
									ikke, at Giertrud skal høre det. Jeg er saa forskrækkelig plaget
									af Syn om Natten, nu kommer mig et Mandfolk for, nu et andet,
									som forhindrer mig at sove; tilmed brænder mit Legeme altid
									ligesom jeg havde en hidsig Feber. LEANDER. Jer tiener ikke at ligge alleene da, mit Barn, men I skal bede
									enten Tieneren eller Kudsken at sove hos jer, dog med de Vilkor,
									at de giør jer ingen Skade.1. PIIGE. Ney! det tør jeg ikke vove paa. LEANDER. Saa skal jeg da sige jer et andet Raad. I skal tage et got
									Løg-Æble, deele det udi 3 Parter, paa den eene Deel skal I komme
									liidet Sennep og æde den første Dag, paa den anden Deel skal I
									komme lidt Camfordt og tage ind anden Dag, paa det 3die Stykke
									skal I strøe lidt Caffee, som ikke maa væred maled, men alleene
									stødt, og æde den 3die Dag. Imidlertid maa I continuere dermed
									udi 3 Dage uden at nyde noget andet, og dersom Synet ikke gaaer
									bort, da skal jeg give jer Pengene tilbage.1. PIIGE. Det er en haard Cuur. Jeg kommer da vel heller til at bruge det
									første Raad. LEANDER. Ja det er det sikkerste. Mangen er bleven hiulpen derved. Thi
									naar der er Mandfolk udi ens Sovekammer, saa driver dets
									Nærværelse de andre Aander bort, som fare en for Øyene, saasom
									der er Antipathie der imellem. Det har ellers ingen Fare; thi
									naar I siger  dem
									Aarsagen, at I giør det allene for at cureres, og beder dem
									ligge stille, saa giør de det gierne.1. PIIGE. Jeg meener, min Herre, at ingen da kand lægge mig det til Last,
									naar jeg giør det allene for at cureres. LEANDER. Ach, ney! Sundheden er jo den kostbareste Klenodie, vi eyer.1. PIIGE. Det er da, min Troe, et ypperligt Raad. Jeg har selv tit tænkt
									derpaa, men jeg tænker - - Monsieur kand vel tænke, hvad jeg vil
									sige. LEANDER. Ja jeg veed baade denne og alle andre jeres Tanker.1. PIIGE. Er det mueligt! kand Monsieur da sige mig, hvad jeg tænker nu?
								LEANDER. I tænker: Denne gode Mand, som gav mig saadant Raad, bør have en
									Discretion for sin Umage.1. PIIGE. I det Ringeste burte jeg tænke derpaa. Vil Monsieur ikke
									forsmaae 2 Mark? Men vil I ellers sige mig, hvem jeg elsker?
								LEANDER. I har elsket adskillige, men nu staaer eders Tanker mest til en
									vis -- Lad see, ræt nu kommer jeg paa hans Navn. Det er en Mands
									Person. Det veed jeg nok.1. PIIGE. Ja der i har Monsieur ræt. LEANDER. Det er en meget høy Person.1. PIIGE. Ney! han er kun meget maadelig af Statur. LEANDER. Det er sandt i visse Maader, men han er dog et heelt Hoved høyre
									end I. 1. PIIGE.Ja naar I vil ligne ham mod mig, saa er det sandt. LEANDER. Det er saa jeg meener. Han er høy i henseende til jer; thi hvem
									kunde jeg bedre ligne ham med?1. PIIGE. Kand I ikke beskrive ham viidere? LEANDER. Det er min ringeste Konst. Han er meget deilig.1. PIIGE. Nei, Folk holder ham ikke for saa deilig. LEANDER. Hvad bryder mig Folk? Hvo kand behage  alle? Jeg siger han er deylig
									i mine Øyene, han er ogsaa deylig udi jeres Øyene.1. PIIGE. Ja det er min Troe vist; men synes ogsaa Monsieur, at han er
									smuk? LEANDER. Han er en af de kiønneste Mands Personer i mine Øyene.1. PIIGE. Det er mig kiert, at andre ogsaa kand see det samme, som jeg.
									Men hvad er hans Profession? LEANDER. Han er Fuldmægtig.1. PIIGE. Ney Monsieur, i den Post farer I allene vild; han er Sergeant.
								LEANDER. Er det ikke saa jeg meener? En Sergeant er jo Fendrikens
									Fuldmægtig; har I ikke merket, at naar Fendriken ikke er
									tilstæde, saa træder Sergeanten i hans Sted og holder Fanen.
									Meener I, at jeg forstaaer ikke min Profession? Jeg er capabel
									til at beskrive jer ham fra Top til Taae. Han taler jo got
									Tydsk?1. PIIGE. Det er min Troe sandt. LEANDER. Han gaaer med sit eget Haar, med en Snor paa Hatten. 1. PIIGE.Ja. LEANDER. Men naar han er hiemme, har han sin Hue paa.1. PIIGE. Ach, det er nok, min Herre! jeg vil ikke spørge om meere; jeg
									hører, at I veed alting. Til den anden Piige. Ach
									Søster! det er en forskrekkelig Mand, han kand sige alting, hvad
									som er skeed og skal skee.2. PIIGE. Ach Søster! kom lad os gaae; jeg er bange, at han og veed en
									Ting, som jeg ikke skiøttede om, at nogen anden skulde faae at
									vide.1. PIIGE. Gak til ham selv og beed ham derom, saa tier han nok; thi det er
									en skikkelig Mand.2. PIIGE. Ach, min kiære Monsieur! jeg er bange, at I veed det, som
									passerede forgangen Nat. LEANDER. Ja vist. Jeg veed altsammen paa mine Fingre.  Først kom - - - - 2. PIIGE.sagte til ham.  Ach Monsieur! holdt inde dermed.
									Jeg vil ikke, at den anden skal høre det; thi kommer det ud, saa
									blir Gaardskarlen ikke en Time længer udi vort Huus. Vil
									Monsieur ikke forsmaae et 28 Skilling Stykke? LEANDER. Hun skal have Tak.2. PIIGE. Vil I da ikke røbe mig? LEANDER. Nev! I kand forlade jer derpaa. Farvel begge, og formelder min
									Respect baade til Madammen og Jomfruen. Vil nogen consulere mig
									ellers, saa er jeg at finde her lige over. SCEN. 6.LEANDER.alleeneJo længere, jo galnere. Lad see, om jeg kand komme det ihu
									altsammen. Bevæbnede Folk for Døren, all Verdens Caution
									utilstrekkelig for 50 Rixdlr., bespottelige Ord, at sige: 50
									Rixdl. er bagatelle, Formaninger om at legge alle Byens
									Debitorer ud. Jeg skulde hilse ham fra Madamen, hun bad, han
									vilde slaae Øyet ud paa en Tyv. Jeg skulde hilse ham fra
									Jomfruen, hun bad, han vilde giøre en Person forliebt i hende.
									Her 2 Ducater paa Haanden, der 10 Rixdaler. Hvad Pokker er dog
									alt dette? Enten er jeg gall, som ikke kiender mig meere selv,
									eller er heele Byen gall. Er heele Byen gall, saa gid den ikke
									blir klog igien, førend jeg curerer den; Thi jeg vil finde min
									Reigning derved i det ringeste for en kort Tiid. Disse Piger vil
									recommendere mig for min Videnskab hos andre, og jeg vil i nogle
									Dage fortiene saa mange Penge, at jeg kand betale min Vexel med;
									Og saa vil jeg begive mig til mit Huus igien. Imidlertiid kand
									Drengen sige, naar nogen kommer her og spør efter mig, at jeg er
									reist paa Landet at fodre Gield ind for at betale de 50 Rixdaler
									naar jeg kommer tilbage; og om nogen kommer for at consulere sig
									med mig udi Hexekonsten, da skal han viise dem til mig. ACTUS IIISCEN. 1.ARV.en Gaards KarlAch! gid jeg vel havde forrettet mit Ærinde. Jeg skal hen til en
									Hexemester, som boer her paa Hiørnet, for at melde vor Frue an,
									thi hun har mist et Dosin Sølvskeer og har en af vore Folk
									mistænkt derfor; hun vil strax selv komme hid med alle
									Huusfolkene for at faae Sandheden at viide. Min heele Krop
									skielver; thi jeg har aldrig seet en Troldmand, langt mindre
									talt med ham tilforn. Corrasi! Arv! Du har jo en god
									Samvittighed. Jeg er saa bange, at naar han seer mig skielve, at
									han tænker, jeg er Tyven. Jeg vil forestille mig, ligesom jeg nu
									allerede taler med ham, for at see, hvordan jeg bær mig ad. Arv med Hatten under Armen, bøjende sig. Jeg
									skulde helse Fruens Respect til min Herre. Hvad er hendes Begiering? Hun bad tienstlig, at Herren
									vilde tale et Ord med hende for Lucifer for at faae at vide, hvo
									der har staalet hendes Sølvskeer. Hvorfor
										skielver du saa? Det er af Kulde, Gunstige Herre. Jeg troer, det er en ond Samvittighed, som
										kommer dig til at skiælve. Du est maaskee selv Tyven.
									Ney Drolen tage mig, om jeg er, Gunstige Herre! Saa maa du da være Medvider derudi. Ney!
									Gunstige Herre! jeg veed ikke meere deraf end et nyefød Barn.
										Staae ræt paa Beenene din Slyngel.
									Ja gunstige Herre. See mig under
									Øjene.Han seer op i Veyret.Aabenbar mig her, førend man kommer til
										Examen, saa skal du ingen Straf lide. Jeg kand intet
									aabenbare, Gunstige Herre! thi jeg er gandske u-skyldig. Rykker sig selv i Haaret.Vil dit Beest strax bekiende? Jeg har
									intet at bekiende Naadige Herre! thi jeg er gandske uskyldig - -
									Jo det gaaer nok an. Nu maa jeg banke paa. SCEN. 2.Arv. Leander.ARV.stammendeYdmygste Tiener, Velbaarne Frue! Jeg skulde hilse meget flittig
									fra vor Lucifer med Begiering, at I vilde faae at vide hvem der
									har staalet hendes - - I veed vel selv - - Sagte.
									Nu kand jeg ikke komme ihu, hvad det var. LEANDER. Hvad er det for Tøy, du væver sammen? jeg forstaaer ikke et Ord
									deraf. ARV.skielvende med sammenlagde Hænder.  Jeg har et
									Ærende til Maansøren. LEANDER. Hvad er det? ARV. Jeg veed min Troe ikke. LEANDER. Af hvem est du hidskikket? ARV. Jeg veed mare ikke. LEANDER. Vil du Hund narre mig? veedst du ikke, hvem der har hidskikket
									dig? ARV. Jo det veed jeg nok. LEANDER. Hvem er det da? ARV. Hvorfor vil Maansøren viide det? LEANDER. Ey saa skal du og faae en Ulykke! vil du fixere mig? ARV. Ach Herr Lucifer! spar mig. LEANDER. Jeg seer, du er bange min Søn! giv dig kun tilfreds, jeg skal
									intet ont giøre dig; betænk dig og siig frit ud dit Ærinde. ARV. Jeg skulde hilse Herren meget flittig fra 12 Sølv-Skeer, de bad
									gierne, at han vilde slaae et Øye ud paa vor Frue, som har
									staalet dem bort. LEANDER. Ha! ha! Jeg forstaaer endelig din Meening,  hvor bagvendte Ordene end
									ere. Din Frue merker jeg er bleven berøvet et Dosin Sølvskeer.
								ARV. Ja hun bad, at Herren vilde slaae et Øye ud paa dem. LEANDER. Et Øye ud paa Sølv-Skeerne? ARV. Ney paa en af Folkene, som er bortstaalen af samme Skeer. Ach
									Herre! giør mig intet ont. Jeg er saa bange, at I skaber mig om
									til en Varulv. Græder.LEANDER. Du maa vist selv have staalet dem, efterdi du est saa bange.
								ARV.grædendeNey jeg har aldrig staalet saa meget som et Knappenaale Hovet min
									Lives Tid. LEANDER. Har du ikke staalet, min Søn, saa skal dig intet ont vederfares.
									Hils din Frue og lad hende bede Folkene komme hid, saa skal jeg
									legge en af dem ud. Arv gaaer bort, seer sig om paa
										Veyen.SCEN. 3.Leander. En Piige.LEANDER. Hvor kand dog ikke Overtroe regiere blant Menneskerne! jeg havde
									aldrig kundet drømme om, at Folk skulde kaarse sig for mig. Men
									der kommer en anden. Hvad er jer Begiering lille Piige? PIIGEN. Ach! Gunstige Herre! jeg er kommen til skade for en ung Karl,
									som jeg er falden for. Kunde det ikke være mueligt, at jeg blev
									Jomfrue igien? LEANDER. Jo! jeg kunde nok hielpe jer derudi mit Barn! men hvad nytter
									det? I mister den dog strax igien. PIIGEN. Jo! det kunde saa vit hielpe mig til at blive des snarere gift.
								LEANDER. Jeg vil nok give jer et godt Raad, som I skal bruge engang om
									Ugen; men det nytter jer ikke her i Byen, thi skal I bruge det
									med Nytte, saa maa I reyse til en anden fremmed Stad, hvor, naar
									I har brugt samme 
									Raad nogle Dage, blir I ligesaa god Møe som I var tilforn. PIIGEN. Hvad skal det koste? LEANDER. To Rixdaler. Hun flyer ham Pengene og faaer en liden Flaske. Hun
								gaaer.EN MAND. Er han ikke den viise Mand, som boer her? LEANDER. Jo! er der noget til Tieneste? MANDEN Min Herre! jeg har en forbandet Kone, som trækker mig hver Dag
									efter Haaret. Vil I for Penge og gode Ord ikke giøre hende god
									igien? LEANDER. I skal skiære en Green af et Træe, en Tomme tyk, hvilken I skal
									tørre ved en sagte Ild; naar den saa er vel tørret, skal I
									besmøre den med Gaasefit, og dermed give jer Kone 12 dygtige
									Slag om Morgenen; vil det ikke hielpe den første Dag, da skal I
									besmøre den med Griisefit, som er bleven noget harsk, og forsøge
									det 2 Morgener. Vil det ikke hielpe, som jeg dog haaber, saa
									skal I besmørre den med Mandel-Olie, og continuere dermed i 4re
									Dage, og saa faaer I den frommeste Kone, nogen vil forlange.
								MANDEN Hvad skal det Raad koste? LEANDER. 2 Rixdaler. Men see vel til, at Greenen blir tørret ved en sagte
									Ild; Thi ellers har den ingen Kraft. Manden
									gaaer. Hei see! der har vi en frisk; det gaaer jo ligesom en Strøm.
									Hvad fattes jer min Søn? EN DRENG. Ach, Herre! jeg er en stakkels Skoemager Svend og maa slæbe som
									et Beest for min Føde. Min ældste Broder derimod blev holdt til
									Bogen, og er bleven Doctor i Doctor-Konsten, saa at han er
									ligesaa anseelig blant Folk, som jeg er foragtet, og kand
									fortiene meere paa een Feber end jeg paa 10 par Støvler at
									giøre. Nu har jeg derfor en ydmygst Bøn til min Herre, at saasom
									han har givet sig Fanden i Vold, og der udover er bleven begaved
									med den sorte Konst, at han vil være mig behielpelig udi en
									Ting. LEANDER. Man kand lære den sorte Konst uden at give sig Fanden i Vold:
									tolv Personer slaaer sig sammen og reiser til den sorte Skole
									udi Wittenberg, 11 Personer gaaer fri, men den 12. falder ved
									Lodkastning alleene til Fanden. DRENGEN. Saa gik da min Herre fri? LEANDER. Ja! ellers kunde jeg ikke staae her. Men hvad er jer Begiering?
								DRENGEN. Jeg vilde gierne være Doctor ligesom min Broder. LEANDER. Det koster 4 Rixdaler. DRENGEN. Der er 4 Rdlr. LEANDER. Hør, min Søn! I skal kiøbe 10 Alen sort Klæde hos den Kræmmer,
									som boer her lige over; thi han alleene har af det Klæde, som
									blir giort i det sorte Manufactur udi Wittenberg. Af dette Klæde
									skal I lade giøre jer en lang Kiole. Naar I det har giort, skal
									I leye jer smukke Værelser, og lade skrive med store Bogstaver
									over Dørren - - hvad er jer Navn? DRENGEN. Jeg heeder Jan. LEANDER. Ja saa skal I skrive: Her boer den vitberømte
										Doctor Jansenius, som curerer alle slags Sygdomme.DRENGEN. Men hvad skal jeg da bruge til at helbrede de Syge med? LEANDER. Det er lige meget, I kand tage, hvad som er ved Haanden; naar I
									kun har den lange Kiole paa, saa er alting kraftigt, hvad I
									kommer i en Flaske. DRENGEN. Men skulde det kunde giøre det? LEANDER. Hør, Cammerad! jeg taaler ingen Disputer, giør I kun som jeg
									siger. Der er 100 Doctores, som aldrig er kommen dertil ved
									andet Middel. Gaaer det ikke an, saa skal jeg betale
									Omkostningerne og levere Pengene tilbage. Drengen gaaer bort.SCEN. 4.En Frue med 5 Huusfolk. Leander.FRUEN. Tienerinde, Hr. Doctor! Jeg tar mig den Frihed, at raadføre mig
									med ham udi tvende Sager. For 3 Dage siden blev mig frastaalen
									en Sølvkande og i Dag igien 12 Sølvskeer, og jeg er visse paa,
									at begge ere Huus-Tyve. Vil Hr. Doctor legge dem ud, saa skal
									jeg redelig betale ham for Umagen. LEANDER. Om Forladelse, jeg maa speculere lidt med mig selv. Sagte. Hvorledes skal jeg reede mig herfra? Dog jeg kand sige, at i
									Morgen skal Tyven selv levere Sagerne tilbage. Høyt. Hør, min kiære Frue! I morgen Aften skal begge Tyvene frivillig
									levere de staalne Koster tilbage. FRUEN. Ach ney, Hr. Doctor! jeg veed, at han kand sige mig det strax.
								LEANDER.sagteDet var en forbandet Fristelse. Dog skal jeg endelig hitte paa
									noget. Høyt.Ja Frue! jeg vil see, hvad jeg kand giøre. Sætter jer alle i
									Orden, Folk. Gaaer og spatserer frem og tilbage. Er I alle i Orden? De svarer ja. Falder alle paa Knæe. De svarer ja. Hver holder den høyre Haand i Veyret! holder den venstre Haand
									op! holder begge op! holder begge Hænder i Kaars. Medens han commanderer, vender han sig fra dem. Holder I nu alle Hænderne i Kaars? De svarer ja.LEANDER. Du, som stial Kanden, ogsaa? Han svarer allene ja.
LEANDER. See der, Frue! der har I Tyven. Jeg maatte besvære over 3
									Aander, før jeg fik ham til at bekiende. FRUEN. Ach, din slemme Tyv! Galgen skal ikke være dig for god. LEANDER. Nev, Frue! I maa ikke straffe ham uden med Dørren. Hør, Karl!
									jeg beder for dig denne gang, leveer Kanden tilbage, og giør
									aldrig saadant meere. TYVEN.kysser ham paa HaandenTusind Tak for hans Forbøn, Hr. Doctor. Jeg har skiult Kanden i
									et Hull paa Høe-Loftet med Skeerne. LEANDER.til Fruen sagtePardoneer ham for min Skyld. Min Geist siger mig, at Kanden er i
									Behold og skiulet i et Hull paa Høeloftet tillige med Skeerne.
								FRUEN. Ach Hr. Doctor! han er den største Mand i Verden i den sorte
									Konst. LEANDER. Hun skal ikke kunde troe, gode Frue, hvilket Arbeyde det er at
									viise igien. Jeg vil heller 16 gange skabe mig til Varulv, end
									eengang viise igien. FRUEN. Kand Monsieur ogsaa giøre Storm og Uveir? LEANDER. Ey! det er kun Bagatelle! den ringeste Person af vor Profession
									kand giøre det. FRUEN. Min Mand, Hr. Doctor! er en meget curieux og velstuderet Mand,
									men fuld af Vantroe, og beloe mig, da jeg vilde raadføre mig med
									Docteren; thi han holder for, at der er ingen Troldom til. Nu
									skal jeg strax skikke ham hid, at Docteren kand overbeviise ham
									det selv. Adieu min Herre. LEANDER. Skyldige Tiener. SCEN. 5.LEANDER.alleeneHillemænt! Jeg er om en Hals. Jeg vil u-feilbar røbes, hvis en
									Mand, der har studeret, og derforuden er en Hader af Overtroe,
									examinerer mig. Det er ikke saa læt, at sætte Vox-Næse paa
									saadan en Karl, som paa enfoldig Qvindfolk. Det er derfore best,
									jeg holder op, mens Leegen er best, at det ikke skal gaae mig,
									som det gik Bonden i Comoedien, der blev Doctor mod sin
									Villie. Nu vil jeg føje mig hiem igien, og, naar Arrestanterne
									komme, betale den halve Deel af de 50 Rdlr., saa meener jeg nok,
									at de ikke trekker mig i Fængsel for den anden Deel. Naar jeg
									eftertænker alle disse Eventyr, saa ere de saa underlige, at de
									kand give Anledning til den beste Comoedie. Jeg kand
									bilde mig ind, at der maa boe en i vor Gade, som gir sig ud for
									Hexemester, og de Piiger, som først kom til mig, har taget mit
									Huus for hans. Men det er best, at jeg pakker mig bort, førend
									den lærde Mand kommer. Hei Hr. Vert! SCEN. 6.Verten. Leander.VERTEN. Er der noget til Monsieurs Tienneste? LEANDER. Jeg kand ikke blive her i Nat over, som jeg tænkte; jeg vil vide
									min Regning. VERTEN. Reigningen er ikke ræt stor; Monsieur har kun fortæret 2 Mark.
								LEANDER. See! der er de 2 Mark. Adieu. Gaaer.VERTEN. Serviteur. Verten gaaer ud.SCEN. 7.FRUENS MAND. Det er min Troe selsomt! Jeg har altid holdet saadant for Fabel
									tilforn. Men nu merker jeg, at der er saadant til. Jeg kand
									sværge paa, at jeg aldrig har været meere begierlig at tale med
									nogen, end med denne Hexemester. Men der er Huuset, som man
									fortalte mig, at han beboer. Jeg seer en Viinkande til Skilt og
									en Harleqvin afmalet udi Gangen. Jeg maa banke paa. SCEN. 8.Verten. Herren.HERREN. Serviteur, Monsieur! er han Manden her af Huuset? VERTEN. Ja til Tieneste min Herre! HERREN. Jeg takker paa min Frues vegne. VERTEN. Hans skyldigste Tienere, min Herre! Sagte. Men
									hvad er det for Snak? har jeg haft at bestille med hans Frue?
								HERREN. Jeg havde min Troe aldrig kundet bilde mig ind, at der var
									saadant til i Verden. VERTEN.sagteJeg merker nok, at den gode Herre er beskienket, hvorfore jeg maa
									tale varlig med hannem. HERREN. Jeg havde aldrig kundet troe, at der var saadant Tøyerie til i
									Verden. VERTEN. Ja det maa Herren vel sige, Verden er underlig. HERREN. Naar min Frue og andre har fortalt mig saadant, har jeg kun
									holdet det for Kiærling Slader. VERTEN. Ney! ney! intet er vissere end det. HERREN. Ja nu har jeg Troen udi Hænderne. VERTEN. Har da Herren ikke villet troe det tilforn? HERREN. Aldrig. VERTEN. Der er dog ingen, som tviler derom. Sagte.
									Hvilken forbandet Snak er denne! Han har aldrig villet troe, at
									Verden er underlig. Men jeg kand troe, den stakkels Mand er
									beskienket, derfor synes ham, at det gaaer saa vel til i Verden.
									Jeg maa holde gode Miner med ham, saa tør han maaskee fortære en
									Pot Viin i mit Huus. Høyt. Herren maa da ingen
									Fortræd haft tilforn i Verden. HERREN. Ey den Fortræd reigner jeg ikke. Jeg havde min Troe aldrig talt
									derom, hvis min Kone ikke havde været. En lumpen Sølvkande meere
									eller mindre vil ikke meget sige, Hr. Doctor. VERTEN .sagteSaa Fanden i Vold! blir jeg nu til Doctor?Høyt. Jeg er hverken Doctor eller Magister, Herre! men en god ærlig
									Borgermand. HERREN. Jeg kalder den Doctor, som forstaaer sin Profession
									fuldkommelig, endskiønt han ikke er Promoveret Doctor. VERTEN. Jeg takker Herren for de gode Tanker, han har om mig.
										Sagte. Her vil blive til paa den Maade en
									forbandet Hob Doctere i Byen. Jeg kommer herefter til at kalde
									min Skoemager Doctor, fordi han giør de beste Skoe. HERREN. En, der udi sit Videnskab har bragt det saa vit, at han kand
									hielpe Folk, og giøre dem Tieneste, som Monsieur, kalder jeg
									Doctor. VERTEN.sagteHan har rætt; thi jeg har cureret mange med min gamle Viin. Høyt. Men min Herre! jeg hielper ingen udi min Profession uden for
									Penge. HERREN. Det var uforskammet at ville begiære saadant for intet. VERTEN.sagteNu merker jeg, at jeg har taget feil, og at Manden er en
									fornuftig ædrue Herre. Høyt. Naar man betaler
									mig, er jeg alle til Tieneste. HERREN. Vel er sandt, at lærde Folk fordømmer slige Professioner. VERTEN. Dog ikke alle, min Herre! thi der ere to Magistere, som hver
									Eftermiddag søger mit Huus. HERREN. Er det mueligt? hvor vit er de kommen i Professionen? VERTEN. De gir min Troe ingen efter af mine Giæster. HERREN. Monsieur kalder dem Giæster; Han vil sige Discipler. Dog det
									kommer ud paa eet. VERTEN. Jeg kalder dem ikke Discipler, Herre, thi jeg har ikke
									informeret dem. Det skal ingen sige mig paa. HERREN. Jeg troer ikke, at Monsieur bilder sig ind, at jeg er en Spion,
									og at jeg er hid kommen for at røbe ham. VERTEN. Derfor er jeg ikke bange; thi jeg har Frihed af Øvrigheden at
									bruge min Profession. HERREN. Det er meere end jeg kunde have troet. VERTEN. Meener da Herren, at jeg er en Fusker? HERREN. Ney! Ney! jeg har seet alt for store Prøver derpaa. Men lad os
									skride nærmere til Sagen. Jeg er kommen hid for at see videre
									Prøver paa hans Profession. VERTEN. Jeg takker skyldigst; men det er ikke nok, at see Prøver, Herren
									maa og smage dem. HERREN. Hvad vil det sige: smage dem? VERTEN.sagteSee! nu taler Brændeviinen igien. Høyt. Min Herre!
									Jeg har Sager, som I udaf Synen skulde  ikke tænke var værd at smage,
									men saa snart I faaer dem paa Tungen, finder I dem excellente.
								HERREN.sagte.  Det er noget forblommet. Men de Folk
									taler ikkun med Lignelser in philosophia occulta.
									Høyt. Men Monsieur! hvem holder han mest af udi
									den Profession, enten Albertus Magnus eller Cyprianus? VERTEN. Cyprianus? Jeg kiender ingen af vor Profession her i Byen,
									heeder Cyprianus. HERREN. Kiender han ikke Cyprianus? VERTEN. Ney! Herren meener maaskee Julius? HERREN. Den Mand kiender jeg ikke. VERTEN. Det er Under, han har dog de beste Viiner her i Staden. HERREN.sagteSee! nu taler han forblommet igien. Høyt. Monsieur
									er saa god at bruge de almindelige Talemaader; Thi jeg forstaaer
									ellers ikke hans Meening. Men har han ikke læset Albertum
									Magnum? det er dog en berømt Autor in Magia Naturali. VERTEN.sagte.  Hør! nu taler Brændeviinen igien.
										Høyt. Min Herre! Jeg har nok i min Ungdom
									læset noget om Alexander Magnus, men han var en Keyser og jeg er
									kun en Viinhandler. Det er to u-liige Professioner. HERREN.sagte.  Nu taler han forblommet igien.
										Høyt.I er Viinhandler, ha, ha, ha! VERTEN. Ja ræt Viinhandler. Det er en Profession, som jeg aldeeles ikke
									skiemmer mig ved. HERREN.klapper ham paa Kinden.  Ey min Herre! lad os
									føre reen Tale. Jeg veed nok, hvo han er. VERTEN.sagte.  Gid du faaer en Ulykke! du maatte spilde
									din Bærme, hvor du drikker dit Øll. Høyt. Hvem
									holder Herren mig da for at være? HERREN. I er jo Doctor Magiæ Naturalis. VERTEN. Hvad vil det sige? HERREN. I er Doctor udi Hexekonsten. VERTEN. Det skal ingen brav Mand sige mig paa. HERREN. Boer I ikke udi dette Huus? VERTEN. Jo det er mit Huus. HERREN.klapper ham igien paa KindenEy lad os da tale Alvor. Jeg skal min Troe ikke røbe ham. VERTEN. Monsieur! Jeg tænkte tilforn, at I var drukken, men nu merker
									jeg, at I er gal. Gaaer bort.HERREN.holder ham tilbage og caresseer ham igienJeg skal min Troe ikke røbe ham. VERTEN. Hvori vil I røbe mig? HERREN. At I forstaaer og practiserer den sorte Konst. VERTEN. Det skal en Skielm sige mig paa. HERREN. Ney det gaaer for vit. Tager ham i Haaret.VERTEN. Hey! Peiter, Christopher! kommer ud. Peiter og Christopher med Forklæder for sig kommer ud og
									hielper Verten.SCEN. 9.2 af Byens Vagt. Herren. Verten. Peiter. Christopher.1. VAGT. Hvad er paa færde? HERREN. Trækker mig disse Karle i Arrest. Det er Hexemestere.2. VAGT. Ha! ha! det er just de Folk, vi krydser efter i Dag. VERTEN. Troe ham ikke I gode Venner. Det er en gal Mand.1. VAGT. Gid vi havde Byen fuld af slige galne Mænd.  Vi kiender nok Herr Leonard. Fort, fort I Trolddievle!  Jeg troer, den heele Bye er befængt med det Pak. VERTEN. Hei Gevalt!2. VAGT. Vil du tie din Hund! jeg støder dig ellers Partisanen  i Livet. Men hvor fik
									Herren dem opspurt? Vi gaaer ellers og leder efter Mesteren over
									Comoedierne, som har givet sig Fanden i Vold med den
									heele Bande. HERREN. Han har nyelig øvet Konsten for min Frue, hvilket alle mine
									Huusfolk kand vidne. VERTEN. Gid den faaer en U-lykke, der nogentid har seet hans Frue! I
									seer jo, det er en gal Mand. 1. VAGT. Herr Leonard er en fornuftig ærlig Mand; eet Ord af hans Mund er
									saa got, som hundrede af jeres. HERREN. Jeg vil skaffe min Frue og alle mine Huus Folk til Vidne. 1. VAGT.Det giøres ikke fornøden, min Herre! deres Aasiun gir nok
									tilkiende, at de ere Hexemestere. Fort, fort I Die vie. De skrige alle 3.HERREN. Havde du aabenbaret dig med det gode og ikke givet mig haarde
									Skieldsord, skulde jeg ikke have røbet dig. VERTEN. Ach! Ach! din slemme Forræder! 1. VAGT.Fort, fort I Hunde! Vi finder nok de andre siden. Trækker dem ud.ACTUS IVSCEN. 1.Terentia, Comoediantens Fæstemøe. Apelone.TERENTIA. Ach! det er alt for sandt, Apelone! Jeg var hen ved min
									Kiærestes Dør for at høre om Tilstanden, men jeg fandt Huuset
									tomt, og Porten tilsluttet. Ach! gid han havde taget Flugten og
									ikke var kommen i Arrest; thi hvis han er greben og kommer under
									Bødelens Hænder, da skiøtter jeg ikke om at leve længere. APELONE. Ey Snak, Jomfrue! endskiønt I agter at gifte jer med en Acteur
									og i Fremtiden blive selv Actrice, saa maa I ikke spille
									Tragoedie for Tiden. TERENTIA. Hvordan kand jeg see den, som jeg saa meget har elsket, lide en
									skiendelig Død, og tillige med leve? APOLEONE. Det er sandt nok, Jomfru! jeg vil ikke raade jer til at leve;
									men see til i det ringeste, at I kand døe, som Heltinder døer i
									Tragoedier, efter Reglerne af Theatro. I maa læse først
									nogle Tragoedier igiennem og vælge jer en Heltinde ud
									at døe efter, som omkommer sig mest zierligen og efter Reglerne.
									Saa er der intet at sige derpaa, tvert imod I obligerer Folk
									derved, saa som man har stor Mangel paa Materie til
									Tragoedier. TERENTIA. Ach, Apelone! spot mig ikke! Vidste du, hvormeget jeg elskede
									den Person, saa talede du ikke saaledes. APELONE. Jeg tilstaaer, at I har kundet haft Aarsag at elske ham; men nu,
									eftersom I hører, at han har givet sig Fanden i Vold, og slaaet
									sig til den sorte Konst, bør jer Kierlighed, om I ellers har
									mindste Eftertanke, forvandles til Had. Tilmed om I havde spurdt
									mig til  Raads, førend
									I forlovede jer med ham, havde jeg aldrig givet mit Samtykke
									dertil; thi det er en Hazard ved at forlove sig med en Acteur,
									som er vant til hver Aften at giøre nye Elskov, og gifte sig saa
									tit, som en Autor behager at giøre mange Comoedier til.
								TERENTIA.grædendeAch! Apelone! jeg kand ikke forlade ham, endskiønt jeg vilde.
								APELONE. Hvi saa? har der været noget andet mellem jer, end Ord og
									Løfter? TERENTIA. Ach ja! det er Ulykken; thi jeg er ikke gandske fri, her imellem
									os at sige. APELONE. Det er galt nok, men derfor tog jeg ikke Livet af mig. Jeg faldt
									selv engang for en Person, som jeg end ikke var forlovet med,
									men jeg er lige god Jomfrue for det. En Kiøbsted Jomfrue kand
									aldrig miste sin Ære; naar hun blir besvangred, falder en Bonde
									Kone i Barselseng og føder Barnet. Kunde I ellers føde et Drenge
									Barn, Jomfrue, saa var I lykkelig; thi naar en Hexemester giør
									en Søn, blir det en Drage-Dukke, som i Fremtiden drager Penge
									til sin Moer. TERENTIA. Ach! ach! Spot og Skade følges ad. Jeg vil ikke tale med den
									Spottefugl meere. Gaaer bort.SCEN. 2.Apelone. Lucretia.APELONE. Det giør mig dog ont, at dette er hendet; thi eftersom alle
									Acteurene er mistænkt for den sorte Konst, vil disse
									Comoedier, som vi baade havde Tidsfordriv og Lærdom af,
									gandske ophøre. Men see! der kommer den pene Madamme Lucretia;
									hun skal glæde sig derover, thi hun har altiid været en Hader af
									vore Comoedier. LUCRETIA. Apelone! nu har jeg faaet Hevn over Comoedierne. Jeg
									spaade nok, at disse Acteurs ikke vilde komme vel af Dage; thi
									de har vældet sig ind paa Folk af alle Stænder. Nu har de
									skumlet over Doctere, nu over Advocater, Øvrighed, Apothekere,
									Borgere og  Adelsmænd.
									Ja de har ikke engang sparet Paver, Cardinaler, Bisper,
									Barbeerer, Kandestøbere og Dantzemestere. APELONE. Just der for holdt jeg af dem; thi Comcedien er et Speil,
									hvorudi Mennesker kand speile sig og rette deres Feil derefter.
								LUCRETIA. Det meste, som behagede mig udi Comoe- dier, var den
									sidste Act, og udi den sidste Act den sidste Scene; thi da
									lakkede det mod Enden. Min Mand var der forgangen Uge, og
									spyttede deraf, da han gik bort. APELONE. Jeg veed det nok; thi den Comoedie var om en taalmodig
									Mand. Hendes gode Kiæreste kunde have stor Raison denne gang.
								LUCRETIA. I Spottefugl, hvem holder I mig for? APELONE. For en meget artig Kone. LUCRETIA. Hvad vil da slige Choser sige? Det var ikke alleene den
									Comoedie, min Mand spytted af, men endogsaa den
									foregaaende. APELONE. Der i kunde han ogsaa have sin Raison; thi der blev præsenteret
									en Jæger med sine Hunde, hvilket er et u-angenemt Syn for visse
									Mænd, som kand frygte, at det kand gaae dem som Actæon, hvilken
									Hundene tog for en Hiort og beed ham ihiel. LUCRETIA. Hvad var det for en Mand Actæon? APELONE. Det var et got stakkels Mand, som man siger, men -- LUCRETIA. Hvad vil I sige med jer men?APELONE. Men han havde ogsaa en meget artig Kone. LUCRETIA. I maa tale tydelig for mig; thi jeg forstaaer ikke saadan
									forblommet Snak. APELONE. Jeg taler min Troe saa tydelig, saa enhver kand tage og føle
									derpaa. LUCRETIA. Adieu Mademoiselle! Jeg gad ikke være her længere. APELONE. Ligesom dem behager. Jeg er vis paa, at vi bliver plaget med
									fleere slige urimelige Folk, der vil glæde sig over den
									Hendelse, saasom de haaber, at Comoedien,  som har heglet deres Feil
									igiennem, ved denne Leilighed vil gaae under. Men see! der
									kommer een hoppende; det er min Troe Hans Frandsen. SCEN. 3.Jean. Apelone.JEAN. Vertichoux! quel accident! On dit, que la bande va être pendue,
									ha! ha! ha! 
APELONE. Hvorfore er han saa glad, Monsieur? JEAN. Hé bien, Mademoiselle! Je vous gratule. Jeg hører, at I skal
									alle hænges. APELONE. Om een i vor Bande har giort en Misgierning, det rører os andre
									ikke. JEAN. Que diantre! n'avez vous pas - - APELONE. Ej! tal dog jer Moders Maal, om det er mue-Hgt. JEAN. Je vous dis, Mademoiselle, at I har Mardi alle fortienet at
									rettes for de Pasqviller, I har giort mod honnêtes gens. APELONE. Men hvad gaaer det Monsieur an? jeg troer vel ikke han er saa
									gal, at regne sig iblant honnêtes gens. JEAN. Je me mocque de vous, Madamme Grivoise! I er en Hiemføding, og
									jeg har ført mig op som en Cavalier udenlands pour faire honneur
									à la nation. APELONE. Pour faire honneur à la nation? JEAN. Ovis Madame, pour faire honneur à la nation. Le Roi de France,
									Monseigneur et Madame saae mig aldrig, at de jo strax sagde:
									Laissez passer et repasser ce cavalier la, thi han bringer os
									Penge i Landet. Jeg veed nok, hvad mine Klæder kostede mig, som
									jeg lod allene giøre mig til Geburts-Dagene, allene pour faire
									honneur à la nation. Ovis pardi si fait Madame, jeg passerede
									til Versailles, Fontainebleau og Marli ikke allene for en
									honnête Homme, men endogsaa for en honnête Cavalier. APELONE. Saa merker jeg da efter denne Beskrivelse, at en Hæst med en
									guldbroderet Skabrak kand ogsaa kaldes honnête Homme,
									besynderlig, naar le Roi de France, Monseigneur og Madame siger:
									laissez passer og repasser ce cheval. JEAN. Vertichoux, quelle comparaison! Ah la pauvre bete! Je vous dis,
									Mademoiselle, at I alle har fortient at rettes, og at I blir
									ogsaa rettet, om I aldrig havde forfaldet til Troldom, allene
									formedelst de Pasqviller, I har giort mod honnêtes gens. APELONE. Je vous dis ogsaa, Monsieur, at I mardi burde  hænges, alleene efterdi I
									ikke har kundet bedre jer af de mange Caracteres, I har seet
									forestillet paa Comoedien. JEAN. I det ringeste blir I dømt til Pillori. APELONE. Hvad vil det Ord sige, Pillori? JEAN. Vertichoux! est-il possible? Hun ved ikke hvad Pillori er. Ah la
									pauvre bete, ha! ha! ha! Gaaer ud.SCEN. 4.Herman von Bremen. Apelone.HERMAN. Alt dette, som nu skeer, har jeg sagt Borgemester og Raad
									tilforn, men man vil ikke troe saadanne vittige Folk, som jeg.
								APELONE. Det er min Troe den politiske Kandstøber; han vil ogsaa glæde
									sig over denne Hændelse. HERMAN. Fanden er en stor Politicus, det maa jeg forstaae, som har
									studeret mine Politica. APELONE. Jeg hører her, at han og Fanden har eet slags Studium. HERMAN. Hvem er som taler der? See! er det hun Mademoiselle? Det giør
									mig hiertelig ont, at høre den Fortræd, som deres Bande er
									vederfaret. APELONE. Men er det Monsieurs Alvor, at han har ont af vor Fortræd? HERMAN. Ja jeg kand forsikre hende, at jeg gremmer mig derover. Vel er
									det sandt, at de gode Acteurs ved deres Satires har besværget
									mange Folk; men jeg for min Person har tracteret det en
									Bagatelle. En rætskaffen Politicus seer og hører kun alt saadant
									med Foragt. Aristoteles siger: Ein weiser Mann siehet der Thoren
									Schimpf an mit Veracht. APELONE. Men Monsieur! han, som en god Politicus, burte forsvare alt,
									hvad som sigter til at polere et Folk. HERMAN. Hvad sigter til at polere Folk? APELONE. Det giør Comoedien, hvorudi Menneskets Feil
									forestilles. HERMAN. Ey Mademoiselle, hun taler mod den sande Politie. Langt fra at
									Comoedier fører nogen Nytte med sig, de langt heller
									foraarsager en Republiqves Undergang. APELONE. Det skulde han have stor Møye for at beviise. HERMAN. Jeg meener ney. Hør! jeg vil tiene hende, Mademoiselle! et Riges
									og Republiqves Styrke bestaaer udi Undersaatternes Eenighed, og
									ødelegges ved Spliid. Der har været 4re store Monarchier i
									Verden, som alle ere ruinerede ved Spliid. Hvad ruinerede det
									Assyriske Monarchie? Splid, Madame! Hvad ruinerede det Persiske?
									Splid, Madame! Hvad ødelagde det Græske? Splid, Madame! Hvad
									ruinerede endelig det Romerske? ikke min Siæl andet end Splid.
									Alexander Magnus giorde et falskt Statsgreb, og forsaae sig
									derudi at - - - APELONE. Ey Monsieur, dette er noget vitløftigt hentet; hvad kommer
									Alexander Magnus ved vore Comoedier? HERMAN. Det er kun for at beviise, at Splid og U-eenighed ødelegger en
									Stat. APELONE. Men hvad U-eenighed foraarsager Comoe- dierne? HERMAN. Comoedierne giver en Stand Anledning til at raillere
									med en anden. APELONE. Ved det samme lærer de at kiende sine egne og andres Fejl,
									hvilket kand ikke andet end være meget nyttigt. HERMAN. Paa den Maade skulde det ogsaa være nyttigt at slaaes hver Dag,
									at man deraf kunde kiende sin egen Styrke og andres. Nei, Nei,
									Madame, lar os tale fornuftig uden Passion med hinanden, og hør,
									hvad Comoedier her foraarsager. En brav ung Karl gaaer
									net klædt forbi; strax peeger man Fingrene ad ham, og siger: See
									hvilken Jean de France! Meener hun, at han ikke søger at hævne
									sig derover? En anden fornuftig  Mand søger at underviise got Folk med lærde
									Discourser, og ikke vil grave sit Pund ned udi Jorden; den heder
									Mester Gert Vestphaler. En udi Verdslig Videnskab øvet Mand vil
									give Øvrigheden et got Raad; strax heder han den politiske
									Kandstøber. Saa det er Frugten
									
									af jere Skue-Spill, Madame, nemlig at en Borger driver Spot med
									en anden. Af Skiemt og Rallerie flyder Fortrydelse, af
									Fortrydelse flyder Had, af Had Splid, og af Splid en Stats
									Undergang, ergo derfor bør ikke slige Skue-Spill tolereres. APELONE. Rallerie, Monsieur, træffer ikke uden Daarer,  hvilke ved Forestilling af
									deres Characteres lære at kiende sig selv; naar de lære at
									kiende sig selv, beflitter de sig paa at ændre deres Levnet;
									naar de ændre deres Feil, blive de til gode Mennesker, og naar
									de ere bleven gode Mennesker, blive de gode Borgere, ergo derfor
									bør Comcedier tolereres. HERMAN. Mit Principium staaer fast, at Rallerie foraarsager Splid og at
									Splid løser en Stats og et Riges Bygning. APELONE. End om jeg beviiser Monsieur at Comoedier ophæver Splid
									og befordrer Eenighed? HERMAN. Det havde jeg Lyst at høre. APELONE. Er det ikke vist, Monsieur, at om Aftenen alle Folk er splidt
									ad, somme sidder paa Kroer, andre udi Fruestuer; men
									Comoedien trækker dem sammen og foreener dem paa eet
									Sted, ergo ophæver den Spliid, befordrer Eenighed og efter mit
									Principium styrker en Stat. HERMAN. Rallerie a part, lar os tale alvorligt Madame. Han far
										hende til Siide. Apropeus Madame, efterdi hun taler
									om Samlinger, saa er det noget, som jeg længe har tænkt paa, men
									ikke har villet lade mig merke med: mon det er tienligt for et
									Rige, at slige Samlinger skeer? kand de ikke give Anledninger
									til Sammenrottelser? Jeg har læset om en Persisk Konge, at han
									af den Aarsag forbød alle Samlinger. Den samme Konge heedte, om
									jeg ræt mindes, Pul Asser. Han havde kun eet Been, som man kand
									see af Anders Christensens politiske og lærde Reise-Beskrivelse;
									men han havde en dobbelt Hierne. APELONE. Pul Asser havde ræt, Monsieur! men han vilde allene hindre
									saadane Samlinger, som I og andre politiske Handverks Folk holde
									paa Øllhuuse, for at raisonere om Staten og igiennemheile
									Øvrighed. Slige Samlinger ere ligesaa skadelige, som de andre
									nyttige. HERMAN. Adieu, Madam! APELONE. Adieu, min Herr Politicus! HERMAN. Spot ikke, Madame, see kun vel til, at I kand udrede eder af
									denne Hexe-Sag.  Gaaer. APELONE. Det kommer mig ikke ved; lad den skyldige svare for sig selv.
									Men der seer jeg von Qvoten komme. Hillemænd, hvor glad seer han
									ud! nu meener han, at hans Comoedier og Marionetter vil
									komme paa Fod igien. SCEN. 5.Von Qvoten. Apelone.APELONE. Serviteur min Hr. von Qvoten! han seer saa glad og fornøyet ud.
								VON QVOTEN. Ich habe Ursache mich uber ihren Fall zu erfreuen; thi først
									kommer jeg i min gamle Næring igien, og (2) faaer jeg Has over
									dem, som har saa skammelig railleret med mig og min Bande. APELONE. Det første Stykke I nu spiller, blir nok om Doctor Faustus,
									efter som her nu tales saa meget om Hexerie. VON QVOTEN. Ney Madame! vi har nok en bedre, som heder Zauberey von Armida.
									Det er et toutafait Stykke; thi alting blir agered udi Luften.
								APELONE. Hillemænd, alting udi Luften! VON QVOTEN. Ja Madam! Armide lader sig aldrig see uden paa en gloende Drage,
									som spyer Ild. Det har noget andet at sige end jere mavre
									Comoedier. APELONE. Forlad mig det, vi har ogsaa haft gloende Drager udi vore
									Comoedier, som for Exempel udi det Stykke kaldet
									Ulysses von Ithacia. VON QVOTEN. Jeg veed nok, hvad I meener derved. Men nu faaer I Skam for det
									og andet jer Raillerie. APELONE. Men meener I, at een Mands Fald ruinerer den heele Bande? VON QVOTEN. Efter Rygtet, saa er der meer end een Hexemester i jer Bande.
									Alle Folk vil glæde sig over jer  Fald; thi I har ført brave Folk ind udi jere
									Comoedier, hvilket er skarnagtigt. APELONE. Det skulde I have stor Umage at beviise. Men vi kand viise, at I
									fører brave Folk ind udi Comoe- dier, ja vor Herre
									selv, som udi den Comoedie om Adam og Eva, og giør af
									hellige Historier liderlige Skuespil. VON QVOTEN. Saaledes ere de fleste Skuespil udi Spannien, hvor Nationen er
									meget poleret. APELONE. Det er ogsaa brugeligt i Spannien, at Parterret falder paa Knæe
									og læser, naar en Munk med et Crucifix i Haanden kommer ind paa
									et Theatre. VON QVOTEN. Gak I kun hen og fald paa Knæe og bereed jer til Døden, om I
									ogsaa er skyldig! Ellers hvis I er uskyldig, da see til, at I
									kand faae fat paa en Procurator, der kand forsvare jer Sag, om
									det ellers er mueligt, at nogen Procurator vil tage sig jer Sag
									an, thi I har lagt jer ud med hele Verden. Gaaer
									ud.SCEN. 6.APELONE. Jeg gad ikke staae her længere. Men der seer jeg to af vore
									Acteurs komme; det tiener ikke, at Folk finder os nu omstunder
									meget sammen, jeg vil slutte mig ind, indtil jeg faaer at høre
									Udgangen paa dette. SCEN. 7.De 2 Comoediantere.1. COMOEDIANT. Ach, Monfrere! hvis dette er sandt, saa er det en forskrækkelig
									Historie.2. COMOEDIANT. Ja det er vist nok, at han er greben og har tilstaaet det selv.
								1. COMOEDIANT. Men kand det dog være mueligt, at vi ved saadan lang Omgiengelse
									ikke skulde have merket det ringeste af ham?2. COMOEDIANT. Ja det maa du vel sige. Han har kundet  mesterlig dølge sin Ondskab;
									thi han gik i Kirke, ligesom een af de andre, og jeg hørte
									aldrig et bespotteligt Ord af hans Mund.1. COMOEDIANT. Jeg bilder mig ind, at det henger anderledes sammen.2. COMOEDIANT. Ney Monfrere! Du kandst forlade dig dertil, at det er sandt og
									at han selv har tilstaaet det.1. COMOEDIANT. Ja er det sandt, saa vil jeg aldrig bede for ham, men selv
									hielpe til at tænde Baalen, hvori han skal brændes. Men kand et
									Menneske ikke lyve sig selv paa?2. COMOEDIANT. Hvilken Snak! hvem vilde lyve sig selv paa, for at døe den
									skiendeligste Død?1. COMOEDIANT. Siig ikke det Monfrere. Det kand enten skee udi Raserie, eller
									et Menneske kand være kied af sit Liv, og saa som det ikke vil
									tage Livet af sig selv, styrte sig paa den Maade udi Ulykken.
									Man har jo Exempel, at mange melancholske Mennesker har taget
									Livet af andre for at miste Livet selv, andre løyet sig de Ting
									paa, som de aldrig har bedrevet, alleene for at døe. Thi det som
									man kalder Troldom, er noget underligt som jeg aldrig har kundet
									hittet reede til; man merker jo, at de Nationer, blant hvilke
									man holder Fanden at have som sit Hovedsæde, ere de
									allerfattigste. Er det ikke underligt, at Findlapper, der holdes
									for at kunde giøre saa store Ting ved Fandens Konster, ere
									færdige at døe af Armod? ligesom det var Fanden ikke lettere at
									bringe Penge til sine Tilhengere end at giøre store Mirakler,
									dreye Veir og Vind, giøre Reiser til den anden Ende af Verden
									for deres skyld, saa tit som de befaler. Er det ogsaa ikke
									underligt, at man hører af ingen Troldom udi de store Stæder
									Paris og London, hvor Fanden kunde giøre meere Bytte een Dag,
									end udi Lapland udi 10 Aar? Man maa holde for, at Troldom er
									enten naturlig Videnskab eller Fandens Konst. Er det naturlig
									Videnskab, saa burte den have Gienge 24 H.V  iblant de lærde Nationer, som
									have oprettet Collegier for Naturens Eftergrandskning, og ikke
									hos Folk, som kand hverken læse eller skrive; Er det Fandens
									Konst, hvorfor er de Folk da fattigere end andre? Hvorfore
									skulde Fanden gaae de store og ugudelige Stæder forbi og sætte
									sig ned udi Lapland, hvor der er kun en Haand fuld af Folk at
									forføre? ikke uden at man vilde sige, at saasom han er gloend
									heed, saa vil han helst være i Finmarken, for at kiøle sig,
									hvilken Objection dog er meere artig end grundig. Ney Troldom
									har sin Oprindelse af Vankundighed og regierer blant dem, som
									ikke kand examinere en Ting. Thi man seer, at naar Øvrigheden i
									en Provintz er superstitieux, saa er det heele Land strax fuld
									af Dievle; Er den vantroe, saa hører man intet meere tale om
									Troldom.2. COMOEDIANT. Jeg tilstaaer alt dette Monfrere. Men her er baade egen
									Bekiendelse og Folkes Vidnesbyrd, som har seet ham mane Fanden
									til sig. Du kiender jo Personen saa vel som jeg. Han er jo
									aldeeles ikke af de Folk, der er saa kied af Livet, at han
									skulde lyve sig saadant selv paa.1. COMOEDIANT. Ikke uden den Gield, han er udi, skulde kunde bringe ham
								dertil.2. COMOEDIANT. Ey Snak, han legger aldrig en Ting saa nær paa Hiertet, at en
									maadelig Penge-Sorg skulde giøre ham saa modløs.1. COMOEDIANT. Tilmed beviiser hans Penge Mangel, at han ingen Troldmand er,
									thi naar nogen giør Contract med Fanden, handler den første
									Artikel gierne om Penge.2. COMOEDIANT. Men maa skee han er falden til dette alleene af Penge Mangel, og
									at han blev greeben, førend dette kom til nogen
								Fuldkommenhed.1. COMOEDIANT. Det kand have nogen Rimelighed. Men jeg vil dog ikke fordømme
									ham endnu. SCEN. 8.En kommer ind og slaaer paa Tromme, gaaer 3 gange om
									Theatrum, faaer Tilløb nu af en, nu af anden, og bringes tilveye
									saa mange Folk, som man kand overkomme, sær Børn og gamle
									Kiellinger, som ringe sig om Trommen, naar efterfølgende blir
									oplæst. Borgemestere og Raad udi Tiisted giøre vitterligt, at saa som
									Leander Acteur er overbeviiset saa vel af tilstrækkelige
									Vidnesbyrd som af egen Bekiendelse, at have ved den sorte Konst
									manet Fanden til sig udi sit Huus, hvor han er greben, og udi
									Fængsel har bekiendt, at de fleeste af Acteurene udi samme Bande
									ere lige skyldige med ham derudi: Saa advares alle og enhver,
									som slige Acteurs herberge, at de strax seer til, at de blive
									tilstede og ey kommer ud af deres Huuse, til viidere; befindes
									nogen at have fordølget dem for at undgaae Justitien og undflye
									den tilbørlige Straf, som de, andre til Skræk og Exempel, bør
									lide, da skal de, som Med-Viidere, underkastes samme Straf,
									endskiønt der intet andet kand overbeviises dem. Rører Trommen igien og gaaer ud forfult af den heele Skare,
									som giør stor Allarm.SCEN. 9.De to Comoedianter alleene.1. COMOEDIANT. Hørte du det? Monfrere!2. COMOEDIANT. Ja jeg hørte det. Jeg kand neppe staae paa mine Been af
									Forskrekkelse. Mi.en hvad ont har vi giort ham, at han skulde
									digte os uskyldige Mennesker saadant paa?1. COMOEDIANT. Naar en er kommen i Ulykke, stræber han at bringe andre med
									derudi. Hvad skal vi nu giøre? Løber vi bort, saa giør vi os
									meere mistænkte, og blir vi tilstede, saa underkaster vi os stor
									Fare. 2. COMOEDIANT. Jeg holder raadeligt at blive tilstæde; thi een Mands Sigelse
									kand ikke fælde os.1. COMOEDIANT. Men som ingen har de Tanker, at Personen skulde lyve sine beste
									Venner paa, mon man ikke kand føre os paa Piinebænken og komme
									os til at bekiende det, vi aldrig har tænkt paa? mon vi ogsaa
									ikke staae i Fare for Almuens Raserie, mod hvilken Øvrigheden
									selv udi en Stad ikke kand beskytte os?2. COMOEDIANT. Du har ræt. Det er da best, at vi tage Flugten. Men hvor skal vi
									flye hen? Jeg er vis paa, at ingen kommer ud af nogen Port. TO DRENGE.kommer ind med Viiser og raaber:  Nye Viiser om
									alle Comoedianterne, som er seet udi Varulve Lignelse. De kiøber Viiseme og kiiger lidt i dem.1. COMOEDIANT. Ach Himmel! er det mueligt, at Folk kand lyve med slige
									Omstændigheder? Her finder jeg baade mig og dig Monfrere! En
									lang Samtale, som vi har holdet med Fanden, og Tiden, paa
									hvilken vi har paataget os en Varulvs Skikkelse.2. COMOEDIANT. En Løgn velter sig frem ligesom en Sneebold, der alt blir større
									og større. 1. COMOEDIANT. Vi vil flygte hen til min Svoger, han skiuler os nok, indtil
									denne Raserie gaaer over. SCEN. 10.3 bevæbnede Mænd. De samme.1. SOLDAT. To af dem blev sagt at skulle staae her i Gaden.2. SOLDAT. Tænk engang, hvor uforskammed de vare, de stod blant andre Folk
									ved Trommen, da Øvrighedens Ordre blev oplæset. See! her har vi
									dem min Troe. De spænder Hanen paa Musqvetterne og tvinger dem at give
									Kaardene fra dem.1. COMOEDIANT. Ach! er det mueligt, at u-skyldige 
									
									Mennesker skal saa blive medhandlet udi en Christelig
									Republiqve?1. SOLDAT. Ja du est vel undskyldt at tale om Christendom, saasom du har
									forsvoret Troen og forskrevet dig til Fanden med dit eget Blod.
								1. COMOEDIANT. Jeg har aldrig tænkt at giøre saadant, end sige giort det.2. SOLDAT. Som skaber dig om til Varulv for at myrde uskyldige Folk om
									Natten paa Gaden.1. COMOEDIANT. Vi ved intet deraf.1. SOLDAT. Som udaf Ondskab opvækker Himmel-Storm, fattige Søefarende Folk
									til Ulykke og Fordervelse. Der forgik 3 Skibe i gaar af en
									Storm, som ingen uden disse forbandede Trold-Hunde har
									foraarsaget.1. COMOEDIANT. Ach! Ach! hvilke uhørlige falske Beskyldninger!2. SOLDAT. Som har forgiort 3 smukke Danne-Qvinder. 1. COMOEDIANT. Ach vær forsikret, at Himlen vil hævne vor Uræt.1. SOLDAT. Himmelen? hvad har I Karle med Himlen at bestille, som ved
									Forskrivelser eengang for alle har sagt jer derfra?2. SOLDAT. Det er underligt, at de Folk kand nævne Himmelen; jeg meente, at
									det var Troldmænd forbudet.1. SOLDAT. Ney Broder! Skam faae de Hunde, de betinger sig saadant udi
									Contracten, at de skal baade kunde læse og gaae i Kirke, paa det
									at ingen skal merke deres Troldom.1. COMOEDIANT. Men er det nok, at en falskelig beskylder os? ere ikke vore Ord
									saa gode, som hans? Vi tilbyder os altid med oprakte Fingre at
									beedige vor U-skyldighed.2. SOLDAT. Enten I svær eller en Hund giøer, det kommer paa eet ud. Man
									tilstæder ikke slige Folk at sværge. Piinebænken skal nok komme
									jer til at bekiende. De trækker dem ud.ACTUS VSCEN. 1.Retten præsenteres. Dommeren. Skriveren. Betientere. Leander.EN BETIENTER.kommer først med et Røgelse-Kar, sigende: Jeg maa ryge, for at Troldommen skal ingen Magt have. Derpaa kommer Dommeren, og sætter sig ved en Ende af Bordet,
									og Skriveren ved den anden Ende, og Betientere staaer
								hos.DOMMEREN. Børn lille! Jeg har aldrig siddet paa mit Dommer-Sæde med saadan
									Forskrekkelse, som jeg sidder i Dag; thi her handles ikke om
									Mord, Tyverie, Vold eller andet deslige, men at udrødde Troldom
									udaf Staden, som maaskee har grebet videre om sig, end vi
									tænker. Kalder ind Hovedmanden først, at vi kand høre ham
									alleene. Siden vil vi examinere de andre og endelig confrontere
									dem sammen. Ach! Ach! Ach! vor kiære Tisted! Den anklagede kommer ind.DOMMEREN. Lad ham ikke komme mig saa nær! Hører I vel! Bliv staaende,
									Menneske! ved Skriverens Side. Skriveren flytter sig op
										til Dommeren.DOMMEREN. Bliv kun siddende Hr. Skriver! SKRIVEREN.skielvendeJeg vil nok staae her og skrive, Hr. Dommer; thi det er saa mørkt
									ved den anden Side. DOMMEREN. Ey blir I kun siddende. Der er jo ligesaa lyst der, som her.
								SKRIVEREN. Ney jeg takker skyldigst. Jeg kand, min Troe, ikke see en
									Bogstav ved den anden Side. DOMMEREN. Jeg befaler jer at sidde paa jer gamle Sæde. Skriveren
										sætter sig skielvende ned, seer sig ofte tilbage og har
										adskillige Ophævelser, naar den Beskyldtekommer ham for nær, hvilket varer den heele Act.DOMMEREN. Hør, unge Karl! tilstaaer du, at du est skyldig udi den Sag, som
									du est arrestered for? LEANDER. Ja jeg giør, Hr. Dommer. Jeg gaaer aldrig fra min Haand. DOMMEREN.sagte.  Ha ha! der fik vi det at vide, at han har
									giort skriftelig Contract med Fanden. Høyt. Har
									du skrevet det med dit eget Blod? LEANDER. Det er et selsom Spørsmaal, Hr. Dommer, om jeg maa tale saa
									frit; saa længe jeg har Blek at skrive med, bruger jeg ikke
									Blod. DOMMEREN.til den næst staaende, sagte.  Kand man og
									forskrive sig til Fanden med Blek? BETIENTEREN. Ja jeg troer, Hr. Dommer; thi man har Exempler derpaa. DOMMEREN. Vi behøver ingen anden Examen, hvad hans Person er angaaende;
									thi han tilstaaer det selv. LEANDER. Jeg har aldrig nægtet det, Hr. Dommer, men jeg kand ikke
									begribe, hvi man handler saaledes med mig og trækker mig i
									Arrest for saa ringe Sag. DOMMEREN. Ach! Himmel! er det en ringe Sag? Skriv, Hr. Skriver, at han
									offentlig udi Retten har sagt, at det er en ringe Sag. LEANDER. Ja, og jeg erbyder mig strax at deponere her i Retten 24 Rdl.
									til viidere. DOMMEREN. Skriv, Hr. Skriver, at han offentlig tør lade sig merke med at
									ville bestikke Retten. LEANDER. Jeg vil ikke bestikke Retten, men - - - DOMMEREN. Holdt din Mund, til jeg spør viidere. Hvor længe er det, siden
									du giorte den Forskrivelse? LEANDER. Vexelen er 6 Maaneder gammel, men - - - - DOMMEREN. Sex Maaneder gammel! Sagte. Jeg maa lee deraf, at han kalder det en
									Vexel og giør Fanden til en Vexelerer. SKRIVEREN. Fanden, Hr. Dommer! aber Menneskene efter udi alting, og
									begynder nu ogsaa at handle med Vexeler. Jeg kand troe, at han
									gir Contracten Navn af Vexel, eftersom Vexel Ræt er den største.
								DOMMEREN.høyt.  Det er forskrækkeligt, hvordan saadant har
									kundet være dult et heelt halvt Aar. LEANDER. Manden har haft Taalmodighed med mig og ladet den fornye indtil
									nu. DOMMEREN. Du er jo saa vel oplyst, at du burte tage dig vare for den Mand.
								LEANDER. Hvi saa? Det er jo en skikkelig Mand. DOMMEREN. Skriv, Hr. Skriver, han kalder ham en skikkelig Mand.
										Sagte. Det er Fanden, som taler af hans Mund.
								LEANDER. Han har aldrig giort mig nogen Fortræd, men haft god Credit for
									mig indtil nu. DOMMEREN. Du stiller dig taabelig an min Karl, ligesom du ikke vidste, at
									han altid gir Folk Credit til en Tid, men siden piiner dismere.
									Hvor længe er det siden du var i Kirke? LEANDER. Det er ikke 8 Dage siden. Men jeg kand ikke begribe hvad slige
									Spørsmaal giøre til denne lumpene Sag. DOMMEREN. Er det du Selv som taler, ung Karl, eller er det Fanden? Skriv,
									Hr. Skriver, at han kalder det en lumpen Sag. LEANDER.træder til Side.  Jeg troer, Dommeren og alle
									Mennesker her i Byen er splitter gall. Jeg maa giøre mig gal
									med, saa maaskee det tør gaae bedre. DOMMEREN. I hvilken Kirke est du døbt? Leander vrænger Munden og stiller sig gal an.DOMMEREN. Ach! Himmel! see hvilke Convulsioner han fik, da man nævnte det
									Ord. Skriv, Hr. Skriver - - - Skriveren kryber under Bordet.DOMMEREN. Hvor blev Skriveren af? Ach, Himmel! hvilket Koglerie! jeg troer
									han forsvandt. EN BETIENTER. Nev, Hr. Dommer! han sidder under Bordet. Leander giør Grimacer igien, hvorpaa han blir trekket ud.
									Skriveren kryber frem igien.DOMMEREN. Gid vi havde vel Ende paa denne Sag. Det er forskrækkeligt at
									have med de slags Folk at bestille. Men man maa forrætte sit
									Embede. SKRIVEREN. Ja vist Hr. Dommer, thi det heder: Scheu das Recht und thue den
									Teufel nicht. DOMMEREN. Ja I har en Ære at tale med, som kryber under Bordet. SKRIVEREN. Der faldt en Pen ned for mig, Hr. Dommer. Jeg giorde det min
									Troe ikke af Frygt. DOMMEREN. See vel til, at der falder ikke fleere Penne ned; thi her staaer
									større Pust tilbage endnu. SCEN. 2.2 andre Acteurs, med Personerne af forrige Scene.DOMMEREN. Jeg formaner eder, at I bekiender frivillig eders Ondskab, og
									nøder os ikke til det Middel, som vi ugierne bruge, nemlig at
									udpresse Sandheden ved piinlig Forhør. Eders Collega har udlagt
									jer alle og tilstaaet sin Misgierning, hvorfore han har undgaaet
									det, som I trues med, og slet og ræt uden foregaaende Piinsel
									skal døe for sine Synder. Efterfølger hans Exempel, det er det
									beste Raad jeg kand give eder, og udlegger de andre, som ere i
									Ledtog med eder.1. COMOEDIANT. Vi har aldrig hverken giort eller tænkt at giøre de Ting, som vi
									tiltales for, haaber ogsaa, at vi ikke bliver fordømte paa et
									ont Menneskes falske og løse Angivelse; thi hvis saadant kand
									overbeviises os, vil vi aldrig veigre os for at undergaae den
									Straf, som Loven dicterer. DOMMEREN. Det er ikke rimeligt, at et Menneskes Ondskab skulde være saa
									stor, at det uden Henseende til ringeste Nytte eller Fordeel
									skulde ville styrte sine Venner udi saadan U-lykke. Jeg seer
									derfor, at I ere haardnakkede og vil endelig underkaste jer
									Piinlig Forhør.1. COMOEDIANT. Vi kand og bør ikke lyve os selv paa slige gruelige
									Misgierninger, naar vi ere gandske uskyldige. DOMMEREN. Hr. Skriver! examineer I dem, det beste I kand; thi vi vil
									forsøge de lempeligste Middeler, førend vi skrider til de
									haarde. Skriveren, som sidder og lugter til et Hovedvands-Æg, stiller
									sig an, som han er hæs for sit Bryst, peger paa Brystet, og
									siger med en hæs Stemme, at han er saa ælendig for sit Bryst, at
									han ikke kand tale.DOMMEREN. Den Hæshed kom jer hastig paa; det er Skam, at være saa
									frygtagtig. Bliv kun siddende; Jeg skal nok forrette det selv.
									Hører, I Syndere! siger mig, hvo har først forført jer til at
									øve den sorte Konst?1. COMOEDIANT. Ingen har forført os, og vor sidste Bekiendelse skal være, at vi
									aldrig har øvet den. DOMMEREN. Siger mig da, hvor længe er det siden eders Cammerad slog sig
									først dertil? COMOEDIANTERNE.De svare begge:  Det er os gandske u-vitterligt;
									thi havde vi vidst noget derom, havde vi strax givet det
									tilkiende. DOMMEREN. Jeg merker nok, at de ikke vil bekiende; lad den første komme
									ind for at overbeviise dem det selv. SCEN. 3.Leander. Personerne af forrige Scene. Skriveren kryber under
								Bordet igien.DOMMEREN. Vi har atter engang ladet jer indhente her for Retten, ikke for
									jer egen skyld, men for at overbeviise  jere Cammerader, som af en
									særdeles Haardnakkenhed intet vil bekiende. LEANDER. Det kommer mig aldeeles ikke ved, Hr. Dommer! Enhver maa svare
									for sig. Jeg har nok i min Deel. DOMMEREN. Har I ikke tilstaaet, at de andre af Banden var ligesaa skyldig
									som I? LEANDER. Jo det har jeg sagt; men det kommer mig ikke ved.1. COMOEDIANT. Har I sagt, Monsr. Leander, at vi ere ogsaa skyldige, saa har I
									sagt som ingen ærlig Karl. Vi ere aldeeles reene og fri derfor.
								LEANDER. See! hvor hellig de kand giøre sig. Det være langt fra, at jeg
									er jer Fiscal. Jeg siger kun, at I ere ligesaa meget skyldige
									som jeg; ikke i nogen ond Henseende, thi I kand være lige gode
									for det. DOMMEREN. Ach, hvilken Bespotter! Skriv, Hr. Skriver - - - Men hvor blev
									Skriveren af igien? EN BETIENT. Jeg troer, at han er under Bordet igien. DOMMEREN. Trækker ham frem! Han har forholdet sig saaledes denne gang, at
									han ikke burte sidde i nogen Ræt meere. BETIENTEN. Ach! Hr. Dommer! han ligger i Besvimelse. DOMMEREN. See da til, at I faaer ham udbaaret, ellers døer han reen af
									Frygt. Man bær ham ud.2. COMOEDIANT. Men hvad ont har vi giort jer, Monsr. Leander, at I skulde digte
									os saadant paa, for at styrte os i Ulykke? LEANDER. Hvad U-lykke vil jeg styrte jer udi? Jeg har alleene spurdt,
									hvorfor jeg skal trækkes meere i et hæsligt Fange-Huus end
									andre, som ere ligesaa meget skyldige, som jeg.2. COMOEDIANT. Saa har I da ikke givet os an udi sær? LEANDER. Hvad kommer mig ved, Messieurs, at give jer an? Jeg siger kun,
									at de fleeste udi vor Bande er ligesaa meget skyldig, som jeg.
								
2. COMOEDIANT. Det er Fanden, der kommer jer til at tale saadant. LEANDER. Jeg troer, I ere reent galne, Messieurs! Er I intet skyldig, saa
									er det disbedre for jer. 1. COMOEDIANT. Men hvorfore har I da anklaget os? LEANDER. Jeg har ikke anklaget jer; men jeg siger det kun - - DOMMEREN. Lader Piinebænken hidføre. LEANDER. Piinebænken for en lumpen Vexel af 50 Rdr. hvorpaa jeg strax
									kand betale den halve Deel, saa at der rester kun 25 Rdr. som
									jeg inden 3 Dage kand betale! DOMMEREN. Ach! Himmel! nu raser han.1. COMOEDIANT. Hr. Dommer kand høre, at han er fra sin Forstand, og derfore
									kand man ikke reflectere meere paa det, som han beskylder os
									for. LEANDER. Og mig synes, at alle de, jeg har talt med paa nogen Tid, ere
									splitter galne og afsindige. DOMMEREN. Det er just Galskabs rette Kiendemerke, at man bilder sig ind,
									at være alleene viis, og alle andre Mennesker galne.1. COMOEDIANT. Synes Dommeren ikke, at det var best, at man lader ham Aarlade
									først, og siden høre, om han vil vedstaae sin Beskylding? DOMMEREN.til BetientenGak strax hen til Mester Herman, og beed ham komme hid med sin
									Lancette. LEANDER. Det giøres aldeeles ikke nødig; thi alle fornuftige Folk maa
									tilstaae, at det er større Tegn til Galskab, at kaste en ærlig
									Karl udi et mørkt Fange-Huus for 50 Rixdalers Gield, som lover
									inden 3 Dage at betale, end at klage sig over saadan Medfart.
								DOMMEREN. Hør, nu er han i Vexlen igien. Det er vist nok et sterkt
									Raserie. LEANDER. Ney Hr. Dommer, jeg har min fulde Forstand som tilforn.1. COMOEDIANT. Jer synes kun saa Monsr. Leander. LEANDER. Gid I faaer en Ulykke med jer synen! Mon jeg ikke veed det selv
									best?1. COMOEDIANT. Ney, naar Patienten merker sin Svaghed, er der Forhaabning til
									Forbedrelse. SCEN. 4.Mester Herman. De andre.M. HERMAN. Hvor er den Person, som skal aarelades? DOMMEREN. Der staaer han. LEANDER.peeger paa den anden ComoediantDet er denne Person, Mester. Barbeeren tar fat paa den anden urette, og vil med Magt
									aarelade ham. Han løber og skriger:Det er ikke mig! Barbeeren løber efter ham.DOMMEREN.sagte til BarbeerenNey, det er den anden Mand, Mester. Det er en Person, som er
									beskyldt for Troldom, og her udi Retten først længe har
									tilstaaet, at han har forskrevet sig til Fanden, men nu, naar vi
									examinerer ham viidere, taler han hen i Veyret om en Vexel paa
									50 Rdlr. Nu kand det være, at han stiller sig saa an, for at
									forhale Executionen. Men disse tvende, som han har udlagt at
									være i Ledtog med sig, paastaaer, at han er fra sig selv, og
									begierer af Retten, at han maa aarelades, for at see, om han
									bliir siden ved sine Beskyldninger. Synes jer ikke, at det er
									raadeligt?M. HERMAN. Ach freylig! Jeg raader aldrig fra Aareladen; thi at lade sig
									Aarelade eengang, giør en Patient ligesaa meget got, som at
									bruge Doctor Bombasti Hoved-Piller et heelt Aar. Ich will dem
									Hr. Richter sagen, weil das Blut, auf Latein sanguis, obstruxirt
									ist, so folget ja nothsächlich, daß die Adern oder Vena müsse
									eröffnet werden. Sextus Empericus schreibt sehr gründich davon,
									also - - DOMMEREN. Vi har ikke stunder denne gang at høre paa, hvad Sextus
									Empericus siger; Vil I kun strax forrette jer Embede, at vi kand
									faae Ende paa denne fortrædelige Sag.M. HERMAN. Men skal de andre ikke aarlades med? Det kunde jo ikke skade,
									thi man kand ikke bruge en god Ting for ofte. DOMMEREN. Ney! Ney! tag kun fat paa den eene Karl.M. HERMAN. Nach Befehl. Ellers var jeg tilfreds, at I vilde aarlades alle,
									og Hr. Dommer med; thi jeg skulde expedere jer alle i et halv
									Qvarteer. Til Synderen. Hør, min Ven, vil I være
									ladet paa Armen, Foden eller Panden? LEANDER. Paa ingen af Deelene; thi jeg skader slet intet.M. HERMAN. Hvad kommer det mig ved? Her er jo en Interlocutorie Dom for, at
									I skal aarelades. Jeg var tilfreds, at der aldrig blev feldet
									andre Domme udi nogen Ræt, saa fik vi nogen Næring. Kom
									Cammerad, lav jer til! jeg skal giøre saa net, at I neppe skal
									føle dertil. LEANDER. Gaae mig fra Livet, siger jeg. I har selv Aarladen fornøden
									meere end jeg. DOMMEREN. Gaaer hen to Mænd, og holder ham. LEANDER. Ach, Hr. Dommer! handle dog ikke saadan med mig, betænk, at jeg
									har Magt til at appellere til høyere Ræt. Jeg svær ham til, at
									jeg er ligesaa frisk og sund, som jeg nogen Tid har været, og at
									den eneste Sygdom jeg har, kommer af den Sorg, jeg har at see
									mig saa uskyldig medhandlet. DOMMEREN. Men I bekiender først for Retten, at I har forskrevet jer for 6
									Maaneder siden til Fanden, udlegger de andre af Banden, siger at
									Fanden er en skikkelig Mand og at Sagen i sig selv er en ringe
									Ting, og endelig, naar man continuerer at spørge videre om jer
									sorte Konst, svarer os om en Vexel paa 50 Rixdlr; hvad skal man
									kalde saadant?M. HERMAN. Das heist nicht anders, als furorem oder mania. LEANDER. Ach Hr. Dommer! Jeg troer ikke andet, end her er Vildfarelse i
									denne Sag. Her er nyeligen kommen en Protesteret Vexel paa mig.
									Strax derpaa kommer en og varer mig ad, at man vil trække mig i
									Arrest. Siden kommer Byens Folk og vil storme til mit Huus. Alt
										 dette kunde jeg
									nogenledes begribe, saasom jeg meente, det var for Vexelen. Men
									det øvrige, som siden paafuldte, har været forblommet Tøy for
									mig; thi da jeg lover at stille Caution, svarer de, at heele
									Verden ikke kand cavere for mig; da jeg sagde, at det var en
									ringe Sag at trækkes i Fængsel for, kalder de mig en Bespotter.
									Siden kommer adskillige Folk og vil spørge mig til Raads i den
									sorte Konst. Og endelig hører jeg med Forskrekkelse, at det ikke
									er for Vexelen, men for Troldom jeg sigtes. Jeg vil døe paa, Hr.
									Dommer, at man confunderer mig med en anden Person, som jeg
									maaskee ligner. DOMMEREN. Hvad Pokker er dette? Er det ikke for Troldom, at I er sigtet?
								LEANDER. Jeg kræver Himmelen til Vidne, at jeg ikke veed, hvad Troldom
									er. DOMMEREN. Hvorfor siger I da i førstningen, at I er skyldig? LEANDER. Naar Dommeren spurdte mig derom, tænkte jeg, at han meenede
									Vexelen. DOMMEREN. Men her findes jo Folk, som har hørt og seet jer mane Fanden?
								LEANDER. Jeg beder ydmygst, at de Folk maa fremkomme.EN PERSON.træder frem.  Jeg er den Mand, Hr. Dommer, som
									først er bleven dette vaer. Jeg baade har hørt og seet ham mane
									Fanden til sig. DOMMEREN. Saae I da Fanden selv? MANDEN Ney! men mig synes, som jeg hørte et stort Bulder. LEANDER. Jeg beder ydmygst, Dommeren vil tillade at giøre denne Mand
									nogle Spørsmaal, som kand give Oplysning i Sagen. Hvad Tid var
									det, I hørte mig øve den sorte Konst? MANDEN Det var i Formiddag Klokken 9. LEANDER. Paa hvad Sted giorde jeg det? MANDEN I Forstuen af jer Huus. LEANDER. Kand I erindre jer de Ord, som jeg brugte? MANDEN Mestendeels. I manede een af de onde Aander ved Navn
									Mephistopheles til jer, men forbød ham, at gaae inden for en
									Kreds, som I havde giort paa Gulvet. En halv Time derefter hørte
									jeg, tillige med en anden Mand, jer inden for at raabe paa en
									anden Aand ved Navn Polidorus. LEANDER. Denne samme Mand, som har beskyldet mig, skal ogsaa frikiende
									mig. DOMMEREN. Mig synes tvertimod. 1. ACTEUR.Velædle Hr. Dommer, nu rører Samvittigheden mig og nøder mig at
									bekiende, at Monsieur Leander har manet Fanden, og at vi ere
									Medvidere derudi. DOMMEREN. Det er os kiert, at I engang gaaer i jer selv. LEANDER. Jeg tilbyder mig ogsaa at beviise, at Mester Herman Barbeerer er
									Medviidere derudi.M. HERMAN. Wer? ich? See hvilke forbandede Mennesker det maa være. Ach!
									troe dem ikke, Hr. Dommer. Jeg er en ærlig Mand, som har Navn
									for at være en afsagt Fiende af Saadant; thi jeg har med egen
									Haand sat Ild paa et Huus, som var mistænkt for Troldom, hvorvel
									Folkene, som bleve opbrændte, siden befandtes at være uskyldige.
									Saa jeg omkom 6 uskyldige Mennesker paa eengang, ja havde nær
									sat den heele Bye i Brand af lutter Guds Nidkierhed. LEANDER. I maa stille jer saa hellig an, som I vil, Mester Herman! saa
									skal jeg dog bevise jer det over med slige Omstændigheder, at I
									skal tilstaae det selv. DOMMEREN. Ach! Himmel! hvor kand ikke Synden i en Hast tage Overhaand. Jeg
									troer, at den heele Bye er befænget med Troldom.M. HERMAN. Ach! Hr. Dommer kand jo see, at han ikke siger saadant, uden for
									at bringe andre udi Ulykke med sig. LEANDER. Jeg begiærer ikke, at man skal agte mine Ord. Men jeg byder mig
									at tilveye bringe saadanne Vidnesbyrd,  at all Verden skal bekiende,
									at I har været Medviider. M. Herman græder.DOMMEREN. Min gode Mester Herman! Nu er det forsiide at græde. Det skulde
									I have giort tilforn.M. HERMAN. Ach! Ach! ich bin saa unschuldig als ein Schaaf. DOMMEREN. Det giør mig ont for jer smukke Kone og Børns skyld. Det kand I
									dog forlade jer til, at I ikke skal blive fordømt allene paa
									deres blotte Ord, med mindre I tillige med blier lovligen
									overbeviist. LEANDER. Jeg skal bringe ham til at bekiende det selv. DOMMEREN. Kand I ellers udlegge nogen anden? LEANDER. Ja Hr. Dommer! jeg kand, naar jeg tænker mig om, jeg kand blant
									andre beviise, at Skriveren i denne Ret har i et heelt Aar været
									Medviidere derudi. DOMMEREN. Skriveren! Nu kand jeg begribe, hvorfor Karlen krøb under
									Bordet. Det var meere af ond Samvittighed, end af Frygt for
									disse Troldmænd. Hvor blev han hen baaret? EN BETIENT. Han blev ført i det næste Cabinet ved denne Sal. DOMMEREN. Er han frisk igien? BETIENTEN. Ja han sidder og spiller Dam med Dommerens Laqvey. DOMMEREN. Lad ham strax komme her ind. SKRIVEREN.trækkes ind og skriger Himmel-høytAch Hr. Dommer! jeg kand ikke forrette mit Embede, naar jeg er
									omringet af lutter Troldmænd. De havde forhexet mine Hænder, at
									jeg ikke kunde skrive et Ord. DOMMEREN. Ach! Ach! hvilken hellig Mand! End om man kand overbeviise jer,
									at I er Medviidere udi den sorte Konst? LEANDER. Jeg vil underkaste mig 10 dobbelt Straf, dersom jeg ikke
									beviiser, at han har hørt og seet os giøre det, som vi beskyldes
									for, nogle gange.  DE
									2 COMOEDIANTERE. Vi erbyder os til at beviise det
									samme. DOMMEREN. Fy skam jer! der staaer I udi en Maade! I bør lide dobbelt
									Straf, som er en Rettens Betienter. SKRIVEREN. Nu er jeg 40 Aar gammel, men har jeg i de 40 Aar seet nogen
									Nisse eller Dragedukke, end sige en fuldkommen voxen Dievel, saa
									vil jeg ønske, at jeg maa blive til en Diævel selv. DOMMEREN. Nu faaer man at høre Sandheden, naar Vidnesbyrdene komme for en
									Dag. SKRIVEREN. Hvad vil all Verdens Vidnesbyrd sige? mon jeg ikke veed det selv
									best? LEANDER. Jeg skal strax hielpe jer alle udaf Drømmen. I hørte jo
									forgangen Aar spille en Tragoedie kaldet Polidorus?
								SKRIVEREN. Det er sandt. LEANDER. Kand I ikke erindre jer, at udi samme Tragoedie
									indfalder en Scene, hvorudi man maner Fanden? SKRIVEREN. Jo jeg kand, og den Dievel heed Mephistopheles, som man manede.
									Men det var kun et Spil. LEANDER. Og det, som har foraarsaget denne store Allarm, er ey heller
									andet. Sagen er denne: Klokken 9 gik jeg i min Forstue og læsede
									over paa min Role af samme Tragoedie, som skal spilles
									i Morgen. Denne gode Mand, som her staaer, har hørt derpaa, og
									bildet sig ind, at det var Alvor, ført mig ud i Byen for
									Troldom, Historien er derpaa bleven forbedret, som gemeenlig
									skeer, og kommen med Omstændigheder Øvrigheden for Ørne, som
									skikkede Folk at gribe mig. Nu var just samme Tid en Vexel med
									Protest kommen tilbage for mig, hvorudover jeg bildte mig ind,
									at Arresten skulde være for den samme, og derfor altid, saa vel
									da, som nu her for Retten, har tilstaaet, at jeg var Skyldig,
									nemlig at betale Pengene, ikke udi Troldom, hvor om jeg aldrig
									har drømt. Til Beviis til dette, som jeg siger, leverer jeg her
									mit Papiir til den Person som har beskyldet mig, at han  kand see, om det ikke
									kommer over eens med det, han hørte. ANKLAGEREN.læser Skriftet, falder paa KnæeAch, Hr. Dommer! det er det selv samme. Den Allarm, som er
									foraarsaget, er ikke skeed af Ondskab, men af Vildfarelse.
									Personen er gandske u-skyldig. Jeg beder ydmygst, at jeg maa
									slippe med en Afbigt. DOMMEREN. Gid I faaer Skam med jeres forbandede Relationer. Han gaaer bort hængende med Hovedet.SIDSTE SCENE.En af Comoedianternes Moder. Leanders Kiæreste. De 3
									Acteurs. Skriveren.MODEREN .tar fat paa SkriverenAch! Hr. Skriver! handle ikke saa hardt med min Søn. KIÆRESTEN.rykker ham til den anden Side.  Ach! Hr.  Skriver! tal et got Ord for min Kiæreste. SKRIVEREN. Ey lad mig gaae i Fred. MODEREN. Ach! Hr. Skriver! det er et ungt Menneske, som læt kunde
									forføres. KIÆRESTEN. Ach! Hr. Skriver! tal et got Ord for ham hos Dommeren. SKRIVEREN. Gid I faae en Ulykke, I maatte lade mig være i Roe. MODEREN. Ach! Hr. Skriver! vi ere alle Mennesker. KIERESTEN. Ach! Hr. Skriver! lad ham dog komme i det ringeste i Christen
									Jord. SKRIVEREN. Lar I mig ikke gaae, skal jeg giøre en Ulykke paa jer. MODEREN. Ach! Hr. Skriver! vi slipper jer ikke, førend I lover at hielpe
									os. SKRIVEREN. Hey! Gevalt! De falder begge paa Knæe og omfavner hans Been med saadan
									Force, at han falder om; han reiser sig igien, løber og blir
									forfult af Fruentimmeret.LEANDER.til SpectatoresNu Vantroe, atter OvertroeI Verden Uheld fører,Religion og Lande-RoeSom vexelviis forstyrrer.Spør nogen, hvad som farligst erOg skader mest af begge,Da svares kun, at hver i særKand Verden ødelegge.Den Forskiæl mellem disse toFast ellers lige LyderEr, at den blinde OvertroeEnd Synder kalder Dyder.Thi den af Mord, af Rov, af BrandSig bryster, og formeener,At ved Misgierninger den kandMest Himmelen fortiene.Hexerie eller Blind AllarmNoterS. 313.Rdlr., Rigsdaler. - Part,
							Andel. - Vexel med Protest, dvs. forsynet
							med Notarius Publicus' Bevidnelse af, at Betaling eller Accept af den
							forfaldne Veksel er blevet nægtet. - Acteurs,
							fr. Skuespillere. - Monsieur, fr. (min)
							Herre; Hr. - continuerer, fortsætter. S. 315.Keiser Carl den 5te, tysk-romersk Kejser og
							Konge af Spanien (1500-58). Den spanske Krones Valgsprog var Plus ultra, lat. stadig videre. - det 5te Monarchie. Man inddelte dengang
							Verdenshistorien i 4 Perioder: det assyriske, det persiske, det græske
							og det romerske Monarki. - Laab, Løb, Gang. S. 316.Mephistopheles. Navn paa Djævelen, især kendt
							fra Sagnet om Dr. Faust (16. Aarh.), der sluttede en Djævlepagt med
							Mefistofeles. - Gestalt, Skikkelse. S. 318.Smeede Kone. Smede regnedes fra gammel Tid for
							at høre til de »kloge« Folk. S. 319.afbrudte, afbrækkede. - min
								Mand, min Hjemmelsmand (den, hvorfra man har sin Viden). S. 320.flyde paa Vandet. Hvis en Kvinde flød ovenpaa,
							naar hun med  sammenbundne
							Hænder og Fødder var kastet i Vandet, havde man et Bevis for, at hun var
							en Heks. - Mare, egl. [Jomfru] Maria: sandelig,
							minsandten. S. 321.Hr. Niels, dvs. Præsten; det var Skik at kalde
							denne med Hr. og Fornavn. - skikkelige,
							respektable. S. 322.Lysetang, Lysetande (det Stykke af Vægen som kan
							antændes). - At ryge med Lysetande, dvs. at lade
							Tællelysene ose, ansaas for et Middel til at holde Spøgelser borte. S. 323.Glaubfresser. Navnet er dannet af ty. Glaube,
							Tro, og Presser, Ædedolk. S. 324.Skam der bier, Skam faa den der venter. - om mit Navn det er, om det er mig, det drejer sig
							om. Eller: saa sandt jeg hedder -. S. 325.Efterstykke. Efter en Tragedie spilledes som
							Regel et lystigt Efterstykke (Nachspiel). S. 326.det Italianske Theafre, Skuespilleren Evariste
							Gherardis bekendte Samling af fransk-italienske Maskekomedier,
							»Den italienske Skueplads« (»Le Théâtre
							italien«, 1691-97 og senere). Se ogsaa Indledning til Ulysses
							von Ithacia, i Bind IV. - Doctor Baloardo, en
							hyppigt forekommende Person i Théâtre italien's Stykker. - Machiner, Udstyr; Dekorationer. - Doctor Machine, Doktorforklædning, - maske. -
								exercerer sig, øver sig. - Spectatores. lat. Tilskuerne. S. 327.Portechaise, fr. Bærestol. - Lucifer. Navn paa Djævelen. S. 328. som kand paatage sig mindre Skikkelser,
							som mindre kan paatage sig Skikkelser. - u-disputeerlig, uomtvisteligt; ubestrideligt. - Curiositet, Nysgerrighed. S. 329.resolvere sig, beslutte sig. - gemeene, almindelige. S. 330.Relationer, Beretninger. S. 331.Byens Folk, Politiet. - besynderlig, især. S. 332.skyldig. Ordet kan betyde: 1) at være skyldig i
							Lovovertræ- delse, til Straf. 2) at skylde Penge, være i Gæld. Heraf de
							følgende Misforstaaelser. - legge dem ud. Det
							almindelige Udtryk for at anmelde Hekse til Øvrigheden; angive dem. -
								Pardon, Eftergivelse; Naade. - cavere, stille Kaution. S. 333.heele Gefatterskab, hele Familien (egl. samtlige
							Faddere), her: alle jeres Ledsagere. - uden Pass og
								Afsked, uden Anbefaling. - Det gier ogsaa
								ingen gode, det nytter heller ikke noget. - giør han sig haard. Spøgelser mentes at have den Egenskab at
							kunne gøre sig usaarlige for kugler; disse fløj i Stedet tilbage paa
							Angriberen og dræbte ham. - Morgenstjernene,
							Vægternes Køller (forsynet med Pigge i Slagenden). - bugne, bøje sig. - Exsecution, Fuldbyrdelse af Straf; Udlæg (ved Udpantning). S. 335.Stoder Konger, Stodderkonger, dvs. Gadebetjente.
							- Alexander Magnus, Alexander den Store. - Corps de Bataille, fr.  Hovedstyrke. - figtet, fægtet, kæmpet. - Det er artig nok,
							den er ikke daarlig. - Salarium, lat.
							Salær, Betaling. S. 336.hvad kand jer Creditor vinde. Kreditor skulde
							selv betale Skyldnerens Underhold i Gældsfængslet. - Spillefugle, Spøgefugle. - fixere os,
							holde os for Nar. - Qvintin, gammel
							Vægtenhed, ca. 3 Gram. S. 337.applicere, anvende. - Gripomenes. Nedsættende Betegnelse for Rettens Haandhævere
							(Politibetjente, Vægtere m.v.). - Besvæ- ringer,
							Besværgelser. - viise igien, mane tilbage;
							se ndf. S. 350. - Geister, Aander. - Staal. Ifølge Overtroen beskyttede Staal mod
							Troldtøj. S. 338.slaae Øyet ud. Man troede, at
							»kloge« Mænd og Koner ved deres magiske Kunster
							kunde ødelægge Øjet paa en ikke nærværende Tyv og saaledes afsløre ham. S. 339.Canailler, Slyngler. - Bakkelse Bester. Alm. Skældsord (muligvis Omdannelse af
							Bagbæst): Bæster, Asner. - u-formodentlig,
							uventet. - sagte, sagtens. S. 340.gribe mig an, gøre mig Umage. - Camfordt, Kamfer. - continuere, fortsætte. S. 341.Discretion, Belønning; Erkendtlighed. S. 342.Fendriken ... Sergeanten. En Fændrik var en ung
							Befalingsmand (i en Fodfolksafdeling), der skulde bære og forsvare
							Afdelingens Fane. En Sergent en Underofficer lige over Korporal. - capabel, i Stand til. - Tydsk. Dette var Kommandosproget i Hæren. - med sit eget Haar, dvs. uden Paryk, som det var Skik inden for
							Militæret. S. 343.finde min Reigning, se min Fordel. - recommendere, anbefale. - fodre, fordre. S. 344.Corrasi! Forvanskning af fr. courage, Mod. - man kommer til Examen, man begynder Forhøret. S. 345.Maansøren. Forvanskning af fr. monsieur, Herren. S. 346.Varulv, i Folketroen en Mand, der var forvandlet
							til en Ulv og Anstifter af Ondt. S. 347.den sorte Konst, sort Magi, der til Fremme af
							slette Formaal mentes at paakalde de djævelske Magter. S. 348.den sorte Skole udi Wittenberg. Sagnet henlægger
							Skolen for Trolddomskunst til flere forskellige Steder, men under
							Reformationen blev Wittenberg den foretrukne Lokalitet. - Manufactur, Fabrik. - den
								lange Kiole, dvs. den Dragt, Lægerne bar. - Disputer, Ordstrid. S. 350.med Dørren, med Bortjagelse. - viise igien, mane tilbage; aabenbare det skjulte
							(især Tyvekoster). Et tilbagevendende Udtryk i Forbindelse med Udøvelsen
							af de hemmelige Kunster. S. 351.curieux, fr. interesseret, videbegærlig,
							nysgerrig. - Bonden i Comoedien. I
							Molières Komedie »Le Médecin malgré lui«  (1666) bliver Sganarelle pryglet til
							at være Læge; han bliver »Doktor mod sin Vilje«. -
								Arrestanterne, de som skal foretage
							Arrestationen. S. 352.Serviteur, fr. (Deres) Tjener. - tilforn, tidligere. - varlig,
							forsigtigt. S. 353.Promoveret Doctor, har taget Doktorgraden. S. 354.gir ... ingen efter, staar ikke tilbage for
							nogen. - informeret, undervist. S. 355.excellente, fortræffelige, ypperlige. - in philosophia occulta, lat. i den hemmelige
							(sorte) Kunst. - Albertus Magnus, lat. Albert
							den Store, tysk Teolog (1193-1280), som tillige regnedes for en
							Troldmand. - Cyprianus, Biskop i Karthago (d.
							258) og en kyndig i Magien. - Autor in Magia
								Naturali, Forfatter i naturlig Magi, dvs. Naturvidenskab, der
							for Lægfolk ofte tog sig ud som Trolddom. - maatte
								spilde din Bærme etc., gammel Talemaade: du skulde ikke lade
							din Fuldskab gaa ud over uskyldige. S. 356.caresseer, klapper. - Gevalt!, Hjælp! S. 358.Actrice, Skuespillerinde. - zierligen, sirligt, fint. - obligerer,
							forpligter. - Materie, Stof. S. 359.Drage-Dukke, ifølge Folketroen et overnaturligt
							Væsen, der skaffede den Person, det boede hos, Penge, Lykke o. lign. S. 360.Kiæreste, Ægtefælle. - Raison, Aarsag, Grund. - artig, dydig.
							- Choser, Skoser, Stikpiller. - u-angenemt, ubehageligt. - Actæon, i græsk Mytologi en Jæger, som belurede Gudinden
							Artemis i Badet; til Straf herfor forvandlede hun ham til en Hjort og
							lod ham sønderrive af hans egne Hunde. - Mademoiselle, fr. Frøken. S. 361. Hans Frandsen, Hovedpersonen i
							»Jean de France«. - Vertichoux
								... pendue, fr. Guds Død (egl. vertu de Dieu: Guds Dyd),
							hvilken Hændelse! Man siger, Banden skal hænges. S. 362.He bien ... gratule, Ej Frøken, jeg ønsker til
							Lykke (ukorrekt Fransk for : Je vous félicite). - Bande, Skuespillerbande, -trup. - Que
								diantre ... pas, For Pokker, har De ikke --. - Je vous dis, Mademoiselle, Jeg siger Dem,
							Frøken. - Mardi, egl. Mere de Dieu, Guds Moder.
							- at rettes, at henrettes. - Pasqviller, Smædeskrifter. - honnêtes gens,
							hæderlige Folk. - Je me ... Grivoise, Jeg
							blæser ad Jer, Fru Uartig. - pour ... la nation,
							for at gøre Nationen Ære. - Le Roi de France,
							Frankrigs Konge (Ludvig XV). - Monseigneur et
								Madame, dvs. Hertugen af Orléans og hans Gemalinde. - Laissez passer ... là, lad denne Kavaler passere
							ind og ud, dvs. over Grænsen (Formel for Rejsepas). - Geburts-Dagene, Fødselsdagene. - Ovis pardi
								si fait Madame, Javist, Frue. - Versailles
								... Marli [dvs. Marly], franske kongelige Slotte. - honnête Homme, retskaffen, dannet Mand,
							»Gentleman«. - Skabrak,
							Saddeldækken; Ridetæppe. - besynderlig, især. - ce
								cheval, denne Hest - idet Apelone sætter Lighedstegn mellem
							Ordene cavalier og cheval. - quelle ... bete,
							Hvilken Sammenligning! Aah det stakkels Fæ!  S, 363. Pillori, fr. pilori, Gabestok, Skampæl.
							- est il possible?, er det muligt? - vittige, kloge. - eet slags,
							een og samme Slags. - besværget, besværet,
							generet. - en Bagatelle, fr. som en Bagatel. -
								Aristoteles, græsk Filosof (384-322 f. Kr.).
							- Ein ... Veracht, ty. En klog Mand betragter
							Daarernes Udskælden (Schimpferei) med Foragt (Verachtung). - polere, afslibe, gøre dannet, kultiveret. S. 364.Politie, Politik. - jeg vil
								tiene hende, jeg skal sige hende. - raillere, drive Spot med. - Passion,
							Lidenskab. S. 365.Discourser, Samtaler. - Rallcrie, fr. raillerie, Spot. - ergo,
							lat. altsaa, følgelig. Det samme som derfor.S. 366.End om, men hvis nu, sæt nu. - Fruestuer, Kvindernes Opholdsrum. - a part, fr. til side. - Apropeus, Forvanskning af Apropos. - Pul
								Asser; »Det assyriske Riges første Konge
							Phul« nævner Holberg i sin latinske Lærebog, Synopsis, i
							Verdenshistorie (1733, Samlede Skrifter IX, S. 29). - Anders Christensen, norsk Skibsbarber, hvis Rejsebeskrivelse udkom 1728. Holberg kan have kendt den
							tidligere gennem Afskrifter. S. 367.von Qvoten. Teaterentreprenøren Salomon von
							Qvoten, hvis tyske Forestillinger i Brolæggerstræde betød Konkurrence
							for den danske Skueplads i Lille Grønnegade. - Ich
								... erfreuen, ty. Jeg har Grund til at glæde mig over jeres
							Fald. - Doctor Faustus. Paa Marionetteatrene
							vistes ofte det gamle Dukkespil om den tyske Mirakelmager Faust, der
							forskrev sig til Djævelen. - Zauberey von Armida,
							Armidas Trolddom var en Hauptund Staatsaction; se Ulysses von
							Ithacia. - toutafait, fr. tout à fait, aldeles;
							dette adverbielle Udtryk bruges her fejlagtigt som Adjektiv =
							fuldkommen. - Ulysses von Ithacia. I denne
							Komedie (opført 1724), med Undertitlen »En tydsk
							Comoedie«, havde Holberg netop parodieret de
							regelløse og voldsomme Skuespil, som opførtes af von Qvotens Trup. S. 368.Adam og Eva. Holberg havde i Bergen set et
							Stykke med denne Titel (Epistel 332). - liderlige,
							daarlige, slette. - det tiener ikke, det er
							ikke heldigt. - slutte mig ind, holde mig inde.
							- Monfrere, fr. mon Frère, min Broder. S. 369.have Gienge, være i (almindelig) Brug, være
							gængs. S. 370.Objection, Indvending, Modargument. - artig, vittig, aandrig. - examinere, undersøge. - superstitieux,
							fr. overtroisk. S. 371.blive tilstede, bliver hjemme. - fordølget, skjult, nemlig Skuespillerne, for at
							disse kan undgaa Justitien, Justitsen,
							Retsvæsnet. S. 372.Sigelse, Udsagn, Paastand. - Musqvetterne, Musketterne; Luntebøsser, alm. Fodfolksildvaaben
							i 16. og 17. Aarh. S. 373.Republiqve, Stat. S. 374.uhørlige, uhyrlige; utrolige. - læse, holde Bøn. S. 376.fra min Haand, fra min skriftlige Forpligtelse,
							Underskrift. - Examen, Undersøgelse. - erbyder, tilbyder. - 24
								Rigsdaler; i 3. Scene: 25, som nok er det rigtige. S. 377.Vexel Ræt er den største, en Veksel berettiger
							til hurtigere Retsforfølgning end andre Gældsbeviser. - dult, dulgt, skjult. - haft
								god Credit for, næret Tillid til. - Convulsioner, Krampetrækninger. S. 378.Scheu ... nicht, Fordrejelse af det tyske
							Ordsprog: Thue das Recht und scheu den Teufel nicht, gør det rette og
							frygt ikke Djævelen. - Pust, Stød. S. 379.Hovedvands-Æg, Lugtedaase (af Form som et Æg). S. 380.Fiscal, Anklager. - givet os
								an udi sær, angivet os særskilt. S. 382.Lancette, lille tynd, tveægget Operationskniv. S. 383.Executionen, Fuldbyrdelsen af Straffen. - freylig, ty. freilich, jo vist. - Ich will ... also, paa ukorrekt Tysk: Jeg skal
							sige Hr. Dommeren, da Blodet, paa Latin sanguis, er forstoppet, saa
							følger jo nødvendigvis, at Aarerne eller Vena (lat.) maa aabnes. Sextus
							Empiricus skriver meget grundigt (griindlich) derom, saaledes -- - Sextus Empiricus, græsk Læge, berømt som
							skeptisk Filosof (2. Aarh. e.Kr.). S. 384.Nach Befehl, efter Ordre; som man befaler. - jeg skader slet intet, jeg fejler slet ikke
							noget. - Interlocutorie Dom, Dommerkendelse, der
							afgør et under en Retssag opstaaet Spørgsmaal angaaende Sagens Gang. -
								furorem, lat. furor, Raseri, Galskab. - mania, gr. Vanvid. S. 385.confunderer, sammenblander. S. 386.afsagt Fiende, erklæret, svoren Fjende. S. 387.Schaaf, ty. Schaf, Faar. S. 388.udi en Maade, i en slem, kedelig Situation. -
								ført mig udi Byen for Troldom, udraabt mig
							som Troldmand. - gemeenlig, almindeligvis,
							sædvanligvis. S. 389.Fruentimmeret, Fruentimmerne. S. 390.Spectatores, lat. Tilskuerne. - Fast, næsten. - Lyder,
							Fejl. - End Synder, selv, endog Synder.
						