NOVEMBER



Kragen synger sin hæse Sang,

og Regnen rasler mod Glar,

den, som har høstet, maa tære paa

de arme Avner, han har.



Narren kryber i Kakkelovnskrog,

slaar Strengeleg over Skød -

"Av, Hr. Ridder, nu synger Fugl

som Stodder i bitterlig Nød.



Lille Skønjonfru, ræk mig din Mund,

aldrig kan Sommeren dø,

- lille Skønjomfru, far Fanden i Vold,

nu skraaler min Staldknægt paa Hø!



Ak, Hr. Ridder, - slaa Halm og Klud

om Hjærtet, før Dagen dør!

Nu falmer alle de fagre Ord

og alle de fagre Mø'r!



Nu kvæder Kragen sit gode Kvad

om Livets inderste Fryd,

lidt Sol, lidt Tørvejr og godt med Mad

og Søvn og dovnende Dyd!



Hr. Ridder, I lægge jert Hoved ned,

nu gik Skønjomfru i Seng

at sove ene en Vinter lang

som Snogen i vissen Eng!"