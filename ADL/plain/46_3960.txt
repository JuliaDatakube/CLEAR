Englene i Hytten



Blant Fielde Ethalina gaaer

Og stirrer giennem Taarer;

I Vinden flagrer hendes Haar

Og Torne Foden saarer:

»Hvad søger du saa ængstlig her

I Klippers Ørk ved Aftnens Skjær?«



Saa raabte Høidens karske Søn,

Et Havn af Kraft og Nøie,

Og hun, som dugfuld Rose skiøn,

Med taareblændet Øie:

»Mit Yndlingslam forvilded' sig,

O Gud! jeg er utrøstelig.«



»Thi viid, o Yngling! dette Lam

Var iisgraae Faders Glæde,

Det slikked' ham og fulgte ham

I Troeskabs skjønne Kiæde:

Nu seer han ad den vante Vei

Men Hiord og Datter seer han ei!«



»O skjønne Møe! det være vil

Forgiæves nu at lede:

See! Dagen lukker Øjet til

Og Fuglen søger Rede,

Din Hiord og Hytte ei du naaer,

Min Hytte hist paa Pynten staaer.«






»Din Hytte yndig staaer, men ei

Dens Tærskel jeg betræder;

Det ikke sømmer sig, o nei!

Mit Leie her jeg reder;

Min Moder sagde tidt med Klygt:

Fortrolighed og Mørke frygt.«



»Men dog du maae tillade mig

Her, under Himlens Bue,

I Mørket at betrygge dig,

Mens Farer rundtom true:

Blodtørstig Styrke af sit Hiem

I Fieldets Indre sniger frem.«



Saa siger han, og pludselig

En Ulv af Krattet springer

Og nærmer Ethalina sig,

Da Hyrden Staven svinger

Og som en Gud, med roligt Mod,

Ham vældig knuser for sin Fod.



Men Blod af Heltens Side randt,

Og Nat hans Øine dækked',

Medlidende hun ham forbandt

Og Liljehaanden rækked',

Paa hende støttet, gik han froe

Og haabefuld til trange Boe.



Der pleier hun, der trøster hun

Ham, som for hende bløder,

Og vaager ved hans trygge Blund

Og tidt hans Øie møder:

Medlidenhed en Engel er

Som svæver ned med dæmpet Skiær.



En anden er Taknemlighed,

Han staaer for Herrens Sæde,






Men naar med hiin han svæver ned,

Er Elskov tidt tilstæde:

Du Engel Elskov! som saa varm

Høit ligger ved Gud Faders Barm.



Fra Leiet Hyrden læget sprang,

Og Ethalina smiled',

De følte skiønne Siæles Trang,

I Øie, Øie hviled':

Med dem de hulde Engle tre

I Uskylds Hytte dvælede.



»Jeg frelsed' dig, du frelsed' mig,

Hinanden vi tilhøre,

O lad mig til din Fader dig

Og saa tilbageføre!«

De ilede til hendes Hiem

Og Oldingen velsigned' dem.