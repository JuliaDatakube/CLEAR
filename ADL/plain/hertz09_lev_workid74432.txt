De Blinde.Epilog, fremsagt af en Elev af Blinde-Institutet ved dets Aften-Underholdning d. 17de April 1835.Man har fortalt os, at paa Jorden prangerHvert Foraar Blomster, nogle ganste smaa;Man har os sagt, at Skovens muntre SangerKan flyve og har smukke Fjedre paa.Man har fortalt os det; vi see det ikke.Thi Nattens Skygger om vort Øie ligge.Man har tillige sagt os: Solen stigerMed herlig Glands og Pragt hver Morgen frem;Den dybe Nat og Nattens Mørke vigerFor Solens Straaler; Alt bli'er lyst ved dem.Vi har erfaret det med stille Klage:Dens Straaler ei vort Øies Nat forjage.Men stor er denne Trøst: fra Blomstens BægerSig hæver lifligt op tit os dens Duft.Og Fuglen med sin smukke Sang os qvæger,Endskjøndt usynlig i den stille Luft.Og Solens Straaler, med veldædig Varme,Usynlig favner os med Mildheds Arme.- Velgjørere, der ynkes med den Blinde!Man har fortalt os hvad vi skylde Dem.Forgjæves her vi søge Dem at finde;Kun Deres Mildhed knytter os til Dem.Fra denne stiger som fra Blomstens BægerEn Trøst, der os usynlig vederqvæger.