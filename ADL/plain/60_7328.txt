Vers paa Bellmanske Melodier.



1.



Kom, Brødre, lad os vanke

Imellem disse Stammer slanke!

Her sværme skal vor Tanke

Fri og let i Naturens Vaar,

Hvor Fuglekore gynge

Sig under Loft og Hymner synge,

Mens unge Hjortes Klynge

I Engens Græs til Midien staar.

Ned Solen gaar.

Om Toppene sit blanke

Guldnet den slaar.

Kom, Brødre, lad os vanke

Her i Naturens rige Vaar!

Her i Naturens Vaar.



Se hist, hvor Skoven slipper,

Der bølge sig de gule Vipper,

Og Faareflokken tripper

Paa en halvt sjunken Kæmpegrav!

Hør, Aftenklokken ringer,

Og Koens Brøl i Luften klinger,

Mens Bondens Datter bringer

Til Hjemmet Melken, som den gav!








Det sølvblaa Hav

Hist fjernt, hvor Synet glipper,

Alt hegnes af.

O se, hvor Skoven slipper,

Hvad Gylfe fordum Gefion gav!

Hvad Gylfe Gefion gav.



2.

F risk kuler Nordvinden op over Norden,-

Puster Spindelvævet og Gittrene ned:

Kræfter, der slumrede, spire af Jorden,

Slægten trækker Aande, til Gjerning bered.

Hør, gjennem Gravenes Fred gaaer der Gny,

Brynjer og Spydstager ryste de Døde,

Hilse i Drøm det Opstandelsens Gry,

Sønnerne ile imøde.






3.

V aarsolen skinte, og Birken bar Knop,

Da en Vikingflok paa Fyrisval landed;

Forbundets Lillie af Sletten skød op,

Hvor sig Kæmpers Blod havde blandet.

Mægtige Guder signed vor Ed,

Smilte fra Sky, da Haandslaget mødtes,

Holdt over Daaben Aanden, der fødtes,

Og gav den Oldtids Forjættelse med.



4.

Synden er slettet

Og Hadet er forgjettet

Ved vor Pagt;

Seiren er forjættet

Til Aandens Magt.

Dagene svinde,

Og den, der skal forbinde

Stammens Skud,

Den skal nok oprinde

Paa Nornens Bud:






Da skal vort Fædreland

Trodse enhver Tyran:

Frihed og Hæder og Lykke ei vige fra dets Strand !

Tone skal et evigt Kor

I Nord!