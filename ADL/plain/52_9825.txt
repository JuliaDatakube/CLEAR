Med et Rokkebrev.

(I en Dames Navn.)



Et Rokkebrev er intet Brev;

Det hører ikkun hen til Convoluter.

Dets Indhold ei er Ord, man skrev,

Men kun en Tot af Hør, man i det slutter.



Dog fik det Navnet ei omsonst.

En Skrift - ifald Du paa mit Ord vil lide -

En Skrift kan læses uden Kunst

Paa Rokkebrevets blanke Side.



Slaae det om Hørren, sæt det paa Din Rok,

Og disse Ord Du tydelig vil kjende:



»Som Hørren med den gyldne Lok,

Raquo; Saaledes gives Lykken os i Hænde.






»Som Traaden glider jævn og blød

»Af Hørren, men alene naar der spindes,

»Saaledes glider Held af Lykkens Skjød,

»Men dette Held erobres maa og vindes.



»Og som paa Væven Lærred, stærkt og tæt,

»Af Traade virkes, der er smaaligt spundne,

»Saaledes Livets Held sig. former let

»Af lutter Øieblik, for Livet vundne.«



- Vel kan der læses Meer i sligt et Brev;

Dog vil jeg her om Resten tie.

Thi allerede Det, jeg skrev,

Det veed Du fuldt saa godt dom jeg, Marie!



Men i det Rokkebrev, jeg sender her,

Der vil Du paa den blanke Side finde

En Skrift, her siger: »Hav mig kjær!

Jeg sendtes af Din troeste Veninde.«