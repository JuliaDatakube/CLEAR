EPISTOLA CDLXIX.Til ** Jeg haver nyeligen læset et politisk Skrift, hvorudi Autor skiemter med de
                    Maader, visse Regieringer betiene sig af udi at paabyde Krigs-Styr. Han siger,
                    hvortil tiene disse mange Omsvøb at sætte Skat paa visse Klædedragte, paa
                    Galloner, paa Carosser, paa Speylglas og andet deslige, som i hans Tanker er
                    latterligt og foraarsager Forvirrelse. Mon, siger hand, det er ikke bedre,
                    fornuftigere og mageligere at paabyde en reen Kop og Formue Skat? Men den gode
                    Autor har ikke eftertænkt, hvor vanskeligt det er at paabyde en Skat, som kand
                    være alle til maade. De Omsvøb, som synes ham latterlige, ere ofte gandske
                    fornødne, efterdi Erfarenhed viiser, at Almuen vil og niaa tracteres, som Dukker
                    og Marioneter, og de Skatte, som dem paalegges, maa være af den Natur, at det
                    kand synes, at de frivilligen underkaste sig de samme, ex. gr. Naar en ikke vil
                    skille sig ved sine Galloner, sine broderede og Gyldenstykkes Klæder, sine
                    Speylglas udi Carosser, sine store Vindues Ruder etc., men heller beqvemmer sig
                    til Skatten, saa underkaster hand sig den frivillig, og hverken tør eller kand
                    hand besværge sig derover: Thi det heeder i saa maade: Volenti non est onus. Det
                    er: Naar man selv udvælger sig en Byrde, er det ingen Byrde. Herpaa grunder sig
                    den Skik, at fodre Port-Skilling af dem, som efter et vist Klokke-Slet komme om
                    Aftenen ind udi Staden fra deres Lyst-Reyser: Hvis saadan Skat paalagdes alle
                    Reysende, og paa alle Tider, vilde det heede: Man søger ved  Paalæg at forbyde os all Lyst: Men, saasom
                    enhver befries fra slige Paalæg, uden naar hand ey betimeligen kommer tilbage
                    igien, underkaster hand sig dem frivilligen: Disse Omsvøb, som Autor criticerer,
                    kand derforuden tiene til at hæmme Pragt og Vellyst. Og omendskiønt de derved
                    ikke kand hæmmes, som Erfarenhed desverre viiser, saa synes det dog at være
                    Regieringens Sigte, og at den derved giver tilkiende, at de bør hæmmes.
                    Adskillige Ting, som ved første Øyekast synes latterlige, kand ved nøye
                    Eftertanke findes at være vel grundede. Jeg forbliver etc. 