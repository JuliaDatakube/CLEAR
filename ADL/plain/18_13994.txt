Frøerne -



»Hvor her er smukt ved Vandet,

Hvor speiler klart sig Jollen,

den grønne Kant af Landet,

Og jeg, og Parasollen.



Og Frøerne - de qvække!

Op af den blanke Flade






De Hovederne strække

Saa stille, sjæleglade.



Og deres Mund staaer aaben,

Og deres Øine spille,

Som om de Himlen drikke

Og Solen synke ville.«



Men seer du Storken vade

Og løfte op af Dyndet

Parviis de Sjæleglade?

Gud veed hvad de har syndet.



De sluges af den Grumme

Man skulde tro, forskrækket

Ved denne Catastrophe

Ophørte Foraarsqvækket



Men nei - deslige Scener

Skjøndt blodige og tunge

Er just Naturens Orden -

Hør hvor de andre sjunge!