En anden over Evangelium,Under dend Melodie:Om Himmerigs Rige ville vi tale, etc.



1.

JEg løffter Siæl og Øye op

Imod det hellig Bierges top,

Hvor JEsus hand opstiger,

Jeg følger med i Siæl og sind

At kige i dend Glæde ind,

I Verdens Lyster viger

Bort alt det mig besviger.

8 Hannem] JEsum1699








2.

I Aand og Troen seer Jeg paa

Alt hvad de tre Discipler saae

Og trøstes ved dend glæde,

At JEsus hand i førde sig

Udi en Deel aff Himmerig

Og Lyvsets reene Klæde

Aff Herlighedens sæde.



3.

Hans Ansigt Solens klarhed fik,

Hans Klæder med en Himmel-skik,

Som Lyvs og Snee blev hvide,

Da Moses og Elias kom,

Guds dybe ting de taled' om,

Hvad Død hand skulde lide

Med Kummer, Kors og qvide.



4.

Ald Verden glemte Peder da,

Sig selv gik hand og gandske fra,

Hand dristed' at begiære:

O HErre lad os giøre her

Dig, Moses og Elias hver

Sit Huus i denne Ære,

Her er saa got at være!



5.

Før nep hand hafde dette talt,

Saa klar en Sky fra Himlen faldt,

Som HErrens røst mon føre






Dend er min elskelige Søn

Som Adams Syndig Æt og Kiøn

Behageligt skal giøre

Ham skal i Troe og høre.



6.

Dend Himmel-røst og herlighed

Dem bøyede til Jorden ned,

Forskrekked' udi Sinde!

Men JEsus dennem rører saa,

At de behiertede opstaa,

De JEsum see og finde

Og frygten overvinde.



7.

O JEsu, O Jeg seer her af

At Gud Dig Himlens Ære gaff

Før Sorgens sky Dig mødte,

Og før Du i Gethsemane,

Udi din Synde-perses Vee

Dit Klæde giennem blødte

Og for min Ondskab bødte.



8.

Du hermed vil erindre mig

At naar mit Kors og Kummer sig

Med Dødsens Mørk' udbreder

At da min Siæl skal tænke paa






Dend Glæde mig skal forestaa,

Naar Du min Sorg adspreder

Og i Din Himmel leder.



9.

Jeg seer og, Du Guds ævig' Ord,

At Himmelen saa vel som Jord

Dig Vidnißbyrd tillaver,

At Du Guds Søn i Himlen est

Prophete, Konge og dend Præst

Som Aandens rige Gaver

I Guddoms fylde haver.



10.

Jeg gaar i denne Græde-dal,

Du kiender best min Sorrigs tal,

Ah! Naar skal Jeg opstige

Paa glædens Thabor? hvor Jeg kand

See Dig, O søde Frelsermand,

I Herlighedens Rige,

Hvor ald min Nød skal Vige.



11.

Du tar dog engang skyen bort,

Du giør min Længsel Let og Kort,

Kom snart, O kom at tage

Min Siæl fra synd, fra skam og Nød,

Fra Sorrig og fra ævig Død

At Jeg maa see og smage

Din sødhed alle Dage.

Th: Kingo.