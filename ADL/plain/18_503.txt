SØLVBRYLLUPSVISE

den 7de November 1854.

Mel: Fader Movitz, Bror.



I

Hvad er Kjærligheds Vaar,

Som saa hurtig forgaaer,

Vel andet end en blændende Drøm?

End en Dag i April,

Fuld af glødende Smiil,

Men fulgt af Regnens Strøm? -

Alting sig tegnede

Saa smukt,

Og sikkert vi regnede

Paa Frugt -

Men da Drømmen forsvandt,

Siig os, hvad vi fandt?

Knap Mindet - ikke sandt?



II

Nei, nu er Du for slem;

Sagtens gives der dem,

For hvilke Elskovs Sol ei oprandt;

Som ei saae nogen Frugt,

Skjøndt det tegnede smukt,

For hvem det Hele svandt -

Altid det gaaer dog ei

Saa slemt;

O Elskov, din Vaar vi ei

Har glemt!

Dens Erindring er Lyst,






Og I Alles Bryst

Udbreder den sin Trøst.



III

Dog en Dag som i Dag

Taler Kjærligheds Sag,

O Held os, med den stærkeste Røst;

Denne Fest for en Vaar,

Som ei svandt, men bestaaer

Ved Siden af sin Høst

Amor, den ilende,

Blev tro;

Her slog han sig smilende

Til Ro;

Ingen Vinge faldt af;

Man ei Baand ham gav,

Men Huset holdt han af.



IV

Derfor Slægtning og Ven,

Derfor Datter og Søn,

En Skaal for Brudeparret, de To,

Der i femogtyve Aar,

Der i Høst som i Vaar,

Var enige og troe!

Rosen, de dannede

Til Krands,

Med Sølvet kun blandede

Sin Glands -

O vær, Himmel, dem huld,

Og er Tiden fuld,

Bland Roserne med Guld!