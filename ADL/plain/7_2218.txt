Dend 4. Aften-Suk.

Hvile-stunden er i vente,

Solen settis meer og meer,

Denne Dag har GUD paa Rente

Hos mig, og saa mange fleer!

Sundhed, Styrcke, Liv og Ære

Leggis hver Dag til min Sum!

Glemmer jeg det, maa jeg være

Gandske baade blind og dum.

Fald du derfor ned og bøye,

O min Siæl, dit Hiertis Knæ,

Løft din Trois Vaade Øye

Op til JEsum Lifsens Træ.

Dig, O GUD, skee Lov og Ære

For din Naade denne Dag,

Ævig du velsignet være,

For jeg, efter dit behag,

Fører Sundhed med til Senge,

Og med good Samvittighed

Bag Gardinen kand ophænge

Ald dend Sorrig som jeg veed.

Lad min Synd udslettet blive

I dit Blood, O Frelsermand!

Lad min Søfn mig Styrke give,

Væk mig udi Helbreds Stand.




Giv din Kirke i din Skygge

Altjd motte rolig boe!

Kongens Huuß du self opbygge,

Giv det Lykke, Fred og Roe.

Lad en hver i dine Arme

Søfn og salig Hvile faa!

Over mig sig GUD forbarme!

Sov mit Øye, Sov her paa.