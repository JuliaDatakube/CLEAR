EPISTOLA CCXLVII.Til Collegium Politicum paa Landet. Saasom de højviise Herrer lade sig ikke nøye med at efterforske og udfinde Ting
                    alleene, som henhøre til Statens Forbedring, men endogsaa have deres Tanker
                    henvendte til Boglige Konsters og Lærdoms Forfremmelse, saa kand jeg ikke
                    efterlade at communicere dem et Arbeide, som jeg nu haver under Hænder, og som
                    jeg meener at være af stor Nytte. Man seer, at de lærdeste og naturkyndigste
                    Mænd nu omstunder anvende deres Fliid og Kræfter paa adskillige ringe Dyrs,
                    Fugles og usle Insecters Beskrivelser, men at ingen tager sig for at give en
                    nøyagtig Beskrivelse over den Fugl Phænix, og at vise os dens rette Egenskabe,
                    dens Skabning, dens Føde-Sted og Leve-Tiid: Da dog samme Fugl er det
                    mærkværdigste og ædelste af alle umælende Creature, og hvoraf vore Oratores og
                    Prædikantere tage de herligste Lignelser, for at vise Opstandelsen og andre
                    vigtige Religions-Article; ikke at tale om, at dens Nærværelse betyder mærkelige
                    Hændelser, og lover forestaaende Herligheder til de Lande, hvorudi den lader sig
                    see, og hvorom ingen kand tvivle; thi en eeneste Fiær kand føre Velsignelse med
                    sig. Saadant vide de Romerske Paver: Hvorudover nogle af dem have anseet Fiærene
                    af denne Fugl som uskatteerlige Liggendefæ. Man seer af den Engelske Historie,
                    at en Pave skikkede Greven af Tyrone saadan Fiær, for at opmuntre ham til at
                    beskytte Irland mod Dronning Elisabeth, og at bemelte Greve strax derpaa havde
                    stor Lykke og Fremgang udi sit Foretagende. Det er i den Henseende, at jeg haver
                    sammensamlet alt hvad som om denne herlige Fugl af adskillige Skribentere er
                    antegned, og søgt af stridige Meeninger at vise de Tilforladeligste. Paa et
                    saadant critisk Verk behøver man at spænde alle Hiernens Seener: Det koster  mig og stor Umage; men jeg haaber,
                    at de høyviise Herrer ville dømme saadant Arbejde at være Umagen værd, og at
                    Publico derved skeer Tieneste. Verket vil ungefehr befatte halvtredie Alphabeth.
                    Jeg haver ogsaa tillavet en stor Kobber-Plade, hvorpaa den Fugl Phænix bliver
                    viset i dens rette Skikkelse. Jeg viser først, at der er ikke uden en saadan
                    Fugl paa engang til i Verden. Derom er ellers ingen Tvistighed; thi alle
                    Skribentere ere der udi eenige. Hvad dens Skikkelse angaaer, da findes derom
                    nogen U-overeensstemmelse hos Autores. Jeg bifalder derudi Herodoti Meening;
                    saasom det er en Autor, der ikke farer med Sladder: Thi, endskiønt han
                    tilstaaer, sig ikke at have seet Fuglen selv in Natura, saa vidner han dog at
                    have seet den afmalet paa en Tavle. Plinius haver ogsaa holdet Herodoti
                    Beskrivelse meest efterretlig: Og, naar man haver tvende saadanne Mænds
                    Vidnesbyrd, kand og bør man sætte andre stridige Meeninger til Side. Jeg drister
                    mig derfor med Sikkerhed at tillegge den Fugl Phænix saadan Skikkelse, nemlig:
                    At den er af Størrelse som en Ørn; at den haver en Hals tegned med Guld-Farve,
                    det øvrige med Purpur-Farve, og Stierten med Rosentegnede Fiære besat. Nogle
                    holde for, at den aldrig spiser; hvilken Meening jeg dog ikke kand bifalde;
                    saasom intet Creatur kand leve uden Føde. Det er alleene vist, at aldrig nogen
                    haver seet den at spise; thi derom haves Manilii Vidnesbyrd, hvilket maa staae
                    til Troende, efterdi han var en anseelig Romersk Raadsherre, og man veed, at en
                    fornemme Raadsherre er ingen Kramsfugl. Det kand være, at saadant haver givet
                    Anleedning til den Meening, at denne Fugl lever uden Føde. Hvad dens Leve-Tiid
                    angaaer, da viser jeg udi ovenmelte Skrift alle adskilte Meeninger derom, og
                    søger efter critiske Regler at udleede den sikkerste. Nogle sige, at den lever
                    340, andre 600, og andre igien 1460 Aar. De som komme nærmest til Maalet, ere de
                    som tillegge den en Leve-Tiid af 500 Aar; og blant dem er Ovidius, hvilken udi
                    sit Skrift om Forvandlinger taler derom saaleedes: Una est, qvæ reparet, seqve ipsa teseminet Ales;Assytii Phoenica vocant. - - -Hæc ubi qvinque suæ complevii secula vitæ. etc. Men med all den Respect, som jeg haver for Ovidio, som en tilforladelig
                    Skribent, saa tør jeg dog sige, at den Regning ey holder Stik. Jeg holder mig
                    til ovenmeldte Manilii Beretning, som et grundigt Beviis, nemlig, at Phænix er
                    Solens Fugl, og Solens og Maanens tilsammen regnede Cycli, giøre en Periodum af
                    532 Aar; hvilket den store Jesuit P. Harduinus, der haver stedse seet dybere ind
                    udi en Ting, end andre Mennesker, ogsaa udi hans Anmærkninger over Plinium haver
                    bifaldet; saa at det derfore i mine Tanker er og bliver en udgiort Sag, at
                    Fuglens Alder er net op af 532 Aar, hvoraf jeg lader mig ikke en Dag aftinge.
                    Man kand ellers ikke sige, at jeg herudi gandske forkaster Ovidii Regning, ey
                    heller Senecæ, som siger, at Phænix fødes hvert 500 Aar (Phænix semel anno
                    qvovis qvingentesimo nascitur;) thi det er troeligt, at de have ladet sig nøye
                    med et numero rotundo, og derfore udladet de 32 Aar. Angaaende det Land og det
                    Tempel, hvorudi Phoenix haver ladet sig see, og tillavet sit Reede, da er derom
                    Tvistighed imellem Araber og Chineser, hvoraf enhver af disse Nationer tilegne
                    sig den Ære: Begge anføre kraftige og fast lige vigtige Beviisligheder;
                    hvorudover jeg herudi drister mig ikke at decidere, saasom jeg agter ikke at
                    legge mig ud med saa mægtige Nationer; thi man kand derforuden have Fiender nok.
                    Om dens Død og Fødsel derimod er ingen Tvistighed; saa at det er klart, at den i
                    Solens Tempel anretter selv et Baal af de kosteligste og meest vellugtende
                    Træer, viftende med dens Vinger for at antænde Ilden, og der opbrænder sig selv.
                    Af dens Aske fremkommer en Orm, hvoraf dannes en nye Phoenix, hvilken efter at
                    den haver forrettet Moderens Liig-Begiængelse, fører det heele Reede til Solens
                    Tempel, og nedsætter det paa Templets Altar. Dette og andet skal jeg omstændigen
                    udføre udi bemeldte Skrift, og for at  giøre alting beviisligt, skal jeg anføre Autorum egne Ord, saavel paa Latin
                    som paa Græsk, saa at ingen skal have Aarsag at tvivle om Beskrivelsens
                    Rigtighed, og de høyviise Herrer skulle tilstaae, at jeg haver giort Publico
                    ikke liden Tieneste ved at udleede den rette Sandhed blant stridige Meeninger.
                    Hvis jeg mærker, at Publicum skiønner paa saadant Arbeyde, skal jeg ikke
                    fortryde paa at have anvendt mine Kræfter derpaa; men jeg vil heller deraf
                    opmuntres til at giøre Oplysning udi fleere Materier af samme Natur. Og haver
                    jeg allerede begyndt at legge Haand paa et Værk, som befatter en Beskrivelse
                    over det forunderlige Dyr Salamander, hvis Natur og Egenskaber jeg undersøger,
                    og viser, hvi det ikke kand leve uden i Ild, hvorved de kand igiendrives, som
                    holde for, at der ingen Indbyggere kand være udi Solen. Dette, som jeg her
                    communicerer de høyviise Herrer, vil jeg ydmygst bede, at de beholde hos sig
                    selv, paa det at andre ikke skulde forekomme mig herudi, og, ved at pløje med
                    min Kalv, tilegne sig den Ære, som mig alleene tilkommer. Jeg forbliver etc.
                