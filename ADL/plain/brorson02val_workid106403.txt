Nr. 210.Mel. Nattergalen er alt oppe.Sielen.Jammer har mig plat omgivet,Sorrig er min klæde-dragt,Angest er min deel i livet,Hiertet bever og er svagt,Gud har mig forladt i vrede,Her er ingen trøst til rede,Sorgen har for stor en magt :,:2. Meget grusom er jeg drevenFra vor HErres ansigt ud,Og af ham befunden blevenSom en slem og troløs bruud,Billig maa jeg skamfuld vige,For jeg ikke lod mig sige,Ret at følge HErrens bud :,:3. Ach! jeg gaaer dog vist til grunde,For anfegtnings haarde vind,Gud, som ene hielpe kunde,Trænger kun med straffen ind,Her vil intet anker holde,Ordets løfter ere kolde,For mit snart fortvilet sind :,:Nr. 210. IJ1-7. Varianter fra en håndskreven form bliver meddelt i et tillæg. 3, 7: fortvilet] fortvivlet J1.- - -Nr. 210. Oversættelse. Jammer hat mich gantz umgeben, J. Rist. Salmen findes ikke hos Schr., men i Rist, Geistlicher Poetischer Schriften Erster Theil, Lüneburg 1657, s. 210. I originalen er salmen ikke opstillet som en samtale mellem sjælen og Jesus; den består blot af to dele, først den anfægtede sjæls klage, v. 1-9, derefter med særlig overskrift Christlicher Trost der angefochtenen Seelen, v. 10-18. V. 18 er dog også i originalen en bøn. Brorson har i påfaldende grad forøget salmens billedsprog. Brudebilledet i 2, 4 og billederne i 6, 1-2; 7, 2; 8, 3-7; 10, 3-5; 12, 3-4; 13, 4; 14, 7; 16, 3-4. 7 skyldes ham; originalens billede i 16, 1-2: Brausen jetzt die Wasserwogen, Morgen ändert sich das Meer, har han givet stærkere præg af noget set: Bølgen stærk i dag sig velter, Speyle-blank i morgen staaer. Derimod har han i v. 3 for en del sluppet originalens billede: et skib, der driver for vind og vove. Mellem denne salme og Kingos »Sorrig og Elendighed« er der betydelig lighed; måske har Kingo her været påvirket af Rist. - 1, 1: plat] fuldstændig. - 2, 1: grusom] grusomt. - 2, 5: billig] med rette. - 2, 6: for] fordi.4. Gud har glemt mig i min vaade,For jeg ey har skiønnet paaHans usigelige naade,Da hand lod mig den forstaae,Nu er hand min fiende bleven,Al min synd har hand opskreven,Naaden er ey meer at faae :,:5. HErre, hvor er trøst at findeFor din vredes haarde stød?Hvo vil dette saar forbinde?Hvo vil frie fra evig død?Jeg kand nok den tiid erindre,Da mig intet kunde hindre,Fra at finde trøst i nød :,:6. Men nu er min soel forandretTil den mørke torden-skye,Naaden gandske bort er vandret,Vreden bliver daglig nye,Gud er plat fra mig bortviget,Grumhed har min siel bekriget,At jeg ingensteds kand flye :,:7. Hvert et trøste-sprog, jeg nævner,Setter mig i bangheds bom,Thi samvittigheden stevnerMig kun alt for ret og dom,Thi den død, som ey har ende,Synes som den vilde spendeMig den samme time om :,:7, 6: synes] siunes IJ1-3.- - -4, 4: da han gav mig den til kende. - 6, 1: nu] modsætning til den tiid i 5, 5. - 6, 5: bortviget] bortveget. - 6, 6: grumhed] om Guds vrede, jfr. nr. 8, 6, 8; bekriget] angrebet. - 6, 7: at] så at. - 7, 2: bom] fangeblok, jfr. nr. 126, 6, 6, hvor samme udtryk møder os. - 7, 4: alt] allerede. - 7, 5: den død, som ey har ende] fortabelsen, Rom. 6, 23; Joh. Åb. 2, 11. - 7, 6-7: spende mig... om] omspænde mig; den samme time] nu i denne time.8. Vil jeg paa din naade tænke,Der at søge ly og læ,Da maa jeg i bangheds lenkeRyste som et løv paa træ;Summa: jeg paa veyen render,Der sig udi pølen ender,Som et helved-slagtet fæ :,:9. Er der ingen trøst at finde?Er der ingen redning til?Skal min graad i luften svinde?Er min bøn kun narre-spil?Vil mig ingen hielper ynkeDa jeg færdig er at synke,Og mit hierte briste vil :,:JEsus.10. Kiere siel! hold op at klage,Tonen alt for høyt er stemt,Solen i de mørke dageSynes borte, død og glemt,Sees dog siden smukt oprinde,Saa skal du engang befinde,At Gud bruger kun sin skiemt :,:11. Synes JEsus for dig borte,O! saa kommer vist den dag,Da hand skal din nød forkorteVed et lifligt favne-tag,Lad dig aldrig det indbilde,At din JEsus vil dig ilde,Det er mod hans hiertelag :,:10, 1: hold] holt I. 10, 4: synes] siunes IJ1-3. 10, 5: smukt] smuk IJ1-3. 11, 4: lifligt] livlig l.- - -8, 5: summa] hovedsummen (er). - 8, 6: pølen] helvede, Joh. Åb. 21, 8. - 8, 7: fæ] kvæg, kreatur. - 9, 3-7: Hvad der udtales i disse linier, står i originalen som kendsgerninger; Brorson har ændret det til spørgsmål. - 10, 6: saa] således. - 11, 3-4: Lk. 15, 20, hvor faderen tager den fortabte søn om halsen, orig.: Und mit Freuden dich umbfangen Recht wie den verlohrnen Sohn.12. Har din fromme Gud tilladet,At dig satan sigte maa,Midlertid du bliver badetI anfegtnings dybe aae,Det er tegn, at Gud dig ynder,Sligt hand ey med dem begynder,Som kun hen i synden gaae :,:13. Skiønt samvittigheden nager,Og din aand er pine-fuld,Helved-angest dig betager,Ret som luen smelter guld,Troe kun: Gud det trolig mener,Og dig snarlig hielp forlener,Bliv kun taalig, troe og huld :,:14. Det har Moses og erfaret,Aaron fik sin deel deraf,Noa blev og ikke sparet,David laae i samme grav,Joseph og den troe Elias,Petrus, Paulus og TobiasTumlet blev paa samme hav :,:15. Kiere siel, kun vel til mode,Livets vey er haardt bespendt,Christne vente deres gode,Naar at pinen her er endt,Er det skiønt saa heel ulige,Dog maa hver med sandhed sige,At hand verre har fortient :,:12, 1: din] den J7. 13, 7: taalig] taallig I. 14, 3: Noa] Noe J7. 15, 2: livets] Livsens I; haardt] hart IJ1-3.- - -12, 1: fromme] milde. - 12, 2: at dig satan sigte maa] Ordene stammer fra Lk. 22, 31, hvor Jesus siger: »Satanas begærede eder, at sigte eder som hvede«. Meningen hermed er: Ligesom man ryster hveden i et sold for at få de værdiløse avner sigtet fra ved, at de falder igennem soldet, sådan vil Satan ryste jer, for at det skal vise sig, at jeres tro ingenting er værd. Denne prøvelse er det, Gud tillader, at den kristne kommer ud for i anfægtelsen. - 12, 3: midlertid] medens. - 13, 4: jfr. 1. Pet. 1, 7. - 13, 5: trolig] trofast. - 13, 6: forlener] skænker. - 13, 7: taalig] tålmodig. - 15, 2: bespendt] trykket, angrebet. - 15, 5: skiønt] end; ulige] forskelligt for de forskellige.16. Bølgen stærk i dag sig velter,Speyle-blank i morgen staaer,Iset snart for solen smelter,Der var før som flint, saa haard,Vær til freds, din vee og vaadeSvinde skal for Jesu naade,Ret som dug for solen gaaer :,:17. Hvorfor, hierte! saa urolig?Tænk paa HErren Zebaoth!Alting mener hand saa trolig,Alting vil hand giøre got,Vilde hand dig slet fortære,Vil hand dog din frelser væreHelvede til evig spot :,:Sielen.18. JEsu! lad din aand da glædeMit forknuste hierte-rod,Saa vil jeg paa satan trædeVed din pine, død og blod,Jeg vil gierne lide, stride,Lad mig kun, min JEsu! vide,At min ende bliver god :,: