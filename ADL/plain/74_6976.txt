Bryllups-Psalme.



Hold Ja-Ord her i Herrens Hus,

og under Kirkens Bue!

Tænd Arne-Ild og Brude-Blus

ved Alterkjertens Lue!






BedHam, som gjorde Vin af Vand,

som Tredjemand

at gjæste Hjemmets Stue!



Thi Kjærlighedens Rose rød,

Guds underfulde Gave,

fik og sin Deel af Synd og Død,

som Alt fra Edens Have;

men, vandes den omkring sin Rod

fra Jordans Flod,

den blomstrer - selv blandt Grave.



Daplanter I om Hjemmet Læ,

som ej for Stormen brister!

Da lufter det fra Livets Træ,

som aldrig Løvet mister!

Da bliver Mand og Viv i Pagt

hinandens Vagt,

og ej hinandens Frister.



Saa bøjer Knæ i Jesu Navn,

da staar ej Livet stille -

da faaer I Væxt i Fryd og Savn

fra Troens Ungdomskilde!

Da blomstrer, end i Sneens Skjød,

hin Rose rød

med Luerne de milde.