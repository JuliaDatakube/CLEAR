CLARA (PATHOLOGISK SKIZZE) [Fra Husets Gaard førte en lille Laage af ganske nyt
                                                 Fyrretræ ind til Haven. Denne Laage var forøvrig
                                                 næsten det eneste kunstige Hegn der var synligt paa
                                                 denne Side, Resten - om der var nogen
                                                 - blev helt borte i en Række meget store
                                                 Ribsbuske, der vare altfor gamle til at bære Frugt.
                                                 Haven var i det Hele taget ikke godt holdt, ikke at
                                                 der var Ukrudt, nej! der var kun, hvad der skulde
                                                 være, men det der var der, det groede som det vilde
                                                 og ikke som det skulde. Der skal en vis Haardhed
                                                 til at holde Styr paa en Have, og haard det var den
                                                 gamle Dame, der ejede Haven, ikke. Det var en lille
                                                 mild gammel Dame, noget borneret, men passivt
                                                 borneret, temmelig uvidende, men det var denne
                                                 Alderdommens Uvidenhed, der ikke kommer af at man
                                                 aldrig har lært noget, men af at man er holdt op
                                                 med at lære. Den gamle Dame var gudfrygtig, det vil
                                                 sige hun huskede sin Børnelærdom og opfriskede den
                                                 stundom, det der var det mest fremherskende Moment
                                                 i hendes Forhold til det Guddommelige var
                                                 Ærbødigheden. Hun var forfængelig af sin lille Fod
                                                 og af sit tykke graasprængte Haar; hendes
                                                 Tænkemaade vilde af de nulevende Kvinder, der nærme  sig hendes Alder, i mange Henseender nærmest blive
                                                 betegnet som frivol, og til det Skjønne stod hun
                                                 kun i Forhold gjennem det Pikante. Hun havde den
                                                 svundne Tids Passion for det Krydrede og det
                                                 Krusede. Hendes Klædedragt og Møbler viste det
                                                 sidste, hendes Have, der var fuld af Mynte, Balsam,
                                                 Ambra, Dild, spansk Kørvel, MuSikathyacint og
                                                 Nelliker det Første ...]*).  En Dreng og en lille Pige. Drengen var vred, han
                                                 ruskede Pigen i Armen, slog hende, saa op mod
                                                 Vinduerne om Nogen havde set det og løb sin Vej
                                                 opad Gaden.  Og Pigen! - hun knugede Armene mod Brystet,
                                                 bøjede sig stærkt forover, kastede med Overkroppen
                                                 og stampede eller trippede paa Rendestensbrædtet,
                                                 medens hendes Aandedræt ligesom stødtes frem af en
                                                 undertrykt Krampelatter, saa stod hun stille,
                                                 Ansigtet var fortrukket som til Graad; men med en
                                                 Mellemting mellem Fnysen og Suk rettede hun paa sit
                                                 Kjoleærme og gik. Hysteri? - Det var
                                                 Heltinden.  Clara, det hed hun, var forældreløs og antoges at
                                                 blive opdraget af en gammel Tante. Tanten var meget
                                                 enfoldig, Clara meget begavet, men det var ikke
                                                 denne pudsige, milde, gammelagtige Klogskab, som
                                                 bringer overtroiske Folk til at ryste paa Hovedet
                                                 og mumle: "det Barn tager Vorherre
                                                 snart", Claras Begavelse var Phantasi og
                                                 derfor læste Clara, som hun voksede til, en Mængde  *) De indklamrede Stykker, som mangler i den sidste
                                                 Redaktion, er puppleret efter et Par Kladder.  Bøger, gode og slette, men alle nærende og fremmende
                                                 denne herskende Evne. Clara var voksen. Hun var
                                                 bleg, lille, spinkel og uden denne ubevidste
                                                 Sikkerhed, hvortil Alt overgiver sig; hun kunde
                                                 have Sikkerhed, men den var altid stødende; thi den
                                                 formede sig ikke lindt og let efter den
                                                 øjeblikkelige Situation, den var støbt i Forvejen.  Det Indtryk hun gjorde var forunderligt uharmonisk,
                                                 man maatte tro man havde en oprindelig stærk Natur
                                                 for sig som Ulykken havde ranet Styrken, men ladet
                                                 beholde de vante stærke Udtryk. Men ved nærmere
                                                 Bekjendtskab fik man snart Mistanke om at man havde
                                                 med en af de Ulykkelige at gjøre, som længes efter
                                                 Livet og lukke sig ude fra det, thi talte man med
                                                 hende om simple dagligdags Forhold vare hendes
                                                 Gjensvar og Bemærkninger saa phantastisk-lette, saa
                                                 legende, som om Virkeligheden var en blot og bar
                                                 Fiction, men lod man saa Talen flyde helt ind i det
                                                 Phantastiskes Verden fik hendes Ord en uhyggelig
                                                 Styrke og Bestemthed.  Clara var en af disse Ulykkelige; Livslyst er Lyst til
                                                 Magt og Clara sukkede efter Magt, men hun flygtede
                                                 for den Følelse af uendelig Afmagt, - der
                                                 er det første Skridt mod Livet - ind i
                                                 Drømmenes taagede Land, hvor Enhver, der vil, er
                                                 Hersker. Men man kan ikke drømme altid, der er en
                                                 Drift til at handle i ethvert Menneske, saa stor at
                                                 mange "synde" blot for at
                                                 handle. Denne 
                                                 Handledrift vaagnede nu ogsaa stundom hos Clara,
                                                 men hos en saa sælsom Natur som hendes maatte den
                                                 ogsaa give sig Luft i et sælsomt Udslag.  Tanten boede paa 2den Sal, Clara stod ved det aabne
                                                 Vindue og saa ned paa Gaden, saa kom det roligt
                                                 stjælende sig ned over hende at lade sig falde
                                                 udover den lave Karm; for et Øjeblik var der en
                                                 underlig Tilfredsstillelse i denne Tanke, hun
                                                 bøjede sig udefter, men pludselig fik hun den
                                                 skjærende Fornemmelse der føles under Spring fra
                                                 større Højder, hun hørte Faldet mod Brostenene og
                                                 saa sig ligge bleg og blodig paa Sophaen henne ved
                                                 Væggen, hun for sammen, gik fra Vinduet og satte
                                                 sig gysende i den fjerneste Krog af Stuen. Dette
                                                 hændte tiere, tlmidlertid forelskede en ung Mand
                                                 sig i hende, og Clara igjen sig i ham, men da han
                                                 friede kom det over hende at sige Nej, ikke fordi
                                                 hun mente det. tvertimod hun følte sig overbevist
                                                 om fatj et saadant Nej vilde gjøre hende ulykkelig
                                                 for Livstid og dog havde hun en sælsom kildrende
                                                 Lyst til at sige det; men da Ordet skulde over
                                                 Læberne blev hun bange og raabte stærkt og angest
                                                 Ja. Kjerlighedsforholdet beroede ganske simpelt paa
                                                 den store Forskjel, der var imellem dem, idet
                                                 Henrik nemlig var en overordentlig stærk Natur. De
                                                 skulde snart giftes, og Clara dannede sig nu forud
                                                 et Billede af deres ægteskabelige Liv, og der var
                                                 særlig en Forestilling hun ofte ...]. 