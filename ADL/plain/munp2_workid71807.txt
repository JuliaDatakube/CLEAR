nogle kritiske bemærkninger
	om psykoanalyseNu "i vor oplyste tid", hvor man opfinder patenterede metoder
	til løsning af alle praktiske saavel som teoretiske spørgsmaal:
	Lynlaase og lilleputautomobiler, har man naturligvis ogsaa opdaget
	en maade, hvorpaa alle psykologiens før saa vanskelige
	problemer let og hurtigt kan løses: Psykoanalysen. Egentlig
	turde psykoanalysens resultater være af alt for tvivlsom
	karakter til at fortjene større opmærksomhed fra den videnskabelige
	psykologis side end andre metoder, hvis fordele ganske
	vist ikke er saa talrige, men til gengæld saa meget mere "solide"
	og tilforladelige. Men da psykoanalysen paa grund af de mange
	populære fremstillinger af den for mange staar som et symbol
	for hele den moderne eksakte psykologi, kunde det maaske interessere
	nogle at se den belyst fra et psykologisk synspunkt.Ved første øjekast har denne metode kun een uheldig egenskab,
	nemlig den, at den mener at kunne løse alle knuderne. Man
	skal bare analysere; det kan enhver fatte. Sætter man saa
	psyko - foran, bliver de, der ikke forstod, ganske vist heller
	ikke forstaaende, men i alt fald overbeviste. Tilbage bliver de
	helt umulige, der hverken kan forstaa eller vil lade sig overbevise.
	Vi vil nu se lidt paa, hvordan en af disse ser paa psykoanalysens
	tanker, saadan som dr. Næsgaard har fremstillet
	dem for os i sin bog om psykoanalyse.Det, en psykolog først af alt vil fæste sin opmærksomhed paa,
	naar han staar overfor en fremstilling af de psykoanalytiske
	ideer, er vel disses hævden af det ubevidstes store betydning for
	menneskers handlinger og psykiske dispositioner. I og for sig
	er denne antagelse ikke noget, der først er fremkommet med
	psykoanalysen. Den videnskabelige psykologi har længe været
	klar over, at de ubevidste handlinger var langt talrigere end de,
	vi foretager med bevidsthed, og at handlinger, der til en vis
	tid var bevidste, under andre omstændigheder kan blive ubevidste
	og omvendt. Psykoanalytikerne lægger derimod særlig
	vægt paa, hvad de kalder "ubevidst sjæleliv". Hvad de forstaar
	herved, staar vist de færreste rigtig klart. Sædvanlig vil
	man vel ved "sjæleliv" eller psykiske fænomener forstaa det
	
	"bevidste" i modsætning til det ubevidste liv hos et menneske,
	altsaa menneskets rent fysiologiske virksomhed. Til dato har
	baade fysiologer og psykologer vist været enige om, at der foregaar
	en hel række processer baade hos dyr og mennesker, hvoraf
	dog kun en del er bevidste. Nu møder vi atter denne i mine
	øjne uholdbare antagelse om en "underbevidsthed" (ubevidst
	sjæleliv) hos psykoanalytikerne, der dog mere end at benytte
	den som det videnskabelige hjælpebegreb, den muligvis
	kunde være, anvender den som en slags asylum ignorantiae.
	Hverken eksistensen af denne underbevidsthed, hvor aarsagerne
	til en mængde forskellige forhold henlægges, eller nødvendigheden
	af dens antagelse er endnu bevist. (Denne antagelse
	grunder sig, hvad vi ikke vil gaa ind paa her, paa den sandsynligvis
	uholdbare hypotese om eksistensen af psykiske "genstande").
	Hvis psykoanalytikerne som underbevidsthed tænkte sig noget i
	retning af fysiologiske processer, som f. eks. visse nerveprocesser,
	der under givne omstændigheder kan være ledsaget af bevidsthed,
	men som i foreliggende tilfælde ikke er det, vilde det
	jo være i høj grad stemmende med virkeligheden og i alle henseender
	fornuftigt; kun er det ikke helt let at faa det ud af deres
	egne fremstillinger. Under alle omstændigheder kunde man jo
	med god grund beklage sig over, at de indfører en saa uklar
	terminologi. De benytter her begreber, som man i forvejen
	bruger som betegnelser for helt andre fænomengrupper; og det
	kan jo ikke andet end øge det uheldige ved dette valg af termer,
	at disse ogsaa ellers er meget omtvistede.Denne førnævnte opfattelse af begrebet "ubevidst sjæleliv" eller
	underbevidsthed synes mig at være den eneste, som giver nogen
	mening. Enhver anden, som man kunde forestille sig, maa, saa
	vidt jeg kan se, ende i uhjælpelige selvmodsigelser. De foreliggende
	kendsgerninger fører ikke paa nogen maade hen imod
	antagelsen af et saadant, direkte uiagttageligt fænomen, og det
	er forøvrigt tvivlsomt, om det kan have nogen som helst
	heuristisk betydning.Ogsaa et andet forhold forekommer mig ret uklart. Dr. Næsgaard
	synes nemlig her ganske at forveksle psykoanalysens
	effektivitet overfor hvad han kalder fejlbygninger, med dens
	(eventuelle) brugbarhed som psykologisk metode. Et tydeligt
	eksempel paa dette findes pag. 28-29, hvor forf. omtaler og
	beskriver en "fejlbygning", som blev hævet ved anvendelse af
	psykoanalyse. Hvad selve fejlbygningen bestod i, er i denne
	
	sammenhæng uvæsentligt (og fremgaar vel ogsaa tildels af det
	følgende). Hvad der derimod er meget vigtigt, er, at forf.
	afslutter beskrivelsen af fejlbygningen saaledes: "Heri laa grunden
	til opkastningen af kold mad. Saasnart dette aarsagsforhold
	blev oplyst, kunde han nemlig1 taale at spise al slags
	kold mad uden at have den ringeste trang til at kaste op".
	Forf. begrunder altsaa sin opfattelse, at "grunden laa heri" med,
	at "patienten", efter at denne var blevet oplyst om "aarsagsforholdet",",
	blev helbredet for fejlbygningen Men det kan jo
	dog umuligt være et kriterium for analysens "sandhed", at patienten
	bliver helbredet ved den; og det faar man absolut indtryk
	af, at dr. Næsgaard mener. Helbredelsen bestaar jo,
	saa vidt jeg har forstaaet, i, at patienten bliver overbevist
	om sagens sammenhæng. Men sagens sammenhæng bliver han
	overbevist om af psykoanalytikeren (eller nervelægen), hvis opfattelse
	af denne sammenhæng vel muligvis kunde være forkert.
	Endvidere bliver vedkommende patient, efter psykoanalytikerens
	opfattelse, helbredet, naar han blot tror fuldt og fast paa
	den forklaring, han faar af psykoanalytikeren, hvad enten denne
	i og for sig er rigtig eller ej. Det væsentligste for helbredelsen
	er vel (ifølge psykoanalytikernes egne opfattelser), at patienten
	føler sig overbevist om, at den forklaring, han har faaet, er den
	rigtige; men dette forhindrer ikke, at den kan være fuldstændig
	forkert. Denne fejltagelse er antagelig opstaaet ved, at psykoanalytikerne
	prøver paa at benytte en (hvor frugtbar, ved jeg
	ikke) psykiatrisk metode overfor psykologiske spørgsmaal.Endvidere er, efter min mening, grundlaget for forklaringerne
	af flere af de fejlbygninger (i det følgende eksempel er det en
	saakaldet "fortalelse"), som forf. omtaler, i alt fald ofte, meget
	usikkert. Saaledes i tilfældet paa pag. 51, hvor "præsidenten
	for rigsdagen" skulde have sagt: "Hermed er rigsdagen lukket",
	medens hans hensigt var at erklære den for aabnet, fordi
	han hellere havde set, at dette rigsdagsmøde ikke var blevet
	holdt. Selvfølgeligt er det muligt, at dr. Næsgaards (eller
	den af ham anførte) forklaring er rigtig, men man savner uvilkaarligt
	beviserne herfor.Ogsaa mange af de drømmetydninger, som forf. beskriver, synes
	mig noget usikre. Jeg vil tillade mig at citere et afsnit med en
	af disse drømmetydninger, da jeg synes, det er typisk for psykoanalytikernes
	maade at foretage den slags operationer (se pag.1 Udhævelsen foretaget af mig.91): "En meget ivrig drømmetyder drømte følgende drøm: "Der
	er faldet vildænder ned i skorstenene paa de helsingørske ejendomme,
	og ejerne samler disse ænder ind til eget forbrug.
	Kommunaldirektøren holder imidlertid paa, at denne ekstrafordel
	skal beskattes. Jeg protesterer og hævder, at det kan man ikke.
	Direktøren fastholder dog, at man bør skrive til ministeriet om
	det. Et sted paa bordet ser jeg et blyantskrevet concept med
	direktørens skrift. Personalet og jeg selv ses utydeligt sidde
	ved smaa brunmalede skoleborde og gnave skrog af de stegte
	vildænder, som vi gemmer paa hylder under bordene. Bag en
	stor oplyst rude i den ene væg ser jeg to kvinder (rengøringskoner),
	der vistnok rækker andeben til en ung kontorist, som
	jeg har haft paa kontor en gang for nogen tid siden"". Dette
	var selve drømmen, vel at mærke saadan, som vedkommende
	"meget ivrige drømmetyder" har husket og opfattet den bagefter.
	Nu vil vi anføre dr. Næsgaards forklaring af denne
	drøm for at vise, hvor meget en psykoanalytiker kan faa ud af
	dette for andre "udenforstaaende" forvirrede sammensurium af
	ord og sætninger:"Drømmeren har ofte ønsket sig et "ben", og han har tidligere
	haft et ben, der blev taget fra ham af politiske grunde. Den
	unge kontorist, som kvinderne rakte ben til, var netop paa det
	kontor, hvor drømmeren havde sit ben Denne kontorist ligner
	en anden ung mand, i hvis hus drømmeren havde været den
	foregaaende dag. Vildænderne minder om en kile, idet drømmeren
	gaar ud fra, at det er vildænderne og ikke vildgæssene,
	der flyver i kile. Denne kile vilde han sammen med andre drive
	ind i det politiske flertal i kommunalbestyrelsen. Skolebordene
	stammer fra en samtale om en slægtnings børn, der gaar i skole,
	og hvis forhold blev drøftede sammen med en kendt skolemands
	optræden som politiker. Der havde ogsaa været tale om, at den
	ene af de to kvinder kunde trække stemmer paa den politiske
	liste, nemlig saadanne "folk som tante Vilhelmine". Denne
	kvinde ligner hende, og navnet Vilhelmine kan minde om
	vildænder".Det her citerede behøver vist ingen kommentar; det taler for
	sig selv. Men skulde den her anførte tydning virkelig være den
	eneste mulige? Og hvorfor?Meget væsentlig er forfatterens brug af ordet seksuel i meget
	forskellige betydninger. Det kan dog ikke andet end bidrage
	til stor uklarhed, naar man, som dr. Næsgaard, afvekslende
	benytter dette ord som betegnelse for, hvad man i almindelighed
	
	vilde forstaa ved seksuel, nemlig nærmest lig kønslig eller kønsi
	andre forbindelser, som kønssygdomme, kønsforhold o. s. v., og
	som term for alle de (mere eller mindre forskelligartede) fænomengrupper,
	som Freud ofte sammenfatter under denne benævnelse.
	Overhovedet forekommer den altomfattende indflydelse,
	som psykoanalytikerne (og dr. Næsgaard) tilskriver det seksuelle
	liv (i dette ords egentlige forstand), mig i alt fald ikke
	tilstrækkelig godtgjort, og den er maaske ret tvivlsom.I det hele taget turde dr. Næsgaard's fremstilling af psykoanalysen,
	ligesom de fleste andre, være præget af en vis mangel
	paa forsigtighed med at drage alt for vidtgaaende slutninger
	udfra det foreliggende (forøvrigt ofte udmærkede) materiale.
	Endvidere er det ofte alt for aabenbart, at psykoanalytikerne
	helst uden videre vil omplante en psykiatrisk (og som saadan
	ofte frugtbar) metode paa psykologien, uden med tilstrækkelig
	kritik at foretage de fornødne ændringer i benyttelsen af denne.
	Thi de problemer, som psykoanalysen beskæftiger sig med, er
	saa komplicerede og vanskelige, at man vist gør mere skade end
	gavn ved for hurtigt at ville fremtrylle løsningerne.Til slut skal jeg bemærke, at de af mig fremdragne punkter af
	dr. Næsgaard's afhandling udelukkende er saadanne, som
	jeg har anset for særlig uklare eller af anden grund kritikvækkende.
	Det forekommer mig imidlertid, at de saaledes fremdragne
	punkter er saa væsentlige og typiske for psykoanalysen som helhed,
	at de af mig fremsatte bemærkninger kan anses for at have
	adresse til den psykoanalytiske retning i almindelighed.