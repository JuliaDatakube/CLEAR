OTHELLO - MOHR



Othello - Mohr,

undertiden misunder jeg Dig.



Du havde Negerens Blod,

der, røde Flammer lig,

til Hjernen sig Vejen brød,

saa et Vanvid

betog Dig, Mohr,

og gjorde til Vaaben din Haand -

Skruen

om den Elskedes Hals.



Saa handled Du

og dræbte Desdemona.



Og det var godt at dræbe

for selv at dø

tæt til et koldt Legeme,

som ingen tør kærtegne mer

uden den kolde Jord.



Men Du, Othello, var Mohr,

og vi er kun hvide Mænd.

Vor Sorg hænger Graahimmel op,

hvorunder den langsomt sig slæber,

stump og forast,

kun raadløs

fra Angst og til Angst.



Vor Sorg, Othello, har ingen Klo,

vor Vrede intet Lyn.






Og dog var det godt at dræbe -

for selv at dø

tæt til et koldt Legeme,

som ingen tør kærtegne mer

uden den kolde Jord.