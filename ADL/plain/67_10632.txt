DØGNDRØMME



Und du, du Menschen-Schifflein dort,

Fahr' immer, immer zu!



Goethe



Hvad blev der tilbage, som Tiden randt,

som Luftslot-Buerne sprængtes og svandt?



Nuer det Vaar, mod det straalende blaa

gyldengrønt Træerne knoppede staa.



Lidt Hede, ognuhænger Bladene dødt;

snart skal de spragles med Efteraarsrødt.



- Sommer og Vinter, Høst og Vaar!

Kan Lykken fængsles - se Tiden gaar ...?



Hav, kun Hav, uden dvælende Trøst;

Døgndrømme, Døgndrømme, bring mig en Kyst!



Nej, borte er Drømme, borte er Dage.

Jeg kan ikke standse, maa stadig drage ...



Sus hen da, Bølger i Tidens Rum!

Jeg fanger Jer Pragt, mens I løses til Skum.

6. Mai 1887