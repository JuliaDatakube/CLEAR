DERES NAADE FRU KAMMERHERREINDE, BARONESSE ROSENØRN-LEHN

den 1ste Januar 1842.



SONETTO.

Italiens Sanger slaaer som Nattergalen,

Henrevet af de musikalske Strømme,

Der bruse i Bellinis Tonedrømme,

Og Mængden lytter, aandeløs, i Salen.



Morgenbelysningen i Schweitzerdalen,

Naar Alpetinderne i Purpur svømme,

Begeistrer Maleren; Konstvenner dømme,

Og Publikum forbauses ved hans Malen.



Hvor store Kræfter sig til Maalet skynde

- Det Høies Standpunkt og det Ideales -

Kan Thorvaldsen sit Marniorværk begynde



Men, for at Digtets fine Blad kan males,

Behøves kun et Træk af Sjælens Ynde

Og af den Dyd, hvorom kun sjelden tales.