Jordbund og Væxt.



I Syreblomster hvide

ved Bøgens Fod og Side,

hos Stammen skyggebred !






I Hanekamme gule,

som bøje Jer en Smule

mod Grøftekanten ned!

Du Siv, Du Nøkkerose,

som fik i Eng og Mose

en fugtig Grund bered' -

hvem gav Jer dog den Hjemmekrog

blandt Muligheders Masse -

det Sted, hvor bedst I passe?



Den Visdom, som lod Fjeldet

opamme Fosse-Vældet,

saa Dalen Strømmen fik -

den Forsorg, som i Hede

lod Jorden selv berede

sig Duggens Svaledrik -

den Haand, som har paa Himlen

gjort kjendelig i Vrimlen

Nordstjernens Sølverprik -

hansØje saae til Skovens Smaa,

og satte dem i Pleje

hvor der var Liv at eje.



Vi Mennesker os plage

og Fader-Haanden vrage,

som om hans Øjne sov!

Vi selv vor Plads vil vælge -

denvil i Solskin svælge,

som Skygge har behov -

densom ved Agren sattes,

og dér ej Lykke fattes,






vil bort fra Mark og Plov -

ogdensom fik en bitter Drik,

der styrke skal hans Hjerte,

vil ud af alskens Smerte.



Det vil jeg tro og tænke:

hvor Gud mig Bund vil skjænke,

dér er jeg Livet næst!

Og sattes jeg i Dale,

i lune Bøgesale,

i Bakkekammens Blæst -

lad Ham for Væxten raade,

hans faderlige Naade

den skjøtter mig dog bedst!

Der vil jeg gro i Haab og Tro

- ja var det mellem Grave -

hvorHanmig helst vil have.