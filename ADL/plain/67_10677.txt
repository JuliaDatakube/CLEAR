SOPHUS CLAUSSEN

MINAKØBENHAVNDET SCHUBOTHESKE FORLAG1902



Minaindeholder: 1 Mina. 2blank. 3 Sophus Claussen: Mina. Et Digt om Byen.Forlagsmærke. København. Det Schubotheske Forlag. J. L. Lybecker og E. A. Hirschsprung. 1902. 4 København. Græbes Bogtrykkeri. 5- 37tekst. 38blank. 39 Efterskrift. 40 Sophus Claussen:liste over ti bøger fraNaturbørntilTrefodenmed priser fra1,25til4,00kr.



Omslaget er hvidt med sort tekst og grå vignet, på bagsiden forlagsmærke. Format170×128mm.




I · OUVERTURE



Den Flok af modne Kvinder, som med en fyrig Vin

gad læske de lidt sprukne Læderflasker,

som i den grønne Livskraft vil djærvt fornye sin

og helst har friske Fisk i sine Masker,



saa frit i Simons Øjne, da han var tyve Aar,

strøg nær forbi ham i Teatergange

og dømte af hans Tavshed, hans blonde Smil og Haar

ham som en Jomfru uberørt og bange.



De spinkle unge Piger, de har en Røst saa blød,

saa øm en Hast, hvor to og to de sværmer.

Men bedst om Simons Ømhed, hans Ungdom hvid og rød,

var trøstet i en kyndig Frues Ærmer.



Thi mange Kyllingsorger, før Læberne fik Dun,

gav Mina ham, et Pigebarn paa atten,

saa blød og skær og buttet og Spanjerinde-brun

og med en Syndelyst saa sort som Natten.




II · 1884



Det var det Aar, som Slottet om Høsten var brændt

og vort Senat til Pulterkamret flyttet,

hvor det fik staa - som mangt, der har bedre Dage kendt:

bestandig spurgt, bestandig ubenyttet!



Et Jubelaar, da Piger og Slotte kom i Ild;

thi Verden blev saa solskinsløs og sober;

da kort sagt Dyd og Love var ude af Spil,

men Haverne saa grønne i Oktober.



Og mangen solklar Høstdag man drømte ved en Bog

for aabne Vindver, hvor en Kvindes Kammer

laa kækt og ungt ud over en Vildvin-ranket Krog

med Græs og frodigt Løv og sorte Stammer.



Aa Efteraar, naar Storstaden bruser os imod

hver Dag med nye Fejder i Avisen,

hver Aften klædt i Snørliv med jomfruspændig Fod,

der træder frank og fejende paa Flisen!



Aftner med Regn og Maane, Dage i Ørsteds Park

med Skæmt og Kys bag brune Bronceformer,

hvor i det spæde Løvspring man drømmer vedJeanne d'Arc

men vedSilén, naar Efteraaret stormer.



De raske Stævnemøder, og al den Lyst og Nød

af kloge, sarte Børn med blonde Manker!

og sydlandsk-fine Døtre som Mina, kæk og sød,

dem man gaar til at kysse som i Tanker -




III · MINA



Hun var saa ny i Gadernes Tummel, hvor der sker

det halve, som er sagt i slemme Bøger,

en By som Babylon i Kultur: med Mausolér,

Teatre, Slotte, fyldigstore Skøger ...



Ti tusind Mile borte de sorte Racer bor,

der er som Skøger ganske fri for Kummer:

de spiser Kød og jodler, men Sproget fattes Ord,

og imod Nat af Sprognød de forstummer.



Med mange Sprog og Haandværk i brede Stæders Flor

Kundskabens lyse Børn som Solen skinner;

dog græder de og græmmes, raaber i Kirkers Kor

paaGud -ogelskerderes hvide Kvinder.



Og naar det mørknes, Husene stejlt og oplyst staa;

i Gaderne er Skridt med Stemmer blandet.

Og her løb hun paa Simon og fik ej Lov at gaa

et Efteraar, som Folk tog ind fra Landet.



Med Hatten skæv og Sløjfe ved Halsen, blød og let,

var Mina vims fra Næsetip til Hæle,

et Barn med Kvindes Form, i Undselighed koket,

gylden af Hud, med ømt bedrøvet Mæle.



En Kat med kælne Øren og højt forvorpen Smag,

blaaøjet, Haaret brunt om Panden kruset,

som hun kom fra sin Købstad en hed Septemberdag

til et Par gamle Folk som Barn i Huset!






Saa mild og ung og fyldt af et nyhedssygt Begær

gad Frøken Mina vidst og gad vel vove:

om det var smukt og Simons de mange Taarer værd,

hvis han fik Lov i hendes Kurv at sove -



Hvem husker mer: hvor tidt hun blev vred og løb sin Vej,

til Simon var en Ynk, saa sær og saarlig,

og da er det med Kvinder: de kan ikke sige nej,

naar én er ung og beder for alvorlig.



Jeg véd kun om en Aften, han fulgte hende hjem

og brast i Graad, da just han vilde trodse, -

at sirlig hun et Lommetørklæde tog frem

og tørrede ham kønt: "- Din lille Tosse!"




IV · EKSEKUTION



Hun stilled omsigtsfuld paa sit Natbord et Glas

med Mælk ... hun nænte ej, han skulde tørste.

Vi kommer til det værste: hun bænkede ham Plads,

kredensed ham sin Vin - den allerførste.



En Nat blandt Minas Strømper, Korset og spidse Sko

er altsaa en Studenterhue funden,

imens en ung Umættelig stolt og fuld af Ro

sov ind, og hun holdt Bægret ham for Munden.



Tænk Dem en grøn Titan, der erkender i sin Trods,

at Minas Haar kan svøbe Minas Hofte.

Hun finder ham saa fin - dennesøvnigeProfos! -

(skønt hun er vred) og kysser ham saa ofte.



Men som det dæmred, laa hun paa Albuen taust,

mens Simon sov retfærdig paa sit Øre;

hun saa sig om og gætted - en kvindelig Faust -

paa nye Ting, hun skulde se og høre ...!



Før Klokken seks hun satte sig op, trak Hoser paa,

forbavset: hvad dog Verden gav at prøve!

Hun klapped adspredt Simon, og da han skulde gaa,

hun kyssed ham - for ikke at bedrøve.



Saa gik han bort og drømte sig viet som et Sværd

og som en Rose elskovsfuldt bedugget.

Men Mina flagred ud som en Fugl med nye Fjær

til kyndige Veninder ... lo og sukked.




V · VENINDERNE



Der var en Flok Veninder, som Mina tog paa Raad,

som hun forsvared hedt og over Maade,

saalænge de var ny, men som hun kry og kaad

en Uge efter spottet uden Naade.



De hæsligste Veninder, en ældre huslig Slags

uartigbredeJomfruermed flade

Provins-Ansigter, sødladne Væsner, hvor man strax

fornam en Lugt af Madstræb og af Gade.



Hun tilgav deres Styghed, der var et Syndens Værk

- som Herren tilgav Røveren paa Korset!

hun havde gærne givet en Koblerske sin Særk

og Dronning-gæstfri delt sin Seng med Horset.



Ja Simons unge Skat med den fine, rene Duft

i Haar og Hud - hvem helst han med det samme

gad føre hjem som Brudgom - hun aandede den Luft,

der raadden steg fra disse tunge Pramme.



Hun vilde jo kun leve, hun drømte kun om Liv:

en Fart med alle Sejl og alle Flag paa Masten!

men spurgte ydmyg Tøjten og Kirsten Giftekniv,

omLivetikke muligvis varLasten?



Hun saa med ædel Medynk paa dette Søsterkor,

der snaged grisk i Pande og i Potte.

- - Et Skib, der skal paa Langfart, faar Rotter med om Bord

en ussel Baad, der ikke har sin Rotte!




VI · BRUDDET



Lidt hverdags blev det Simon, da Alting nu var sket,

men hun fik lært ham paa et Vinterhalvaar

at føle, som det anstaar en Elsker og Poet,

hun slap ham blot - - - og bragte ham til Alvor.



Ak saadan er det Menneskens raa Ubændighed

i Overmod som Guder sig at mætte

og kun at tænke, tvungne af dyr Nødvendighed,

som det for os er kært og dem det rette.



Hun var en Faust i Skørter, som sagt, der løs og fri

ledte om nye Glæder og ej spøgte,

som med en vis Beslutningens Filosofi

opstøved Fanden, ægget af hans Rygte.



De Folk, som har lidt kvindelig Godhed smagt, de ved:

Fornuft forstyrrer kun en saadan Hjærne,

menshani ung Forelskelses Slyngelagtighed

gik strengt til Værks og præked altfor gærne.



Det er nu saa i Verden: enhver skal have sit.

Den ene ønsker Blomster, Baand og Smiger.

Den anden ønskerLidenskab, som gives ungt og frit,

og fordrerSjælaf lattermilde Piger.



Han var en utaknemlig, der lønned Kys med Skænd.

Kan Verden aldrig blive kæk og fri mon?

Saa skrev hun: "Fa'er vil gifte mig med en Barndomsven.

Farvel! jeg rejser. Glem mig, lille Simon."




VII · FORVANDLINGENS LOV



Ak ingen Sjæl, som lever, kan udstaa Ensomhed;

læs Digterne - spørg "Niels" og "Jens" og "Jørgen"

i vore danske Bøger: og føl den klamme Sved

ved disse Heltes haabforladte Sørgen.



Nej intet Kræ paa Jord er skabt for Ensomhed.

Det er en Sot som Kræft og onde Bylder.

Vor Klode blev jo bygget mangfoldig, vid og bred

med Hav og Luft og Fisk og Fugles Mylder.



For hver en Strøm af Kraft er skabt en Søsterstrøm.

Vi er som Oceanets Traadekabler.

Og har du drømt om Livet, gaa ud og mød din Drøm,

da er du stærkere end alle Fabler.



Der tales i et Sagn om det "Horn, som kalder Mænd",

som jærnbeklædte drager ud at stride.

Men Adam blev til Mand, den Gang Eva gav sig hen

og vaaged skøn og listig ved hans Side.



Den første Kvindegunst er et Mandighedens Tegn,

den største Hæder, hun os kan beskære,

hvorfor man, overtroisk, i mangen landlig Egn

har ment, at Kvinden gav en Mand sinÆre.



Hun skænker ham en Styrke helt ny. Og er det sket,

har han en Skat, hun ej kan tage mere,

skønt Kvindesind er lunefuld Elektricitet,

hvis Strømme ofte vildtvagabondere.






For hver en Drøm i Verden en Nabodrøm er til,

og Mina dyrked frejdig Naboskabet.

Og er en Nabo træt, en tjenstvillig Genbo vil

helt gærne hjælpe Frøknen over Tabet.



Jeg digter denne Hymne til Forandringens Lov,

til Kræfterne, som uophørlig skifte,

der knytter sig og løses, i et aandeligt Behov,

Naturens evig muntre Mangegifte.



For hver en Kraft i Verden er der en Nabokraft.

Jeg giver Jer til Pant derpaa mit Hoved.

Hvis ej din Sjæl er gemt i Maren Ammes Strømpeskaft,

al Livets Herlighed den er dig lovet.



Hun var en Faust i Skørter, et vildtfarent Lyn,

som Ild i alle Huse vilde tænde.

Hvis et af hendes Luner en Dag slap ud i Byen,

det standsed ikke før ved Verdens Ende.



Thi hvorfor sidde stille, naar paa hver Kant og Led

det mylrer med det Liv, vi higer efter,

og tapre Forbundsfæller i Uendelighed,

som skænker os uendelige Kræfter -?




VIII · NYE MAAL



Der var en fremmed Herre af djærv og mandig Magt,

som vendte hjem fra andre Byer og Taager,

han lærte Simons Hjærte at hige uforsagt

mod nye Maal, mens Blodets Drivkraft koger.



Du bør ej sidde ene og tygge paa din Spleen,

fordi en sjælløs Dame har dig blindet.

Et Aftensbord med Østers og en isafkølet Vin

samt Selskab - højner Dyrkelsen af Mindet.



En Aften sad dog Simon i Teatret og saa

et Pigehoved nær en gylden Pille

ved Siden af en Mand, klædt i sort, ærværdig graa.

Hun ligned Mina, men saa bleg og stille.



Var dette Minas Fader? fortrød hun siden sidst?

Hvad skulde de forgrædte Øjne sige?

Han syntes, det var Minas, - var det vist og ikke vist? -

og drømte længe om sinblege Pige.




IX · NYT FORAAR



En Strøm - naar den er vakt - kan ikke helt forgaa,

thi Kyssets Magt vil alle Kræfter tænde,

og Lyn vil slaa i Jorden eller blusse i det Blaa,

og Lyn vil lyne rundt til Verdens Ende ...



Det gik til sidst i Marts eller hen i April

(thi Engene bar Græs og Pilen Rakler),

da Mina skrev og opgav Adresse -hvis du vil?

Et Solskinsbud for foraarssyge Stakler!



Men du skal ikke komme, hvis ikke du har Lyst,

stod der til Overflod. Aa disse Skælmer,

de kradser et Par Ord fuld af Retskrivning og Trøst,

saa ved de, manhar Lystog ikke helmer -



Saa var hun ikke landet i Ægteskabets Ørk,

men hos en ni og tyve aarig Tante

i Smallegade - Syerske, højhjærtet, mørk,

af disse rappe, ranke, brilliante ...



Den strenge Jomfrutante, som var saa klog og god,

holdt Vagt og tordned' for de to forfløjne,

men havde svage Stunder, saa Simon ej forstod

de kaade Ord og de to sære Øjne.



Og Mina, Pigebarnet med den rastløse Sjæl,

skal atter lære Dyd og gode Sæder

af denne tapre Kvinde, der var en Synder selv

og endnu drømte - ak! - om skønne Glæder.






Paa Søndag Formiddage med Sol i smaa Allér

med Haver om den vedbendmørke Villa,

hvor gennem aabne Vindver man skimter et Klavér

og slanke Frøkner klædt i Blaat og Lilla,



da Luften er saa ren, mens de grønne Lindes Fnug

besaar Chausséens Sol-indslyngte Skygge,

da en fortrolig Frokost med Kvinder er saa smuk

i stilhedslyse Stuers Sommerhygge,



sad Simon og drak Kaffe. Den ferme Tante lo

og slap sig løs i vovelige Tanker,

mens Mina fix og fuldformet, i to nye Sko,

med tause Planer over Gulvet spanker.



De tog i Skoven med ham og trak ham under Spøg

som Nymfer ind ad grønne Sommerveje

blandt ferske Anemoner, hvor Sukket af en Gøg

blir Sang og Fauner blæser paa Skalmeje.



Ved Skodsborg havde Mina nær bortført en Cyklist,

som laa med sønderbrudte Hjul og Eger -

og havde nær i Vedbæk, hvor de spiste tilsidst,

fordærvet Kelneren, som var ... en Neger.



Og Pinse-Mandag silde, som, én ved hver sin Arm,

de fulgte ham fra Togets Larm og Bulder,

den kække Tante støtted sig lidt viljeløs-varm

og hvilte sine Læber mod hans Skulder -



Hun bøjed Panden fra ham: "Bryd dig ikke om mig!"

og puffed ham til Mina med et eget

stilfærdigt Smil, der sagde: "Jeg véd, I skønner ej

paa hvad I har, før I har altfor meget!"






Men Mina gik og smilte somden, hvis Væsens Dyb

omfavner alle Former høje, lave,

som dristig kysser Palmen og det usleste Kryb

og alle Dyr i Edens store Have.



Saa fik han kysse Mina til et ørkeløst Godnat,

hvor knapt han hendes Hals og Bryst tør forske.

Bort med en nær Fortrolighed, altfor sød og plat,

men disse plumpe Omsvøb, dette dorske ...!



Natur maa stundum sejre i Sager af Natur,

og tør man ogsaa et Par Hægter løse

og se en Barm, en Skulder med fin og ung Kontur,

forguder dobbelt man de flinke Tøse.



... Med et umuligt Ønske drev Simon hjemad sent:

hannødendnu den underlige Dulmen

ved Tantens tause Mildhed ... ogønskedden forént

med Minas unge stolte Marmorsvulmen.




X · "LIDENSKABENS VINGER" -"SJÆLENS TEGNING"



Al Glæde er saa kort. Har en Muse ved vor Ild

fortrolig sat sig hen at knække Nødder,

da vil vi kysse hende en Gang og én Gang til,

mens Vers og Venskab staar paa gode Fødder.



Jeg vader og jeg vader i Efteraarets Løv

men kan trods al min Søgen ikke finde,

hvorfor Hr. Simon vedblev, som ganske blind og døv,

at kysse en saa tankeløs Veninde.



Hun flytted bort fra Tanten, hun stormed fræk og sød

fra Favn til Favn ... en munter Lykkebringer,

der kaareddemtil Guder, hun optog i sit Skød:

hun laante selve Lidenskaben Vinger.



Han elsked og blev favnet, til Løvet faldt i Høst,

og Efteraarets raske Blæst og Bølge

paa ny bar Simons Ven til vor dryppende Kyst.

Han havde da en Søster med i Følge.



Hun ligned - fin og nordisk - en blond Odalisk,

- men som et indisk Vaaben, som en Daggert

af rig og sjælden Skønhed, hvis Linje evig frisk

forener noget smærteligt og vakkert.



I sligt et indisk Vaaben kan være skjult en Sjæl.

Den stærke Klinge har en sælsom Svejning.

Og Blodets Stemmer tier, og noget hvisker: Knæl

for hendesKarma!(- det erSjælens Tegning).






Der laa en Lok af Minas - de mørke Silkedun -

paa Simons Bord. Og Vennens lyse Søster

brød uvilkaarlig ud i et Raab: "Nej er hun brun,"

som var hun bleven skinsyg ... Ak, det trøster!



Han knælte ned for Pigen; thi noget hvisked: "Knæl!"

Og da de hvide Hænder blev ham givet,

det var, som om han kyssed hendesKarma, hendes Sjæl,

der skælved som en Susning gennem Sivet.



Hun var af dem, man elsker, naar Dagene blir graa,

naar Svalens lette Skrig er blidt forstummet,

af dem, hvis dybe Kilder er svære at naa,

hvis Kærlighed til Gengæld fylder Rummet.



Og da hun atter rejste: hvor stod hun rank om Bord,

mens Skibet flygted, fulgt af Røg og Maager.

Det var som Kærligheden, der loved uden Ord

at huske ham i fjærne By'r og Taager.



Hun loved ham saa sikkert at komme igen ...

Dog, Simon stamped vredt i Gadens Stene:

"Du blev min ømme Skytsaand, Gudinde og Ven!

... Men hvorfor har du ladet mig alene?"




XI · ET TILBAGEFALD



En skummel, graa December. Det hvirvler paany

med Sne, som ligner Aske, før den falder.

Og røgblaa vaagner Aftnen, mens Sol gaar rød i Sky,

til Julepynt, Velgørenhed og Baller.



Nu drager StorstadsTusmørketind ad By og Bro,

hvor tunge, sultne Mænd sig hjemad slæber -

en sær og nøgen Danserske, Dronning uden Sko -

med grumset Smil om aabne, vage Læber!



Børn græder efter Lys. Kun en fattig Butik

ser Simon frem i Gadens Snævring skinne,

hvorhen hansLænge-elskedefra Tantens strenge Blik

er flyttet ud at bo med enVeninde.



De har bespist ham vel, og Veninden tar diskrét

sin Hat, da hun ser gamle Drømme spire;

og Parret, som saa længe ej har hinanden set,

har lagt sig hen at sove Klokken fire.



Har Simon glemt sin Elskede, sin "Karma", sinSjæl?

- Man glemmer ingen Stund sin fjærne Lykke.

Men der er nære Slanger, hvis Brod har ramt vor Hæl,

og som vi til vort Hjærte dog maa trykke.



Og Tumlen gror derude, mens Aftnen falder paa,

det klirrer let i Lygten, Gassen tændes;

saa kommer Trav af Drosker, tusinde Fødder gaa,

og Stemmer svinder, Stemmer mødes, kendes!






Han ligger tavs og drømmer sig om og om igen

med lukte Øjne fra sin hvide Pude:

Veninden, praktisk djærv, som er gaaet til enVen,

og Mina, hun, hvis Vise nu er ude ...



Er Klokken syv? et Hvin af Fabrikker! Simon sér

det dukke frem med blege, unge Piger

paa alle Strøg, mens Vrimlen teaterpyntet ler

og Lys og Lunhed op af Gaden stiger.



De trodser og de kurrer, som alt i Nat var nyt,

med raske Smil og kaade Narrebjælder.

Og der skal smigres, skændes og føres sød Dispyt,

elskes som han og Mina ... elskes - eller ...?



En Knirken! Lys i Stuen; - han farer op af Blund.

Veninden staar og hænger langsomt Kaaben

og kommer kold af Blæsten, men smilende sund,

glad for sin stærke Ungdom, sorgløst aaben ...



En Hvergarnsbajadére, barmhjærtig uden Snak,

som ærlig paa deslemmePiger skænder

og vender oprømt hjem som benaadet, fuld af Tak,

fra Mad og Vin og fra solide Venner!



"Goddag I to!" Hun sætter sig kækt paa deres Seng.

"Naa hvordan har du haft det, lille Søster?"

Og fanger Simons Hænder: "Den slemme søde Dreng!"

og pludrer for ham, som en syg, hun trøster.



Et Haandtryk, mens man lider, en dæmpet Passiar

er sødt som Sangen i katolske Kirker ...

Hun er i højrød Trøje! hun ryger Cigar!

og trykker fast og venter, at det virker.






Men Mina ler og dækker medlidende sin Skat

- i Moderomsorg - lige til hans Næse:

Hun kender selv en ungdomsuskyldig Magt, som brat

kan Ild i disse døde Gløder blæse.



Og har Veninden bragt dem paa Sengen Mad og The

og selv spist med paany, saa godt hun orker,

har sindig klædt sig af, mens hun tit endnu maa le,

paa Timen i sin egen Seng hun snorker.



Nu stilnes Byens Trolddans, nu slukkes Støj og Gas;

Tusmørke-Feen styrter blind og splitter

sit Flagreslør, sit Perlebaands-Brus af luftigt Glas,

afsindig nøgen strakt blandt sine Flitter.



Og Mina blir vemodig og blød og blander Graad

med én, hvis Arme favne blidt og presse

og holde fast, som skvulped og drev han med en Baad

let og berust, mens tavse Timer messe.



- Imens den store Vinternat blaa har hejset op

i Rummet sin metallisk-hvide Lampe

og strør sin Pragt og Kulde fra Stadens Dragekrop

til Bondens Stald, hvor Heste staar og stampe.




XII · EPILOG



Vi digter ingen Hymne til Minas brune Haar,

hvor sød hun ogsaa er, hvor kaad og sprælsk er;

hun hører til de Kvinder, hvis Hjærte ene slaar

for smukke Klæder og en fyrig Elsker.



Vi digter denne Hymne til Forvandlingens Lov,

til Kræfterne, som uophørlig skifte,

der knytter sig og løses, i et aandeligt Behov,

Naturens evig muntre Mangegifte.



Min Vogn drog tungt i Dun-Regn, hvor Kysten gik stejl

af lyse, lange Dønningrækker gnavet,

hvor grønne Baade bruste for spændte Lærredssejl.

Jeg saa' en Jomfru stige op af Havet.



Hun hvirvled som en Støtte fra Søens Fraad og Salt,

og som en Bølge over Sand hun skylled;

der stod hun frisk og vaad - hendes Bryst, som steg,

som faldt,

hendes Skulder, Arm og Fod var utilhyllet.



Og hvid og venlig smilte hun, lette som Skum

fløj hendes Skridt i Pige-sveje Lænder.

Hun slængte sig med Brisen omkring min Hals -

menRum,

kunDuftogRumblev hun i mine Hænder.



"Farvel nu blege Flane af Brise og Skum!

højhalset, fin og ærbar er min kære:






hun kysser saa landfast, saa højtidsfuld og stum

blandt Sand og Græs og Plankers brune Tjære."



EFTERSKRIFT

Et Brudstykke - men det væsenligste - af dette Digt er skrevet i Somren 1889 og trykt i et ungt københavnsk Dagblad, d. 2. Februar 1891.

Skønt en frimodig Omtale af Kødets og Øjnenes Lyst i de Aar ikke fandt en tilsvarende Frimodighed hos det herskende Publikum, var der dog adskillige, som i disse grønne Vers saa et Udtryk for Talentets Modenhed.

Da Forlaget har ønsket at udgive det lille Ungdoms-Epos, har Forfatteren benyttet Lejligheden til at gøre Fragmentet færdigt - uden dog at tilføje noget, som ikke varantydetallerede i det første Udkast. Ny er den hedenske Hymne til Forandringens Lov og den indisk andægtige til Sjælen, samt en Del Vers her og der. Spøgen (eller Alvoren) er mere understreget, men forøvrigt den samme.

Marts 1902S. C.





EFTERSKRIFT TILMINA

Den myte om usædelighed, somNaturbørnsudgivelse havde givet anledning til (se s. 122 ff.), fulgte længe SC, og den tolkedes fortsat efter anmeldernes ideologiske tilhørsforhold. Endnu daMina. Et Digt om Byenblev udgivet i bogform 1902 mindedes man dehundrede Piger. Den radikal-socialdemokratiskeFolkets Avisopfatter rosende digterens hensigt som denneat skildre "Naturens muntre Mangegifte", eller som han en Gang har udtrykt det: "Hvad er hundrede Kys af en Pige, mod Kys af hundrede Piger". (4.5.1902; sign. J. J.).Det er Vers om en Københavnertøs, for hvem Kærligheden ikke eksisterer som andet end noget skiftende. Vi kunde maaske kalde det for den normale Kærlighed i Modsætning til den patologiske. Andre - borgerlige - aviser var knapt så begejstrede. Anmelderen ved den uafhængigeAftenpostenbetvivler, at det læsende publikumer blevet saa frimodigt, at det vil finde Behag i denne Art Vers(Tillæg, 2.5.1902, sign. H.).Jyllandsposten(4.5.1902, sign. Pp.) jævnfører digtene med SC'sbisarre journalistiske Produktion, der i Retning af Forskruethed næsten staar paa Højde med hans poetiske Sport; ogNationaltidendesanmelder (Tillæg, 19.4.1902, sign. F. B.) faldt efter læsningen i dybe Tanker:(...) de lette og letbenede Vers i "Mina" løber underlig avet om mellem hverandre, og naar man lukker Bogen, spørger man forbløffet sig selv, hvad Meningen egentlig er med det Hele? (...)Til at kunne fortælle - ogsaa paa Vers - hører i hvert Fald en lille Smule Evne til at komponere, bygge Fortællingen op, saa at dens Mening og Sammenhæng bliver nogenlunde tydelig for Læseren. Men denne Evne savner Sophus Claussen i en mærkelig Grad. Han kan ikke en Gang faa rigtig Sammenhæng i en Bladartikel. Alt falder i hans fremstilling som oftest fra hinanden i løse Brokker. Anmelderen



findergode Indfald, fortræffelige Optakter hist og her -men dog langt fra nok til at berettige bogens udgivelse. Som helhed kan de ikke frelse bogenfra nærmest at falde ind under den versificerede Vrøvleromans Kategori. Kun een absolut[god]Egenskab har Bogen. Den er saa lille. I det oprindeligt radikale, nu snarere apolitiskeAftenbladet(11.5.1902, sign. P. S.) fikMinaderimod en rosende omtale:De fleste af Digtene i den lille Samling stammer fra Forfatterens Ungdom og bærer ogsaa Ungdommens Præg over sig, løsslupne, ubundne og frejdige, som de er. Der aander en Friskhed og en Ugenerthed ud af dem, der gjør dem højst indtagende. Men Sophus Claussen er ogsaa en Poet af "Guds Naade", hvis Digte navnlig i rythmisk Henseende staar meget højt. Her som iNationaltidendejævnføresMinai øvrigt med Edv. Søderbergslille Merryfra dennes socialt forpligtede digtsamlingGadens Digte(1900).

Anmeldelserne var få, og den eneste mere fyldige omtale var Chr. Rimestads i L. C. Nielsens tidsskriftTidspunktet17.5. 1902. Rimestad - der var 90'ergenerationens kritiker og fortaler - finder i digtetudsøgte Glæder, men dets udgivelse giver ham også anledning tilmegen Forundring, da SC har skabtlangt vægtigerebøger. Omtalen afMinabenytter Rimestad således som springbræt til en anerkendende omtale af SC's forfatterskab som helhed:(...) denne Mand var som Kunstner tidligere moden end nogen af sine Jævnaldrende. Hovedforskellen er denne: i en Tid, hvor de andrebeskrev -Side op og Side ned - med en Ihærdighed og Alvor, hvor man næsten mærkede Anstrengelsens anerkendelsesværdige Sved, viste han allerede sin bedaarende Evne til at faa Tingenes egentligste Liv frem. (...) han saa eller fornemmede de Steder, hvor Livet rører sig mest potenseret, og naar hans Kunst indfangede den ydre Verden, levede den med et stærkt og nuanceret Liv. Og undertiden fik Fænomenerne en besynderlig Besnærelse ved at passere hans Bevidsthed: en trolddomsagtig Ynde, som Løv, der spejler sig i en stille Sø(en Mallarmé-allusion, jf.Længsel, TaarnetI jan. 1894).

Minavar oprindeligt tænkt som en større prosatekst. Man



kan spore arbejdet på den tilbage til årene 1886-87. 19.4.1886 havde SC således sendt den til Edv. Brandes, men dennes bedømmelse faldt ikke ud til novellens fordel. I hans svar 20.4. 1886 (Jeg har iaften læst Deres i Formiddag modtagne Novelle) finder han ganske vist novellensSujet meget begavet, men skitsen forekommer ham for lyrisk malende i sin bredde:Altsaa min Indvending er den: altfor stor Bredde i Forhold til et ikke rigt Emne. SC brugerFarve paa Farve for at male de to Forelskedes Forhold, men man får intet indtryk af personernes personlighed og historie:Hans[den mandlige hovedpersons]ganske uklare Teorier har De ikke faaet langt ud fra Dem, og man føler dette saameget stærkere, fordi De ikke giver hans Forhistorie. Hans Familieliv er affærdiget med et Par Streger (...). Handlingen er uden episk dynamik:Men har De ikke overset, at Situationen paa en trættende Maade er den samme fra de to mødes og indtil hun hengiver sig, og overgangene i novellen er uden begrundelser og indre sammenhæng:Men saa hengav Elna sig pludselig. Hvorfor nu og hvorfor ikke før? Muligvis har hun gjort saamange Ophævelser i Virkeligheden, havt mange Stævnemøder, Kurrer og Gen-forelskelser, men kunstnerisk set maatte denne lange Udvikling sammenfattes i faa afgørende Momenter. Kort sagt: en novelle uden handling, med uorden i persongalleriet, med personer uden historie, og som forfatteren ikke selv mente noget med (SC har tilsyneladende selv taget forbehold overfor novellen) - deri fandt Brandes ikke megen fremtid.Skriv Novellen færdig og se at finde Forlægger! Andet Raad har jeg i Øjeblikket ikke -men forlæggeren skulle altså ikke anvises af Brandes selv!

SC lod sig dog ikke slå ud, men må have arbejdet videre efter de givne råd. Den 3.6.1886 har han sendtSlutningen af Novellentilbage til Edv. Brandes og håber nu, at Stuckenberggaar op til ham og faar at vide, hvad han siger "unter uns" til en anden, og som Forfatteren aldrig faar at vide(VS-SC12). Svaret kendes ikke, men i et senere brev til vennen 21.2.1887 (NkS 4978, 4°, IX) kan han udbryde:Nej, ved du, hvad jeg er



glad ved? det er min Novelle! dér er Alvor og Sandhed- og i denne form kan den læses i NkS 3634, 4°, III, 3:Emil og Elna, 218 blade, og NkS 2174, 2°, II, 2:Holger Baggeom Holger og Elna, 95 blade.

Prosaformen blev imidlertid vraget. Når Brandes havde savnet en episk tråd i novellen, var det en nærliggende idé at sætte den på vers: de tyngende, naturalistiske krav om kausalitet m. m. blev sat til side, tonen blev friere - og titlen ændret herefter, så den nu kom til at lyde:Kyllingesorger! Men også her meldte problemerne sig, omend nu af en anden art.

Et udkast til digtcyklen blevTrykt som Manuskriptog sendt til vennekredsen, men bliver gennemgående kritiseret. Da redaktøren for tidsskriftetAf Dagens Krønike, forfatteren Peter Nansen takker for digtet, sker det i forbindelse med returneringen af digtetCæsarer (FaV), som SC havde sendt tidsskriftet til optagelse:Jeg tilstaar: jeg fatter ikke Deres Digt, nok Tanken i det, men ikke Detaljerne. Der er ganske taagede - og formløse - Vers imellem. De kan ikke selv staa Dem ved at faa det trykt. Maa jeg benytte Lejligheden til at takke for Kyllinge-Sorger. Ja, ogsaa dér var sære, uklare og forvredne Ting; men til Gengæld hist og her et ganske nydeligt og skælmsk Vers med ejendommelig Tone og morsomme Ord(28.3.1890,FL18). SC svarer med tænderskærende vrede på såvel afvisningen afCæsarersom takken forKyllingesorger: Endelig er jeg Dem slet ikke taknemlig for Deres Ros over Kyllinge-Sorgerne, saasom den først er fremkommen, da De kunde fremhæve dem i Modsætning til et af mine Produkter, som De fandt endnu daarligere. At de er "nydelige, skælmske, ejendommelige i Tonen og med morsomme Ord", ved jeg meget godt; men ingen tør jo præsentere dem i et dannet Selskab, bestaaende af fine Causeurs, skælmske Proverbister, sjælfulde Kritikere og flydende "Fortællings"-Fabrikanter. Jeg ved det meget godt og begærer det ikke en Gang(31.3.1890;FL19). Måske skyldes SC's vrede også, at han har ment at kende Nansens reaktion påKyllingesorgertil anden side. I hvert fald meddeler han i et brev til Stuckenberg, atTil Herman Bang



skriver P. Nansen i et Brev, hvor han opgiver mig: "Det er kedeligt med det Menneske. Det synes nu at være bleven en ren Mani hos ham"(2.2.1890; VS-SC 25). I samme brev refererer SC, atJohs. [Jørgensen] betegner versene somslanke og yndefulde - som unge Piger!, og atHr Vedel tilskriverham:Hvad jeg synes mest om er Versifikationen. Jeg finder i Kyllingesorger Ungdommens Overmod i Forbindelse med en næsten gammelmandsklog Ironiseren. Men hvorfor vil De ikke en Gang give Dem i Lag med et større Arbejde? De har jo baade Tanker og Energi (- hvor elskværdigt! -) og har sikkert følt andre Sorger end Kyllinge Do.

Med Stuckenberg fulgte der efter dette brev en hastig og ophidset brevveksling, thi også han havde fundet anslaget iKyllingesorgerfor spinkelt (i brev af 20.12.1889; VS-SC 24). SC's brev af 2.2.1890 besvarer Stuckenberg allerede 3.2.1890:Hvad i al Evighed mener Du med at afskrive mig alle disse Berømtheders Udgydelser (Vedel! - Himmel!)? Er Du ironisk, eller gal paa mig, fordi jeg ikke kan bekvemme mig til at finde Dine Kyllingesorger værdige at kaldes et Opus af Dig. Herregud, jeg kan sgu ikke(VS-SC 26). SC svarer øjeblikkelig denKære Stuck!(4.2.1890; VS-SC 27) og forklarer, vist ikke helt ærligt, meningen med sit tidligere brev:Dernæst "Kyllingesorger"! Hvis du kunde tage Vedels Brev i Alvor og indbilde dig, at jeg ansaa det for skrevet af et ærligt Hjærte, da forekom det mig, at du maatte leve i en meget naiv Sfære. ]eg fandt al Kommentar til Vedels Brev overflødig. (...) Det forekommer mig endnu, at jeg ved at give dig en saadan Extrakt af literære Domme paa det nydeligste har udleveret Kyllingerne til dig. Vedel har plukket dem, Nansen kvalt dem og Johs har med et Hjærtesuk begravet dem.

I det foregående brev havde SC brugt kyllingemetaforikken om sin egen stilling som ungkarl i modsætning til ægteparret Stuckenberg, der netop ventede barn:

...Det er altsammen Kyllingsorger, og Gudvéd, om det kan nogen Sinde blive anderledes med en Ungkarl?Ihar nu valgt Jer en anden Del. Alma mater Ceres! Huset og den trygge



Arne. Blomstring og Frugtbarhed. Grundlag for en ny Slægt med stærkere muret Aand. Men saa begynder Vuggen at gaa. Og Digteren synger Visselulle. - Saa er jeg fra et Literatur- standpunkt lige saa gærne, ja heller Hanekylling endnu. Gott im Himmel, saa den menneskelige Aand er indskrænket, klæbrig, stenet. Og den skulde ranke sig i svære Buer og Pilastre. Den skulde synge som en Lærke ud over Lande, Øer, Skove og Byer. Den skulde kende det svimlende smaa og omfatte Verden som Gud, i hvis Hjærne Kloder og Solsystemer kun er Molekuler. Men hvor tager vi saa frie og saa stolte Sjæle fra?I det forsonende og forklarende svarbrev undergår disse linjer nu en drastisk omtolkning. Det er nuNaturen, der erindskrænket, klæbrig, stenet, og udtrykkene er ment som en selvanklage:Dernæst - men du er dog ogsaa græsselig dum - forklarede jeg dig, at jeg søgte efter værdigere Æmner, men at Naturen er saa ihængende, klæbrig og stenet, og at vore fleste Sorger er Kyllingesorger, baade naar vi synger om Pigebørn, og naar vi synger Visselulle. Des værre falder vi altid tilbage i os selv. Vi er jo ikke Guder. Vort Tonehjærte er ikke en Lærkes, vor Aands ranke Buer og Pilastre er kun en flygtig Maaneskinsdrøm. Og den lidt taktløse bemærkning omDigteren, dersynger Visselullevar heller ikke så slemt ment; SC forsikrer, at han ingenlunde nærer foragt forFrugtbarhedens Gudinde, naar hun blot kommer iet passende Selskab af alle de Guder, som bo paa Olymp, men anklagen modKyllingesorgerfor at være et overfladisk skriveri vil han dog ikke sidde overhørig:"Slaa ikke Smut paa Vandet", siger du ogsaa - C'est justement, hvad jeg aldrig har gjort. Havde jeg villet slaa Smut, skulde du se, hvilken Reol af Bøger jeg allerede havde haft færdig. Min Ulykke f. Ex. i "Kyllingerne" er snarere en for stor Fordybelse. Nej, men sig, hvorledes man kan hæve sig over al Verden og se svimlende stort paa den og dog samtidig kan være fordybet i den; da vil jeg være dig taknemlig.

Imidlertid - digtcyklen blev dog i en nyredigeret form trykt offentligt, i lighed medCæsarer, som Nansen havde vraget, i venstredagbladetKøbenhavn: Kyllingsorger. Et Københavnsk



Gade-Epopé I-VII(2.2.1891). Betegnende for situationen er redaktøren Ove Rodes kommentar:Det er meget bedrøveligt, at Devirkelig kunhos os kan finde Husly for Deres Epopé. Os en Glæde (...) (brev af 21.1.1891 i Acc. 1981/143 C5), jf. at digtet figurerer i indholdsfortegnelsen til en ikke-udgivet digtsamling fra o. 1890 (NkS 3634, 4°, I, 2, 1).

Endnu engang skulle SC tage det lille ungdomsværk for sig, da det i 1902, somJyllandspostenskrev, blev optegnet pådet Schubotheske Forlags Synderegister. En efterklang af misstemningen fra 1889-90 er måske mærkbar, for hvad der især var påfaldende i brevvekslingen med Stuckenberg omkring manuskripttrykket, var SC's følelse af socialt og kunstnerisk mindreværd over for vennen, hans angst for altid at skulle være "naturbarn" og "hanekylling". Måske er det denne følelse af manglende menneskelig og kunstnerisk modenhed, der endnu klinger med, når han i efterskriften til 1902-udgivelsen så kraftigt understreger, atForlaget har ønsket at udgive det lille Ungdoms-Epos, og når han bruger den unægteligt besynderligt selvmodsigende vending, at der varAdskillige, som i disse grønne Vers saae et Udtryk for Talentets Modenhed.

Skønt SC smst. understreger, atSpøgen (eller Alvoren) er mere understreget, men forøvrigt den samme, kan man dog gennem de vekslende redaktioner fra privattrykket over avistrykket til bogudgaven følge en linje i SC's kunstneriske udvikling, der kort kan fastlægges omkring tre stadier: udgangspunktet er en skildring af rusårsforelskelsen i realistisk 80'er manér; herfra bevæger fortællingen sig over en Baudelairepåvirket, prosa-lyrisk storbybeskrivelse (Tusmørkefeen, se s. 188 og noter tilFaV Baudelaire-oversættelser) frem til en personlig problematik, som den kommer til udtryk i den udvidelse af epos'et, som kan registreres ved hjælp af variantapparatet.Løvetandsfnugopridser de personlige træk omkringMina(p. 64-66), men med den ændring, at A., som Simon kaldes her, bevæger Mina til at rejse med sig til Amerika i håbet om dér at kunne have hende i fred. SC vinkeroverbærende til dem, da Skibet førte dem bort. Selv blev han hjemme og forlovede sig



med det danske Regnvejr! -på sporet af deGlimt af Fuldkommenheden(VS-SC 23), som alene kan tilfredsstille ham. SC er her i det små ved at frigøre sig fra tidspræget og blive sig sit særpræg som erotisk symbolist bevidst: månen er kommet tilsyne påden store Vinternat, Byens Trolddans stilnes -og i dette udvidede og afklarede rum stiger andre figurer frem end denTusmørke-Fe, som ikke mere ved at besvare hans længsel.



NOTERTILMINA

M

NkS 1340, 8°, V, 25 (Udførligt udk. fra foråret 1889)NkS 1340, 8°, V, 25 og 27 (udk. fra efteråret 1889 og sommeren 1890)NkS 2174, 2°, I, II, 1 (udk. fejlagtigt placeret blandt udk. tilFR)NkS 3633, 4°, II, 2, 49 (udk. til V, IV og V, I; arket dat.8.12.89)NkS 1340, 8°, II, 13 (udk. tilEpilog, 1. str. fra o. 1900)A NkS 3633, 4°, I, 4 (brudstykke af udat., usign., renskr., bl. (1-7) samt udk. (8-14); udkastene dækker dele af G samt dele afKarnevallet, TiVII)Acc. 1981/143A (udk, samt udat. renskr. af afsnittene II, III og VII, bl.)B NkS 3633, 4°, I, 4 (rettet rentryk (15-26))CKbh. 2.2.1891XI, str. I, II, VI, VIII, XVL og XVIII optr.EoF,DS,TEogPD(Tusmørkeféen)

V

A Titlen <Kyllingsorger. En københavns Gade-Epopé(+C)I, IV, 4 <hun først blev spist af Simon, saa af Katten. (+B og C)II, I efterfølges af denne str.:



Mens af de gamle Kister man hented Kongens Magt,

en Klinge tung som Skræp, ærværdig rusten,

der salomonisk mellem de vrede Parter lagt

fik Sagen endt, som Katten endte Osten. (+B og C)

III, II, 1:De sorte Racer<en sortfødt Race(+B og C)III, II, 3:men Sproget fattes<gør flere Tegn end(+B og C)



Lakune mlm. III, IV og IV, VV: overskriften <Unge SorgerV, I <Hunødsledmed Veninder; hun spurgte dem om Raadog protegered dem af alle Kræfter,men brød sig lidet om dem og haanededem kaadsomno'ne Bønderotte Dage efter... (+C)V, II, 4:af ... Guds < - "odeur de Laxegade"!(+C)V, III <Hans flotte Mina førte dem hjem til Annæ Pladsog satte dem i Køkkenet med Hæder - -saa kunde Simon snakke - var det ham ej til Pas -omSelskab,der fordærvergode Sæder...!(+C)V, IV, 3 <gad køre hjem som Frue -hun nødden ramme Luft(+ C)V, IV, 4 <blandt disse Gammelstrandske Pærepramme!(+C)V, V-VI ej i A, hvis 5. afsn. først afsluttes m. VIII, IV (+ C)VI, I, 3 <at tænke ømt og trofast, som Elsker og Poet(+ C)VI, II, 2:i Overmod < lyksalige(+ C)VI, II, 4:for os < er Himlen(+ B og C)VI, III efterfølges af denne str.:O havde jeg som Simon en mild og lystig Skat,betroet i en vranten Frues Hænder -jeg skulde le og(<storme,) gruble paa Indfald Dag og Nat,- før, (< -at ej hun) som Veninder, hun tog nye (< skifted) Venner!(+C)VI, V: ej i A, B og CVI, VI, 1 <Hvor stygt, hvor utaknemligt at lønne Kys med Skæmd. (+ B og C)



Der fortsættes:



aDet kom den Snevejrsaften Studenterne bar

til Holbergstøtten mange Blus og Kærter.

En lærd Professor(B:slog Kreds og sang og)talte - mens deres Jubilar

højthædret smilte til de unge Hjærter



bEr du tilfreds, Fa'r Holberg? Du slog og fægted brav,

men ser du: Døden er og blirden stærke.

Hvor savler dine Fjender gudfrygtig ved din Grav!

- nu gør de dig ve'd Gud til Enhedsmærke. . .



cMed Minas Brev stod Simon i dette Fakkeltog.

... Han havde ment sin Lykke stærk og muret

og aldrig tænkt, der gemtes en Kælder eller Krog,

hvor slige "Barndomsvenner" kukkelured.



dHan var nok ogsaa ny - denne "Barndoms"-Kavaler,

der "tilgav hendes Fejltrin" og belejred

sit Offer med Moral, til hun ikke kunde mer.

Forlovelse! -han kom, han saa' og sejred.



eOg Simon troede alt. Mens man talte og sang,

han grubled paa et Brev: - Hun skulde tage

sig sammen, gøre Oprør imod sin "Faders Tvang"!

- Men Brevet kom med næste Post tilbage.

Afsn. VII og VIII, I-II ej i ms. Der fortsættes uden afsnitsinddeling m. VIII, III (+ C)VIII, IV dannet over to str.:



Ja var det ikke hende? den smukke gamle Mand

hendes Fa'r? - hun sad saa venlig og forgræmmed

og saa' paa ham med Øjne saa sære, syntes han,

som kendte de ham ... skønt det var lidt fremmed!(+C)



VIII, IV, 1:Var dette Minas Fader?<Var Mina mon bedrøvet,VIII, IV, 2forgrædte<nyeAfsn. IX svarer til afsn. VI i ms. Den første str. er en tilføjelseIX, VI ej i A, B og CIX, XI ej i A, B og CEfter IX, XII:



Mens Mina spanked strunk i sin Silkejaket

og saa' sig om med Smil til alle Kanter.

Han vendte sine Øjne, forundret og træt,

med Venskab til den særeste af Tanter. (+C)

IX, XIII, 4 <paa hvad I faar, men hvad I faar for meget!"(+ C)Lakune i ms., der fortsætter med X, I uden markering af afsn. og angivelse af overskriftX, I, 1:saa< jo(+C)X, I, 1:.Har en Muse< -og har Musen(+ C)X, I, 2:fortrolig<saa sorgløst(+C)Der fortsættes:



Han maa beundre Mina - en Muse saa sublim -

og holde fast med Kys den kaade - sprælske:

et gammelt Vers, hvor stadig han føjer Rim til Rim;

thi Hjærtet vil bestandig digte, elske. (+ C)

Fulgt af disse str. - jf. X, VII:



...En Lok, som Mina gav ham af Haarets bløde Dun,

en Dag blev funden af hans voksne Søster

med det galante, drillende Raab: "Nej, er hun brun!"

Hun var jaloux paa Mina. Ak det trøster:



aténdog ikke dømmer! at én dog tænker smukt!

... Men Mina sværmed glad som Himlens Svaler

berust af Byens Herlighed - en By med Kundskabs Frugt,

Revuteatre, "brede Hospitaler"!(+C)



Nyt afsn. (VIII), der svarer til XIOverskriften <En Sidste - Nat(+ C)Afsn. følges str. for str.; str. V dog ej i A + C. Fragmentet slutter med str. XVIB Titlen <Kyllingsorger. Øverste højre hjørne:Trykt som Manuskript.

Overskrifter til de enkelte afsn. udeladt Rettelserne (bl., SC's håndskrift) findes kun i forb. m. I, I-IIIBogtr. følger primært A, B har et andet (tabt) forlægI, II, 1:frit i<venlig efter<lattermildt tilI, II, 2 <erindred sig (< og husked paa) hans Træk i blandt de mange<strøg tæt forbi ham i TeatergangeI, III, 2 <og spanker frem saa kækt. Men jeg ej sværmer<dog Jomfrublod med Jomfrumænd ej sværmer.

I, III, 3 :Men (...) Ømhed, <at kaste Fyrens Ømhed, <Og bedst, om Simons Ømhed,I, III, 4 <i slig en Jomfru Egensindigs Ærmer< d. s. Her slutter de håndskrevne rettelser i BEfter I, IV følger - uden afsnitstilkendegivelse - de str., der svarer til III, I-VI. B.'s 2. afsn. omfatter II, I-VI samt III, VIII-IX m. flg. ændringer:III, VIII, 1 <Hun gjorde sig lidt kostbar, blev ond og løb sin Vej,III, IX, 1:Jeg (...) Aften, < Og det er sket, da sildig3. afsn. indledes af III, VII m. flg. ændringer:III, VII, 1 <Forlovet før og pint af et nyhedssygt Begærog fortsættes m. IV, IIIV, III, 3-4 <Der drømmer de to Børn! og i Overmod-Profos! -kvæler hans Kys Fru Mina altfor ofte.

Dernæst flg. str.:





Hun havde grædt og kælet og skændt ... paa dette Skarn,

som tog, hvad efter mange før fik tørste.

Han var saa fin og skabt den Student, skønt nær et Barn -

der maa jo være en, som blir den første!



IV, VI <Saa mødte han i Gaderne Morgnens Arbejdshær,

og vellysttrodsig halvt sit Blik han lukked

og d[r]ømte sig af Favntag indviet som et Sværd

og som en Rose fin og sødt bedugget.

Afsn. V ej i ms., hvis 4. afsn. da svarer til afsn. VIVI, I, 1:Alting nu<hans ViljeVI, I, 3 <at tænke fint og følsomt som Elsker og Poet:VI, II, 2 <hvor helst de kan: uskønsomt sig at mætteVI, III, 2:nye<Mænd ogVI, IV, 1 <De, som lidt Kvinde-Godhed og -Trods har smagt, de véd,Efter VI, VI: se A, fortsættelsen:



bFa'r Holberg, du fortjente vel et frimodigt Vers!

dog se: blandt Trængslen om din Sokkel fandtes

en Flok - lidt grøn, men baaret af Aanden fra Halvfjærds -

med Tro paa Bønder, Stil ogGeorg Brandes.



cDe drømte om en Digtning, saa tidligmoden ny

som Forstadsliv og Røg af Cigaretter,

frodig som Flamlands Mestre, med vild magyarisk Gny,

hvori sig Regnfaldsnattens Omkvæd fletter.



dOg midt i Snefogshvirvlen stod Simon med sit Brev

hos denne Flok og kaared Holbergs Muse,





imens hans egen kaarne og Muse - som hun skrev:

holdt med en trofastBarndomsventil Huse.



eDet lærte ham at dømme mer fordringsløst og sundt

og klage: "Gør kun med mig, som du lyster;

jeg kalder mig din Slave, om blot det blir mig undt

at hvile ved de unge, rige Bryster.



f"Jegfamler efter dig, mine Drømme strøg til Søs;

omfavn mig, sluk min Higen, dræb min Vaande;

luk Øjet, aabn Læben!-ilange dybe Kys

saa vil vi ind hinandens Sjæle aande."



g ... Og alle Elskerdrømme, hvad der er stærkt og blidt,

gik frem med Væxt som Bølger, naar de taarne,

og sang ham hede Rytmer, som digtet paa Sanskrit,

hvis Længsler alle vare kongebaarne.

Nyt (5.) afsn.; afsn. VII og VIII samt IX, I ej i ms.IX, XII, 4:hvilte (...) mod<hendes Læber bed ham iIX, XIII, 1:Hun (...) ham: <hun hvisked kun og bed:



IX, XIII, 2 - 4 <Men hastig havde Simon Blikket drejet

til den beskedne Tante - fordi vi skønner ej

paa det, vi faar, men det, vi faar for meget!



Efter IX, XIII.MisMina svejed strunk i sin Silkejaket,

saa' sig omkring med Glimt til alle Kanter.

Og med et lille Haandtryk - forlovet og træt -

han trøsted blidt den slemmeste af Tanter;



IX, XIV ej i ms.



. IX, XVII < ..Alene slentrer Simon den halve Nat omkring

og drømmer, medens Uvejrsskyer stiger,

om trodsig Elskov! spytter ad LivetsIngenting,

forrykte Tanters Præk ogdummePiger.

Nyt (6.) afsn.; afsn. X ej i ms.

XI, II, 3: ,Dronning uden Sko- < - il crepusculo -XI, III, 3 <hvor hans forvovne Mina fra Tantens strenge BlikXI, IV, 2:gamle Drømme<unge LængslerXI, V ej i ms.



XI, XIV < OgMina, denne Boa, vildt lèende tar fat

for Alvor ham sin kaade Text at læse,

men leger, gør sig bitte, som en Mus for sin Kat

og smutter væk der lige for hans Næse.

Afsn. XII svarer til 7. afsn. i ms., der istf. str. I-II har flg.:



God Morgen! - Hvilken Stimmel af Mænd, som knapt har Plads

for Simon, der vil ryge og spasere.

Han møder intet Smil af en kridtet Bajads

og ingen snørt og sminket Bajadere!



Han har forsvoret Mina. Han føler Værk og Ve

ved Kvindens Løshed og vort Livs Skavanker.

Men knapt har vi begravet en gammel Drøm i Sne,

saa grønnes der en Skok af ferske Tanker!



For Folkets Skyld vil Simon - han længes tillidsfuld -

bortbytte Aandens festliglyse Stoffer





og mumme sig i Folkeoplysningens Uld

og drage til Provinsen med sit Offer.



Men da han lagde bag sig de gamle Gaders Sten

og Mina og de unge Venners Bande,

der havde kysset ham ved et Indfald én for én,

som: den, der skal de unges Aand forplante!



og han nu sad i Toget, der skumpled, mens han tit

urolig paa den haarde Bænk sig vendte,

kom Minas Billed til ham og puffede ham blidt.

Et Blændværk - som os selv en Gang det hændte: -

XII, VI, 3: ,saa højtidsfuld<og passer sød(+ C)C følger stort set A. Sammen danner de forlæg for bogtrykketIV, III, 2 <at Minas Haar kan naa til Minas Hofte. Istf. IX, XIV:



Tavs støtted hun sig til ham. Men ved sin Gadedør

hun fandt sit Smil, sin lyse Kaadhed atter,

bad Mina ej forhaste sig og sprang med skælmsk Humør

først op ad Trappen under Raab og Latter.

Afsn. X erstattes af et afsn. m. overskriftenHøstdrømme, der indledes:



Hvor stemmes Tanken fint ved de første Blades Drys,

naar Valnødtræet plukkes, og naar Vinen

bær blaa forfrosne Druer som ømme Fingerkys-

oglyse Gløder spiller i Kaminen!



Hvor hvid staar Morgentaagen om Bulevardens Trær,

mens Halmlæs ind i lange Rækker glide!

Og dobbelt ungt man husker sin unge Hjærtenskær

i dunkelt Haar med Farver milde hvide...





Hvor husked Simon Mina paa sin Tilbagevej

i Dæmringen, naar Hanegalet skingred!

mens blussende som Ungdom og Elskov i Maj

den gyldne Dag sig hæved rosenfingret.



Hun bo'r ej mer hos Tanten. Hun stormer fri og fræk

fra Favn til Favn ... Aa kunde jeg blot vriste

ud af min Muses Hænder endnu et venligt Træk

før næste Sang, den sørgelige sidste!(jf. X, III)

Derefter fortsættes som AXI, V ej i CXII, I-II ej i CK

Noter til II:det Aar (...) 3.10.1884 nedbrændte Christiansborg Slot, hvor bl. a. Rigsdagen havde til husePulterkamret. Rigsdagen havde fra 1884-1918 midlertidigt til huse i en tidligere kaserne på hjørnet af Fredericiagade og BredgadeNye Fejder, f. eks. den nordiske debat om kønsmoralen 1882-88. Bjørnstjerne Bjørnsons skuespilEn Hanske(sept. 1883), m. sit krav om seksuel afholdenhed før ægteskabet både for kvinde og mand, blev den store igangsætter af Sædelighedsfejden. Se note til s. 134 og 140Ørsteds Park, Ørstedsparken, anlagt 1876-79 på tidl. voldterræn i Kbh.Jeanne d'Arc, af Henri Chapu (1833-91)Silén, evt.Faun med Amforaaf Louis Hasselriis (1844- 1912) el. afstøbning af antik skulptur;(silén, skaldet, tyk, lysten satyr)Love ude af Spil, hentydning til de af Estrups mindretalsregering udsendte provisoriske finansloveNoter til IV:kredense, smage for; drikke tilProfos, bøddel



Faust, solgte som bekendt sin sjæl til Fanden for at få tilfredsstillet sit videbegærNoter til V:Hors, egl. hest; såkaldt løsagtig kvindeNoter til VII:Kraft, jf.VS-SC58et Sagn, f. eks. hentydning til Rolandskvadet, se note tilDjIIIEt Rimbrev, eller til Heimdal, som if. nord. mytologi v. Ragnarok skal blæse i GjallarhornMangegifte, (jf. også XII, 2) samtidig el. efterhånden at være gift m. mange. Bjørnson turnerede nov.-dec. 1887 i Danmark m. foredragetEngifte og mangegifte. Udtrykket alluderer også til OehlenschlägersAladdin (Naturens muntre Søn)Noter til IX:Smallegade, gade på FrederiksbergChaussé, brolagt landevejSkalmeje, rørfløjteNoter til X:Odalisk, slavinde el. konkubine i (tyrkisk) haremVaaben. Til visse indiske våbentyper (og malajiske, f. eks. kris'en) knyttedes bestemte religiøse forestillinger, ligesom klingerne blev smedet og damaskeret under iagttagelse af religiøse og rituelle forskrifter. Våbnets kraft kunne symboliseres v. at udforme fæstet til et gudebilledeKarma, dannet af karman (sanskrit, gerning), der iflg. indiske religioner betegner menneskets handlinger som betingelse for sjælens evige vandringer. I udvidet, teosofisk forstand dækker begrebet alle de fra menneskets sjæleliv udgående kræfter, der bestemmer sjælens videre udvikling (de forskellige reinkarnationer)"... Men hvorfor har du ladet mig alene?", evt. allusion til Jesu ord på korset, jf. f. eks. Matth. 27,46



Noter til XI:nære Slanger (...), jf. 1. Mos. 3,15-bajadére, indisk tempeltjenerinde; "glædespige"Noter til XII:Jomfru (...), jf. digtetAnadyomene DVIVFlane, ustadig og fjantet kvindeMina. SC's ven overretssagfører Frederik Graae(Erindringer fra "Sydhavsøerne"(1934) p. 13) oplyser om digtets biografiske baggrund, bl. a. om Mina, at hun var sangerinde iKisten; hendes virkelige navn var Mary; enkelte breve i NkS 4978, 4°, XAdOuverture: se Johs. Jørgensen:Mit Livs LegendeI (1916) p. 154AdTusmørkeféen: Baudelairepåvirkning, seEFI 82 ff. m. noter, Johs. Jørgensen:Udv. VærkerVI (1915) p. 32, Emil Frederiksen:Johannes Jørgensens Ungdom(1946) p. 141 f. og Paul la Cours udg. af Baudelaire:Parisisk Spleen, Hasselbalcks Kulturbibliotek CLVII (1956) note til p. 35Handlingen resumeresLø64 ff.III, III cit.Ft8