Den danske Bonde.



Den danske Bonde sad engang

Som Herre paa sit Eje;

Selvgiven Lov han lød, men Tvang

Han ej sin Hals lod neje;

Han værgede som Kæmpe bold

Sit Land og egen Bo mod Vold,

Og løftede den Drot paa Skjold,

Som Riget skulde raade.



Da kom en Tid, hvor Fogdens Pidsk

Hans Ryg i Furer pløjed;

Da Sult og Nød sad ved hans Disk,

Og Trællesind ham bøjed;

Da han sled Dagen hen i Ægt,

Og Sløvhed letted Aagets Vægt:

De sidste Skud af denne Slægt

Var dem, der løb fra Kjøge.



Thi sildig bredte Kundskabs Dag

Sig over Nordens Lande:

Da lysned det bag Bondens Tag,

Da klaredes hans Pande;






Da retted han sin Ryg igjen,

Og kasted rustne Lænker hen,

Og tog sin Plads blandt Dannemænd,

Som flokkedes paa Thinge.



Den danske Bonde sidder nu

I Folkets Raad med Ære;

Med Skulder stærk og trofast Hu

Han skal vor Frihed bære!

Han har ej svigtet, da det kneb:

Ved Frederits og Isted skrev

Han selv med Blod sit Adelsbrev,

Og hædret skal han være!