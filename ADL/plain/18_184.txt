SYNER.



Jeg seer et Land, og seer en Fredens Engel

Om Blomsterhaugen. Hænderne at folde,

Den gyldne Aften over Slottet holde

Med Musika for dig, du milde Engel!



Jeg seer en blad- og torneziret Stengel,

Der træder Rosen ud paa grønne Volde;

Jeg seer de ædle Mænd med Kors og Skjolde,

Og hvide Damer - o du Fredens Engel!



Jeg seer et Kirkespiir mod Himlen række,

Og Svanerne omkring paa Floden seile,

En Qvist sig under Nattergale bøie.



Jeg seer en Yngling Elskovsbrevet brække,

Og svanebleg mig selv i Floden speile

Den klare Taare og det dunkle Øie.