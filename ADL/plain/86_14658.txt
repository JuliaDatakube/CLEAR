Gule og hvide Baade



Gule og hvide Baade

i Solnedgang sig soler.

Der drømmer unge Piger

i blaa og røde Kjoler.

Ser saa langt over Havets Spejl,

fjernt gaar Brisen med hvide Sejl.



Gyldne og Sølverbaade

i blide Dønninger gynger.

Toner dirrer fra Kysten.

Klaveret klager og synger



I Aftenens gyldne Glorie

med Sang over Sø og Skær

er Hjerternes Længsel sær.



Det er den gamle Historie:

Vi længes mod En, vi har kær.