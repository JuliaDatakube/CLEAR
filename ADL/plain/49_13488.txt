Fragment



INDHYLLET i mig Selv og taus og Mørk som du

Guddommelige Nat o Yongs Veninde

Gik jeg ved Lethes Bræd - en taare stoed endnu

uføelt - og Kold og glemmende at rinde

taus var du Natt og Mørk og bag dit tykke Sløer

Saae jeg kun Siælden røde Stierner spille

og du o Vand, hvor i det forbigangne døer

Dit matte Skin forhøyede det stille -

alt knælte ieg ved Dig du dødelige Bræd

Alt smiilede Cypressernes Dryader

Alt var min Læbe vaad og alt falt Dækket need

Vor Jord forsvant bag skinnende Monader

Da kom en venlig Røst bag ved Cypresserne

igiennem Natten, naaede sang mit Øre

O for en liden tiid bliv glemt forglemmelse

thi her er noget som jeg først maa høre

Piloten - Søens Søn, naar han halv kold og Stiv

er følesløs og døv mod Venners Taarer

Da røres han endnu og gisper efter Liv,

Ved den bekiendte Lyd af Seil og aarer