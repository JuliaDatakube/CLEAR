Præstevalget*).



I.



I sin Løvhytte sidder den gamle Præst,

beklemt i Sind;

han sidder ene, med Sorg til Gjæst,

trods Solens Skin

paa Neckars blinkende Vande.

*) Digtets Motiv er en kirkehistorisk Anekdote om den Würtembergske Psalmedigter F. F. Hiller ( 1769). Sagnet er frit omdigtet.








Alt breder Vaaren sin grønne Dug

over Steen og Stok;

det unge Vinløv kysser ismug

Fa'rHillersLok,

og Ranker skygge hans Pande.



Men ak, han veed, det er sidste Vaar

han skuer dem!

det knuger ham, det er hans sidste Aar

i det gamle Hjem

ved Neckars smilende Vande!



Her havde han talt, fra Stol, fra Kor,

under Kirkens Tag,

hver helligt Lovens og Livets Ord

paa Herrens Dag,

viist Vej mod de evige Strande.



Og vandret mangen et mødigt Fjed

over Bjerg og Dal,

og bragt i Hytterne Trøsten med,

en Trøst meer sval

end Pustet fra Neckars Vande.



Men en Stund har ikke hans Kirkes Hvalv

ham svart igjen;

thi som et Espeløv Stemmen skjalv

og døde hen,

mens Mismod skygged hans Pande.








En snigende Hæshed stjal dens Malm,

brudt var hans Røst;

den kunde kun knistre som vissen Halm,

kun hviske tyst

som Neckars slumrende Vande.



- Den Gamle helder sig mod sin Stav,

et Suk han drog;

da folde sig Hænderne: Herren gav,

og Herren tog!

Hans Navn være evig lovet!



Og Harpen han henter af Krogen frem,

hans Ungdoms Lyst;

og kjæler for Strengene, stemmer dem,

til de faae Røst

og tør deres Toner blande.



Og kan han kun nynne og hviske selv,

blev Strømmen Grus,

saa lader han sjunge Harpens Elv

med fulde Brus

som Neckars vaarlige Vande.



Og som af en overrislet Eng

der Blomster groer,

af Tonevældet fra Harpens Streng

der fødes Ord,

trohjertige, fromme, sande.








Ja, al sit bævende Hjertes Tro,

sin Lid til Gud,

det Haab, som slaar over Angsten Bro,

han hvisker ud

over Neckars hviskende Vande.



II.



Langs med Floden

gaar i Havegangen

HillersDatter,

let paa Foden,

lyttende til Klangen;

Haab hun fatter.



Fra de Dage

Klärchenmaatte bære

Afskedstanken,

hendes Klage

mægted ej at skjære

Redningsplanken.



Sørget har hun,

skjøndt hun hos sin Fader

frejdig smilte;

Harmen bar hun

under muntre Lader, -

dybt den hvilte.








Hvorfor skal han,

end med friske Kræfter,

la'e sig jage?

Hvorfor vil han

villig give efter

for en Klage?



Ej fordi hans

Hyrderøst er lammet

og affældig!

just fordi hans

Hvisken har dem rammet

tidt saa vældig?



Sandru Venner

bad ham ikke vige

fra sin Rede;

kun hans Fjender,

Fjender af Guds Rige,

derom bede.



Skal han bytte

Hjemmet her og Haven

med dens Buer,

skal han flytte,

flytter han i Graven, -

og hun gruer.



- O men Klangen

lyder ej bedrøvet

fra hans Hytte!








Psalmesangen

dirrer gjennem Løvet, -

hun maa lytte.



Faderrøsten

fanges af hans Datter

i dens Viften,

som i Østen

Kjenderøjet fatter

Kileskriften.



Selv bekymret,

inderlig Fortrøstning

op hun fanger:

Tro har tømret

Haabets høje Brystning,

skabt en Sanger.



- Mangen Aften

lytter hun bag Løvet

trang om Brystet;

mangen Aften

kommer hun bedrøvet,

vandrer trøstet.



Og sin Klade

glemte han derinde

tidt i Tanker:

Blyantsblade,

lagt for alle Vinde

mellem Ranker.








Mange Gange

læser dem hans Datter,

til hun kan dem:

Sang paa Sange!

lægger dem saa atter,

hvor hun fandt dem.



Klärchen vejer

Alt hvad hun skrev efter

paa sit Kammer:

tænk, hun ejer

fire Psalmehefter, -

Øjet flammer.



Og sit lange

brune Haar hun fletter; -

Ingen aner,

hun i lange,

gjennemvaagne Nætter

fletted Planer!



Valget truer,

nu er det paa Tide,

at de trykkes!

Let hun gruer, -

Fa'r skal Intet vide,

før det lykkes!






III.





»Hvad skal vi med den stumme Præst,

at faae en anden er os bedst!«

saa gaar iløn Parolen;

»Hvad hjælper det, viharham havt,

han kommer aldrig meer i Kraft

og aldrig meer i Kjolen!«

Og Menighedens lange Tog

med Spændesko og Spændebog

gaar nu til Valg paa Skolen.



Max Jürgeli en Broderflok

slaar ud med baade Arm og Stok:

Nu hævnes vi i Fællig!

Jeg husker nok den Aftenstund,

han læste Texten mig, den Hund,

han vil nok være hellig!

OgHanselhan er Præsten gram,

fordi han er for verdslig ham, -

saa Grunden er forskjellig.



Og En, som kjender sin Tabel,

han venter af et Salg sit Held,

og sin Beregning stiller:

Naar Præsten faaer en Eftermand,

saa kjøberhanmit Vingaardsland,

som Præstejorden skiller!

- Men mange baade Graa og Smaa

med Savn og Taarer tænke paa

»den kjæreFader Hiller!«.










I Græsset har en Flok sig strakt,

mens Sognets Ungdom holder Vagt

fra Trapperne til Svalen;

Max Jürgel skaffer sig et Krus,

og om det gamle Skolehus

er Latter, Støj og Talen, -

da Udkigsposten gjør Allarm,

og bringer dem sin Nyhed varm:

Nu kommer Specialen!*)



Men hist i Degnestuens Skjul

der sidder som en eensom Fugl

ungKlärchengjemt bag Ranken;

hun hører Tramp af Træskohæl,

og føler Trampet i sin Sjæl

og i sit Hjertes Banken.

Nu flytter hun bag Døren hen,

og lytter til Forhandlingen,

som stod hun selv for Skranken.



Og Menigheden bænker sig,

til Hvisken Støjen sænker sig,

nu kom der Haand paa Roret;

thi Provsten er der, høj og klog, -

hos Skrivetøj og Bibelbog

han sætter sig ved Bordet.

Ung Klärchen er om Hjertet trang,

da efter Bøn og Indgangssang

han højlydt tager Ordet.

*) *dolgoeO* Provsten.










»Ja kjære Venner, som I veed,

til Valg i Eders Menighed

indstillet har sig Trende.

De To I har i Kirken hørt, -

I sagde selv, det var lidt tørt,

og det fik ingen Ende.

Den Tredje skulde mødt idag,

men han har skriftlig talt sin Sag,

nu skal I Manden kjende!



Og af sit Bryst han tager frem

og deler ud og rækker dem

en Haandfuld Psalmehefter:

»Syng med I Store, syng I Smaa,

maaskee vi da til Valget gaa

med nok saa friske Kræfter l«

Og med en kraftig, mandig Røst

han stemmer i af fulde Bryst;

de Andre følge efter.



Og sees det kan paa mangt et Blik,

at denne Sangstrøm Magten fik

at overrisle Sjæle;

ej blot at stemme andagtsfuld,

men frugtbargjøre Hjertets Muld,

saa Sæd kan Ukrud kvæle,

og drive Viljen frem mod Ham,

som saae vor Nød, og bar vor Skam

paa Korsets haarde Fjæle.










Da Sangen taug, om Manges Bryst

en Skal af Haardhed har sig løst

i Bøn og ærlig Anger.

Og Provsten bliver ved: »Nuvel,

er ej vi Alle lidt i Gjæld

til slig en Sjælefanger?

Ja han fik Davidsharpen, han!

sig, har vi i vort Neckarland

en bedre Psalmesanger?



Hansøger Kaldet! han er svag,

og han maa fare lidt i Mag,

og have Lov at sjunge;

men han vil lønne en Vikar

- den samme, Fader Hiller har -

og læse med de Unge;

han er just ikke Taler, han,

men tro mig, ingen Trøstermand

I faae med bedre Tunge!



Forøvrigt, Eders Valg er frit, -

jeg veed ej Eders, veed kun mit.

Kom saa, og lad os stemme!«

Nej, Nej! Herr Special! O Nej,

Afstemning her behøves ej,

de Sedler kan vi gjemme, -

at vælge Andre var en Skam,

lad ham, den fromme Sanger, ham

iblandt os blive hjemme!










»Det vil han,« svarer Provsten rørt,

»nu da han selv sin Sag har ført, -

deterogvilhan atter!«

og Døren aabner han paa Klem

og drager stakkels Klärchen frem:

»see her hans hulde Datter!«

Forbauset, mellem Smil og Graad,

det gode Menighedens Raad

nu Sammenhængen fatter.



Max Jürgels Bande knurrer lydt,

jo de er bleven artig snydt,

og vil en Ny begjære;

men Menighedens store Kreds

er just med Valget veltilfreds,

ja saadan skal det være:

Vor gode gamle fromme Præst,

han passer os just allerbedst,

og han gjør Sognet Ære!



OgKlärchener saa bly og glad,

hun tænker paa hvert lille Blad,

som faldt i hendes Hænder:

et Løvtag af de Blade smaa

vil nu sit Hvalv om Hjemmet slaa,

- og Takkens Taare brænder.

Og Provsten klapper hendes Kind,

seer hende mildt i Øjet ind,

og sig til Sværmen vender:










»Ja Brødre, vides skal det dog,

at Præsten selv var ej saa klog

som Præstens lille Pige!

hunskikked mig den Psalmeskat,

som Eders Øjne op har ladt, -

men selv han vilde vige.

Han vilde fly fra Kald og Hjem,

han mente sig et Fattiglem,

og var dog blandt de Rige.



Tak Gud for Eders gamle Præst,

thi Trøstenkviskesallerbedst,

den Trøst som kan husvale;

og fik han Røst kun som et Siv,

om Kjærlighed hans hele Liv

kan højlydt føre Tale!

Guds Aand har nok i sagte Sus,

og tro mig, fra det Præstehus

Guds Fred vil sagte dale!«





I sin Løvhytte sidder den gamle Præst;

han er saa glad!

Ranken har Druer til høstlig Fest;

dens røde Blad

slaar nu sin Krans om hans Pande.

Han har sit Hjem, og sin Datterlil,

og Fred i Favn.










Men Würtembergs frommeste Harpespil

barHillersNavn

vidt ud over Neckars Strande.