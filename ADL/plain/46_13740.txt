Forskeren



Jordklodens underfulde Pragt

Ei fængsler Forsk'rens Ørneøie -

Han modig vover Solens Magt

I kiække Slutninger at veie;

Opdager Maanens Sympathie

Med Oceanets vilde Bølge:

Opiler alt hvad vil undflye,

Og blotter alt hvad sig vil dølge.

Han røver som Prometheus hist

Kiæk Zeus-Kronions Flammepile,

Og byder dem forbi sit Bryst

Ved sine Fødder døde hvile.

Han svæver op ved Lamberts Haand

Til Orioners Cycloider,

Tryg seer dem cirkle ved det Baand,

Som ei af Skiebnens Hænder glider.






Han hører under sine Fied

Talløse Sphærers Hær sig velte

Om Soles Vesta-Arnested

Og hen i Harmonier smelte.

Han skuer med seraphisk Lyst

At alt i stadig Hvirvel iler

Og - støttet til den største Trøst -

Tryg paaNødvendighedenhviler.