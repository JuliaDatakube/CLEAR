Blik mod SydenDet er ikke godt at vide, hvad den Eidoriske (trans og cis) Propaganda egentlig vil, for den
      veed det ikke selv. Den vil nu for det første tydske os dumme Dånen for
      at gjøre fornuftige Skabninger af os, ogja hvad saa? Skulle vi saa være
      Meklenborgere eller Brandenborgere? Oldenborrer eller Hannoveraner? Lutheraner eller
      Græker? Aanej! vi skulle blot være tydske: i Haab om, at utallige Konger
      og Cousiner kunne regjere over os til Verdens Ende- og endda noget derefter -(som
      Præsten Rodenborg sagde i sin Liigpræken over Frederik den Femte)
      - i Haab om, at vi kunne nyde den Glæde, Ære og Lyksalighed, at
      de store Potentater ville bruge os som Jetons, som Dambrikker, som Marqver i det store
      Dominospil, maae vi jo med Glæde smide vort gamle Sprog, vor gamle Historie, vore
      Sæder og Skikke - kort vor hele Nationalitet i Pullien. " Den gamle Mand"  bliver os altid vis.Det er sært af jer, I forstokkede, forblindede Sønderjyder (om
      Forladelse: Nordholstenere), at I ej kunne føle Lyksaligheden af at høre
      til Tydskland. I maae slet ingen Sands have for det dramatiske. I Tydskland har nu i en
      Række af Aarhundreder været opført Comedier, Ridderspil, men
      især Tragoedier - af hvilke een varede i fulde tredive Aar - det
      er Noget - Og saa kommer der saamange fremmede Skuespillere fra alle de
      europæiske Theatre, og give et Charivari, der gjør Nar ad Alverdens
      Kattemusik - det kalder jeg ogsaa Noget. - Naa! lad mig nu see, at I viser
      Jer fra en fornuftig Side! ikke laaner Øre til Dannevirkesnak, men snakker Tydsk
      - om det ogsaa er Galtydsk! det er dog altid bedre end Godtdansk. -
      Hillemænd! hvilken Salighed, naar I faaer Allesammen "æ tydsk
      Religion". Kahænsæ, I faaer ogsaa Nørrejyderne
      omvendt, og lad saa tage Øboerne, Hvo der vil! Gute Nacht, Danemark! schlaf wohl!
      - angenehme Ruhe.