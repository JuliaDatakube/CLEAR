Jagthunden.§ 1. Almindelige Betragtninger over denne
        Dyreslægt.Hunden er det huusligste af alle Huusdyr: det, som fremfor alle synes
       at være skabt til Menneskets Tjeneste. De andre kjende vel Huset, og antage det som
       et Hjem; men Hunden elsker det og forsvarer det. De andre vise sig som Leiere; Hunden som
       Medeier. Hine ere derfor tilfredse med et lidet Rum i Samme; denne er huusvant i det hele,
       Katten er den eneste, som virkeligt elsker Huset, ja i en langt høiere Grad, end
       Hunden; men for sin egen Skyld. - Hunden derimod for sin Herres. Hesten, Koen,
       Faaret o.fl. ere villige til at skifte baade Hjem og Herre; Hunden forlader kun det
       Første med den Sidste. Katten viser sig snarere som Eier,
       end som Leier: den erkjender ingen Herre; i dens tammeste Tilstand har den alle Beboere lige
       kjære, og gjør næppe nogen Forskjæl paa dem og
       Fremmede. Den bruger Huset som Eiendom, benytter uden Forbeholdenhed alle dets
       Beqvemmeligheder, og anseer alle Fødemidler som sine Egne. Alle Beboerne kunne
       uddøe, flytte - den bliver. Man vil endogsaa paastaae, at Ilden ei
       engang er istand til at fordrive den.Ganske anderledes er det med Hunden, hvis oprigtige Hengivenhed, ædle
       Uegennyttighed, og urokkelige Troskab med Rette har forhværvet den Titel af  Menneskets Ven. Og dette caracteristiske Venskab for Mennesket bevarer
       den under alle Forhold, gjennem alle dens Afartninger: som Vægter ved Hjemmet, som
       Hyrde i Marken, som Hest for Slæden; men allermeest som Jæger.Man behøver ikke at spørge: hvilket Dyr er først
       tæmmet? - det er Hunden. Den har aldrig været heel vild: har
       aldrig i nogen høi Grad havt den Frygt for Mennesket, som gjør alle
       andre Dyr til dets Slaver, eller Bytte. Dens medfødte Tilbøielighed har
       ført den sin Ven imøde, og lettet en Opdragelse, en Underviisning, i
       hvilken dens  Lærelyst lod den
       gjøre hurtige og sikkre Fremskridt. Hvor beundringsværdig er dog denne
       Tilbøielighed! Den kræver Menneskets inderligste Taknemmelighed mod
       Skaberen, der gav det en saa uundværlig Medhjælper til
       Herredømmet over alle andre levende Skabninger. Det er ikke for dristig en
       Paastand: at uden Hunden vilde Mennesket, i nogle Jordstrøg seent, i andre aldrig
       have arbeidet sig ud af den raa Naturstand; ja i visse Egne vilde det ei engang
       været istand ret længe at friste sin Tilværelse, i andre ikke
       kommet videre end til Nomadelivet - det første Trin paa Culturens Stige.
       Hvorledes vilde det seet ud for Polarlandenes Beboere, for Eskimoerne,
       Grønlænderne, Kamskadalerne, dersom ikke Hunden var bleven dem
       skjænket, til at føre dem hastigt og sikkert omkring over de uhyre
       Sneemarker? Hvorledes skulde de have fristet Livet de lange Vintre? Skulde de stedse have
       havt Magt og Held til, i den korte Sommertid at jage og fiske sig Næringsmidler for
       de tre Fjerdedele af Aaret? Den dybe Snee havde forbudet dem enhver længere Udflugt
       fra Hytten, ethvert Samqvem med Andre. Men nu, med Hunden til Hest, fare de let og rask over
       Sneehavet, til heldig Jagt, til muntert Besøg: nu er Vinteren - den
       lange, haarde Vinter - deres gladeste Tid. Som den kostelige Kameel er for Araberen
        "Sandørkens Skib" saa er Hunden Sneørkens i det barske Norden.Beundringsværdig - vi kunne ei gjentage det for tidt - er
       denne Hundens ret magnetiske Tilbøjelighed for Mennesket; den ligner -
       der skulde dog vel ingen af det elskværdige Kjøn læse disse
       Blade? - den ligner Qvindens: som hun, søger den en Ven, en Beskytter,
       en - ja, en Herre. Haardhed, selv Mishandling binder den end fastere til den
       udkaarne Hersker. Som Mandens Haandgribeligheder hos halvvilde Folkeslag ansees af Hustruen
       for gyldige Ægteskabsbeviser, for utvetydige Kjærlighedsmærker:
       saaledes optager ogsaa Hunden sin Herres Tugtelse med ydmyg Underkastelse, og slikker den
       Haand, som revser den. Katten viser Kløerne igjen, Hesten sine Hover; men Hunden
       skjuler de hvasse Tænder, og gjemmer sit Mod og sin Styrke for den
       strænge, nen alligevel elskede, Herres Fjender.Hunden elsker Mennesket over alle Ting, høiere end sig selv. Naar Herren kalder,
       forlader den Mad og Drikke, og - Elskov. For at behage ham lærer den de
       vanskeligste, Man kan næsten sige - de unaturligste Kunster. Den
       glæder sig ved opnaaet Færdighed, fordi  den veed at det glæder dens Lærer. Den gaaer paa
       Tvende, for at ligne ham; den angriber sin egen Slægt, for at forsvare ham; hans
       Kjærtegn er dens høieste Belønning; hans Mishag er den
       utaalelig, og Hug smerter ei alene dens Legeme, men og dens - ja hvorfor ikke?
       - dens Sjæl. Thi Hvad mangler den vel uden maaskee Selvbevidstheden, der
       er Menneskesjælens Fortrin, og, som det kan falde sig, Kilden til den
       høieste Lykke, eller til den dybeste Elendighed? Og endda, foruden dette, havde
       Hunden blot Taleevne, den skulde med sin Herre maaskee føre lige saa underholdende
       Discours som mangen tobenet Tjener. Det er almindelig bekjendt, hvilken magisk Virkning det
       menneskelige Ansigt - fornemmeligt Øinene - øver
       paa alle Dyr, Endog de stærkeste og modigste udholde ikke Jordens Herres faste
       Blik, med mindre de ægges af den yderste Hunger, eller Smerten hæver
       deres Mod til Raseri. Man har herpaa de mærkeligste og meest afgjørende
       Beviser: saasnart Man blot stivt anskuer (fixerer) et Dyr, og dettes Blik møder
       vort, da er det som hele dets overlægne Kraft slappedes, det betages af Frygt og
       seer sig om efter Flugt. En hollandsk Colonibonde paa Cap befandt sig i en Tykning med eet
       lige tæt hos en Løve. Denne griber over hans venstre Arm, dog uden at
       bide til; den er kommen ham for nær, tør hverken angribe eller fly.
       Jægeren, som kjender den Egenskab, om hvilken vi tale, staaer ubevægelig
       og stirrer ned paa Løven, og denne - plirer, tillukker næsten
       Øinene, og rører sig lige saalidet. Havde ikke nu, ulykkeligviis, en
       Cammerat ved sin Mellemkomst tilintetgjort Fortryllelsen, den skulde - herom var
       Manden fuldelig overbeviist, efter nogle Secunders Forløb have sluppet Armen,
       rygget sig og grebet Flugten; men da Hiin skjød, uden at døde den paa
       Stedet, beed den til, og Jægeren var nu og paa sin Side nødt til at
       bryde Neutraliteten, med den Høire gribe sin Kniv og begynde en Kamp, der endtes
       dermed, at Løven faldt og at Overvinderen døde et Par Dage efter.
       Enhver Hippolog veed, at han, ved at gaae lige imod en kaad eller ondskabsfuld Hest,
       imponerer denne; og for ikke længe siden har en østerrigsk Cavallerist
       offentligt paastaaet: at han begynder og fuldfører den uregjerligste Gangers
       Afretning og Betvingelse med at stille sig tæt foran den, og der anvende
       Menneskeblikkets Trolddom. Lænkehunden - af hele Slægten den
       meest raa og vilde - den bidskeste Lænkehund lader sig ved dette
       Kunstgreb af en Fremmet jage ind i sit Huus; men ophører Communicationen mellem
       Begges Øine, ophører ogsaa strax det magiske  Phænomen.* Dog, Hvad vi her egentligt ville
       bemærke, er dette: at Hunden, ei alene Hig de øvrige
       firføddede Skabninger, bevæges af Frygt ved Skuet af det menneskelige
       Aasyn; men ogsaa af Glæde. Den læser i Herrens Øine ligesaavel
       sin Belønning, som sin Straf; den beiler til hans Gunst, smigrer og
       kjærtegner, indtil en venlig Mine forkynder den sit Ønskes Opfyldelse.**Ethvert Dyr kan, under Menneskets Veiledning, modtage en Slags Dannelse, eller
       lære Noget, som ligger udenfor dets Natur; men Faa af dem lære med Lyst, og vel Ingen, uden Hunden, for at behage sin
        Lerer. Elefanten er yderst lærenem, gjør ogsaa villig Brug af sin
       Lærdom; men Alt med en vis Gravitet og aldrig uden Opfordring. Det Samme er omtrent
       Tilfældet med Hesten. Fuglene ere mere villige og muntre; men hos dem seer Alt
       heelt mechanisk ud. End-ogsaa Katten kan bibringes andre Kundskaber, end at røve
       og rapse; men med stor Besværlighed, og under idelig Modstand, af hvilken dets
       velbekjendte Mærker ses paa Hovmesterens Hænder. Hunden alene
       lærer con amore, og søger sin Flittigheds Belønning i
       Underviserens Klap og Roes. Og vist er det, at Man hos de lærvilligste af alle
       Arter - Pudlerne - kommer videre med det Gode, end med det Onde. Vel kan
       enhver Hund - som ethvert Barn - indprygles Kundskaber og
       Færdigheder; men saa kan Man ogsaa være forsikkret om, at disse ei heller
       udøves uden Tvang og Nødvendighed. Naar vi herefter komme til at
       afhandle Hønsehundens Dressur, skulle vi * Ei alene Ansigtet, men
        det hele menneskelige - ubedækte - Legeme skrækker
        Dyrene: en glubsk Hund, som ellers ikke af noget som helst Andet lader sig kyse, flygter ved
        Synet af et nøgent Menneske. Tyve have benyttet sig heraf for at stjæle
        i Pakhuse, der bevogtedes af glubende Dogger. Det er og et almindeligt Sagn, at Qvinder, som
        ere forfulgte af mandolme Tyre, have bragt disse til at vige ved det samme Middel, som de
        scythiske Koner anvendte for at standse deres flygtende Mænd, der da, betagne af
        Skamfuldhed, vendte sig om mod Fjenderne og beseirede dem.** En Anmærkning ville vi dog vedføie denne Materie: Da
        det menneskelige Ansigt saaledes skrækker vore Medskabninger, mon det da ei skulde
        være hensigtsmæssigt for Jægeren at skjule sit? f. Ex. med en
        mørk Maske? Vist er i det mindste, at af svenske og russiske Jægere paa
        sine Steder bruges et Slags Hætte (omtrent som Bøndernes Hatteslag i
        ældre Tider), og naar de ville skyde Urhanen paa Skogger, skjule de Ansigtet med
        Granqviste. stræbe at godtgjøre:
       hvorlunde den ubarmhjærtige Pryglen er ganske unødvendig, og at Man paa
       den modsatte Vei, med Taalmodighed, kommer ligesaa vidt. Men det gaaer her accurat som med
       Børneopdragelse: Man vil komme til Maalet ad en Gjenvei;
       Man giver sin Utaalmodighed, sin Knarvornhed, sin Vrede Rum; Man finder det næmmere
       at slaae sig igjennem, end at liste sig frem. Reent ud sagt: Man
       forstaaer ikke - gider ikke forstaae at lempe sig, at
       studere Opdraglingens individuelle Caracteer, benytte hans Anlæg, aflede hans Feil;
       Man vil drive ham foran sig til Maalet, istedet
       for at drage ham efter sig*Hundens Troskab er saa almindelig anerkjendt, at han ofte, som
       Sindbillede paa denne Dyd, pryder Stambøger, Nytaarsvers og mange stolte Malerier.
       At anføre Exempler, var det Samme, som at skrive en særskilt Bog. Vi
       bemærke kun herved: at den omhandlede Egenskab findes i udmærket Grad hos
       visse Arter: Pudlen, Hønsehunden, Gaardhunden o.fl.; i ringe Grad hos andre, f.
       Ex. Blodhunden, Støveren, Gravhunden, Mynden, samt at baade blandt Disse og Hine
       gives mærkelige Undtagelser fra den almindelige Regel. Forfatteren har kjendt en
       Hønsehund (en ægte Pointer og dresseret par force) som, foruden det at
       den vilde bide Folk - Jægere og Ikkejægere - end ikke
       uden Knur og Tænders Gnidsel modtog sin Herres mundtlige Correx; og gik det til
       Haandgribeligheder, gjorde Chasseur, skjøndt en fortrinlig Hund, ikke niere Godt
       den Dag; ja, hvis ikke Herrens kæmpestærke Venstre havde formaaet at
       knugholde Krabaten, medens den Høire bearbejdede hans Rygstykker, skulde det
       bleven til en ordentlig Tvekamp. Paa den anden Side veed Forf, * Der gives
        Undtagelser fra enhver Regel, følgeligt og fra denne pædagogiske;
        hvilken Reservation Læseren ombedes ved flere Leiligheder at antage som forudsat.
        At der f. Ex. findes forstokkede Hundesjæle, der ikke ville gjøre godt - enkelte lumske, troløse Individer
        o.s.v., hæver ikke Hvad der gjælder om Slægten i
        Almindelighed. Ei heller maa tabes af Sigte, at hver enkelt Art har sine visse
        Eiendommeligheder, sit caracteristiske Særkjende, viser større eller
        mindre Lærvillighed, høiere eller ringere Hengivenhed for Mennesket,
        lige nede fra den butte, studsige Mops og op til den ædle Hønsehund,
        hvem vi under denne Afhandling meest har for Øie. Men ak! ogsaa i denne Familie
        træffes Een og Anden, som slaaer ud af Arten, og disse ere
        da - som enhver Jaeger veed - reent bandsatte. en Mynde, der formelig sultede sig ihjel af Sorg
       over sin Herres (en Herregaardskyttes) Død, liggende ubevægelig paa eet
       af hans efterladte Klædningsstykker.Den Snildhed, Eftertænksomhed og Aandsnærværelse, som Hunden
       ofte udviser, ere Egenskaber, der, i Forening med dens Erindringsevne, antyder noget Mere,
       end blot Instinct: (blind, bevidstløs Naturdrivt) et Ord,
       ved hvilket vi gjerne, i selvbehagelig Følelse af vor egen
       Aandsoverlægenhed, betegne Dyrenes Tænkeevne. Hvo har ikke
       hørt om de herlige Hunde, Munkene paa Sct. Bernhardsklosteret holde til at oplede
       de i Sneen Vildfarende og Begravne? I Sneefog gaae de paa egen Haand ud med en Klokke og
       Liqueurflaske under Halsen til de Udmattedes Styrkelse. Kunne Disse ikke følge
       dem, vende de tilbage og vise deres barmhjærtige Herrer Vei til de Forulykkede. Her
       kun eet Træk af mange: En saadan Hund havde i Sneen fundet en Moder med sit
       fiiraarige Barn. Hun, som med sit Legeme havde bedækket den Lille, var
       død; men Denne endnu levende og rørig. Og see! Barnet kommer ridende
       paa Hundens Ryg til Klosterporten! Hvorledes er det kommen tilhest? vist ikke uden Hundens
       Hjælp og Anstrængelse. Denne Tildragelse, der ikke er mange Aar gammel,
       har allerede Penselen og Gravstikken foreviget. - Flere af vore Læsere
       kjende vist Historien om den Hund, der ved sin Aandsnærværelse frelste to
       Menneskers Liv. Disse vandrede paa en af Helvetiens farlige Bjergstier. Pludselig glider den
       Ene (Hundens Eier) ud, og er allerede paa Glid ned ad den bratte Klippevæg. Hans
       Ven griber fat paa ham; men drages selv ud, og har endnu kun Hold med den ene Haand ved
       Kanten. Uden Hjælp skulde han inden faa Secunder være nødt til
       at slippe, og Begge havde uden Redning været fortabte; men Hunden frelste dem: uden
       Betænkning greeb han fat i den Øverste, og holdt ham saalænge
       til han fik hævet baade sig selv og sin Ven. Var her ikke Mere, end Instinct? Endnu
       kun eet Exempel baade paa Overlæg (Raisonnement) og Beslutningsraskhed, og tillige
       paa den tidtomtalte Tilbøielighed til Mennesket, fornemmeligt til at udkaare sig
       eet især til Herre og Ven. Til Begivenheden var Forfatteren Øienvidne.
       Fire Personer vilde paa Uhrhønsjagt; kun Een af dem havde en fuldkornmen
       paalidelig Hund. De Andre laane da en Saadan af en femte Jæger, som ikke selv kunde
       følge med. Den kante Hund havde ofte før været med, snart den
       ene snart den anden af Jægerne - uden sin Herre - men
       længere end en halv Dag kunde den 
       aldrig afsee ham, og løb altsaa hjem, naar der var en Pause i Jagten, Da Selskabet
       denne Gang agtede at blive borte flere Dage, førte det om Natten i Vogn den laante
       Hund hen til Jagtpladsen, en 4 à 5 Miil fra deres Hjem, og hvor den ikke
       før havde været. Det gik nu ret godt den første halve Dag;
       men da begyndte Hunden at blive urolig, foer omkring i Heden og ledte om sin Herre, og kun
       Skud kunde give dens Længsel en anden Retning, og kalde den tilbage. Da dette flere
       Gange var skeet, og Man endeligt mistvivlede om at kunne styre Hunden længere, tog
       den pludseligt den Beslutning, som nu skal fortælles. Med ludende Hoved og
       virkeligt sørgende, havde den fulgt Selskabet i en Afstand, standset imellem, seet
       sig om, og kun ved venlig Kalden og Sigten med Geværerne ladet sig formaae til at
       gaae videre. Omsider staaer den ganske stille, hæver Hovedet, og efter nogen
       Betænkning farer den hen til een af Jægerne, springer loggrende og
       smaagjøende rundt omkring ham, gjør adroit og, kort sagt! ganske
       umiskjendeligt kaarer ham til sin Herre. Fra dette Øieblik tog den med
       sædvanlig Iver Deel i Jagten, og hang, lige til Hjemkomsten, med inderligste
       Hengivenhed ved den Nyvalgte, uden at ændse de andre Jægere, med Hvem den
       dog før havde staaet paa lige Fod. Er her ikke meget Mere, end Instinct?At den nyttige, for Mange uundværlige, den lærvillige, trofaste Hund,
       denne utrættelige Deeltager i Møie, denne modige Deeltager i Fare
       - at den er bleven agtet og gjenelsket af Menneskene, det er ikke Meer, end
       rimeligt og billigt. Preussens Frederik den Anden havde sin kjære Biche, og Danmarks Frederik den Anden sin treuer Wildbrad*  Norges Olaf Trygvesen sin Vige, og - Hvo
       kan opregne alle dem, der hos deres umælende Venner have
       fundet og paaskjønnet den uegennyttige Kjærlighed og
        urokkelige Troskab, de saa ofte forgjæves søgte hos de talende?
       Hvor kan dét da undre os, at vi i vore hedenske Forfædres Grave finde
       Hundebeen ved Menneskebeen? Med Helten fulgte - i Døden som i Livet
       - Hvo der elskede ham meest: hans Fostbroder, hans Hest, hans Hund. Med ham bestege
       de Baalet; med ham bestege de det brændende Skib; med ham nedstege de i
       Høien, der tillukkedes over dem, og for evigt begrov dem i Mørke og
       Glemsel.Men - ikke allevegne er det ædle Dyr saaledes agtet. Der gives* Den tro Svend sees endnu afmalet ved sin kongelige Herres Fødder.Illustrationerne vises ikke af hensyn til rettighederne.Lande, hvor det rangerer under Svinet, og hvor dets Navn er det værste af alle
       Skjeldsord. De gamle Ægypter, der byggede Templer for Katte,
       havde næppe et Hul for Hunde. Tyrkerne regne dem endnu lige med Vantroende, og i
       deres Stæder gaae de huusvilde og herreløse omkring -
       firbenede Lazaroner - og nære sig af Aadsler og Uhumskheder: de taales
       blot som et Renovationslaug, og foragtes. Og saaledes omtrent er deres Tilstand i hele
       Orienten, eller nøiere bestemt: saavidt som Islamismen strækker sig.
       Aarsagen hertil ligger temmeligt nær for Øie: disse Nationer behøve dem ikke, og savne dem ikke, fordi de have, og altid
       have havt andre Huusdyr, som tilfredsstille deres faa Fornødenheder.
       Ørkens Nomade eier sin Kamel, hvis Haar forsyner ham med Hæder og Telte,
       hvis Yver nærer ham, hvis hurtige Been bærer ham fra Øe til
       Øe over det uhyre Sandhav; for de ældre Scyther, for de yngre Tartarer
       gjorde og gjør endnu den ædle Hest ethvert andet Huusdyr
       overflødigt; og andre sydasiatiske Folkeslag eie tilmed: Oxen, Æslet og
       Faaret: en Riigdom, som gjør dem Savnet af andre let og umærkeligt. Og
       hertil kommer, at ingen af de opregnede Nationer ere Jægere.
       De ere alle mere Hyrder, end Jorddyrkere, og Mange af dem endog
       aldeles nomadiske.At Hunden, hvor dens Opdragelse forsømmes og den selv henlever i Lediggang,
       Foragt og Mishandling, forfeiler sin Bestemmelse og fordærves, det er ikke Meer,
       end hvad der skeer med Mennesket - det enkelte og hele Samfund: Hunde og Zigeunere
       staae i Tyrkiet paa eet Trin; lumske, bedragerske, tyvagtige, feige ere de Alle tilhobe. Men
       mærkeligere er det, at Hunden ogsaa kan opdrages til Laster,
       til Tyveri, til Grusomhed; den antager ofte Opdragerens Caracteer, saa Man er nær
       ved at turde sige: "ligesom Herren er, saa følge ham Hunde."  De guld- og
       blodtørstige Spanier lærte deres Hunde at sønderrive
       Caraiber; den barbariske Helt Olaf Trygvesens Vige agerede undertiden Skarpretter, og Man har
       flere end eet Exempel paa, at Pudler kunne vorde de snueste og behændigste
       Pengetyve. Men godmodige Mennesker derimod have gjerne Hunde af samme Caracteer:
       Grønlændernes, skjøndt indbyrdes bidske og halvvilde, som
       deres Herrer, ere fromme mod Mennesker, især mod Børn, der kunne
       gjøre ved dem Hvad de ville.Endeligen kunne vi ikke lade uberørt en Natur-Egenskab, som Hunden ene har
       tilfælles med Mennesket, og som afgiver end eet paafaldende Vink om, at dette Dyr
       af Skaberen ret egentligt er bestemt til vort bestandige Selskab: det kan
        leve under alle Himmelegne, Uge fra de allerkoldeste til de
        allerhedeste. Hesten, Katten, Svinet taale vel de sidste, men naae derimod ikke op over
       Polarkredsen; Iisbjørnen kommer ikke neden for denne; Ræven og Haren,
       der udholde de arctiske Landes frygtelige Kulde, trække sig tilbage fra de tropiske
       Egnes brændende Sol. Hunden alene følger os overalt, vor tro og
       uforfærdede Bundsforvandte i Kampen mod Novaja Semljas Bjørne og
       Senegambias Løver.Til Slutning ville vi fremsætte nogle Tanker over et Spørgsmaal, der
       tusinde Gange er gjort, men endnu aldrig tilfredsstillende besvaret; langt fra ikke fordi vi
       hertil troe os istand, men fordi det altid medfører en vis særdeles Moro
       at behandle dunkle Æmner - saadanne, om hvilke Man frit kan opkaste
       saamange Gjætningssatser Man behager, uden Frygt for, med Skamme at slaaes af
       Marken. Spørgs-maalet er dette: "hvorfra er
        Hunden?" eller: "fra Hvem nedstammer den?"Naar Man seer hen til de mangfoldige Arter af denne Dyreslægt, af hvilke Man ikke
       kjender en enestes Oprindelse eller Alder, viser Spørgsmaalet sig endnu mere
       forviklet og vanskeligt; og de, som ville give dem Alle en fælleds Stammefader,
       komme temmeligt i Klemme med deres System - uden at vi just derfor tør
       fordriste os til at omstøde det. Hvilken uhyre Afstand er der ikke mellem den
       store Dogge og den lille Bologneser? mellem Mynden og Mopsen? den Første ligner
       dog øiensynligt langt mere Ulven. Kan vel den spinkle Vindspiller regnes i
       Slægt med den muskuleuse Bulldog? ell. tør den dvergagtige Gravhund med
       sine Dragkistebeen paastaae, at have Ahnherre tilfælleds med den
       kæmpebyggede Slagterhund? Og dog  har
       dette hidtil været den almindelige Mening. Men lad os betragte enhver Hypothese
       især! der ere egentlig fem.Den første gjør Ulven til alle Hundefamiliers
       eneste Stamfader. Vel er det saa: foruden at have Beenbygning tilfælleds, findes
       flere Hundearter, som meer eller mindre ligne Ulven. Det er f. Ex. Mynden, Doggen,
       Slagterhunden, men allermest den grønlandske eller Eskimohunden, der aabenbart
       seer ud som en Halvbroder til den nordamerikanske Ulv (der dog er væsentligt
       forskjellig fra den europæiske), har og samme Tungemaal, da den ikke
       gjøer, men tuder. Vel er det saa: at Ulven, tæmmet, kan yngle med en
       Hund af passende Størrelse; men Hvad beviser da dette? Hesten og Æslet
       yngle sammen, Tigeren og Løven ligesaa; Uhrhanen parrer sig med Røien,
       Kanariefuglen med Irisken; men dette forleder dog Ingen til at bestemme en fælleds
       Oprindelse for disse mesallierte Par. Men foruden den allerede anførte Indvending
       (Hundearternes store Forskjellighed) mod denne Hypothes, fremsætte vi endnu trende
       andre.1) Af Ulvens indvortes Egenskaber findes hos de allerfleste Hundearter faa eller ingen
       tilbage: skulde da dens Despotcaracteertræk: Lumskhed, Grusomhed og Feighed, saa
       reent kunne forsvinde hos dens Efterkommere, at Man hos Fleerheden af dem endog
       bemærker de lige modsatte: Ærlighed, Godmodighed og Tapperhed? Og skulde
       Ulvens Menneskeskyhed og Hang til Frihed saa let kunne forvandles til Kjærlighed
       til Menneskene og deres Herredømme?2) Det er næppe tvivlsomt, at der ligger i Menneskets og alle
       firføddede Dyrs Legemer - om ikke just en bestemt Tendents -
       saa dog en Beqvemhed til ved Forplantning at forstørres. Hvis ikke saa var, skulde
       Menneskene ved deres forkjælede Opdragelse, naturstridige Levemaade og Sygdommes
       Legioner forlængst være indskrumpede til Lilleputter. Vi see
       tværtimod, at de meest forfinede Folkeslægter i legemlig
       Størrelse slet ikke staae tilbage for de vildeste Horder; ja at de enkelte
       Kæmpeexemplarer netop maae søges blandt Hine. Vi have i de nyere Tider
       erfaret, at den tamme Oxe kan naae en Højde af 3 Alen og derover, med tilsvarende
       Drøide, og Hesten en Elephantstørrelse af 4 Alen og derover. Selv
       blandt Hundene bemærke vi, at en Tæve ofte tillægger Hvalpe,
       der vorde dobbelt saa store som Moderen. Hvorledes skulde det da gaae til, at ingen af
       Hundearterne naae Ulvens Størrelse og Styrke; men at de næsten Alle
       krybe ned ad - Nogle til rene Dværge?3) Dersom Hunden skulde nedstamme fra Ulven, hvoraf forklare vi da den Førstes
        medfødte Frygt for og Had til den Sidste?Der kunde endnu siges Mere om denne Materie; men det Anførte tykkes os Nok for
       at vise: at i det Høieste kun enkelte Hundearter tør kaldes langt ude beslægtede med Ulven, dog blot som Sidelinier, omtrent som Zebraen med Hesten, som Kaninen med Haren o.s.v.Den anden Hypothes udkaarer Ræven til Stammefader for
       Hunden, Ogaa herimod sætte vi (paa No. 2 nær) Alt hvad der er sagt om den
       Første.Den tredie og nyeste antager Jakalen i Rævens Sted. Men
       Hvad er Jakalen Andet, end den østerlandske og tropiske Ræv? Han og hans
       nordiske Broder ere næppe at kjende fra hinanden.Den fjerde Gjætning, der vistnok kommer Maalet langt
       nærmere, er paa een oprindelig Hundeart, hvorfra alle de
       øvrige skulle nedstamme. Og den  femte forener de
       første fire under Eet.Efter at have fremsat vore Tvivl om Rigtigheden af vore Forgængeres, ville vi
       - for at give revenge - opstille endnu een Hypothes af vor egen Fabrik.Vi antage næmlig flere oprindelige Racer ved Siden af hverandre,
        der siden ere forblandede, og bave frembragt de øvrige. Da af andre Dyr
       - ei alene tamme, men ogsaa vilde - gives to, tre og flere forskjellige
       Urstammer, synes det os ogsaa overensstemmende med Skaberens Viisdom og særdeles
       Forsorg for Mennesket, fra Begyndelsen af at frembringe flere forskjellige Arter af det Dyr,
       der skulde vorde Mandens første Ledsager ud af Naturens vilde Stand, og hans
       Medhjælper til Jordens Undertvingelse; samt at enhver Art ansattes i den Egn, hvor
       dens Egenskaber kom den begyndende Nybygger meest til Nytte. - Lige-saa rimeligt
       som det er, at Hesten paa Sletterne og den paa Bjergene, at Beduinens smækre Ganger
       og Høiskottens lille kraftige Pony have - efter deres Bestemmelse
       - hver havt sine særskilte Stammeforældre; saa troligt er det
       og, at enhver, i Henseende til Clima, Jordskikkelse, animalske og vegetabiliske
       Frembringelser forskjellig Egn, ogsaa er tildeelt sin egen særskilte Hundeart. At
       bestemme hvilke og hvormange disse monne være, og hvilke der siden ere opstaaede
       ved Stammernes Krydsning - med andre Ord, hvilke der ere Ægte og hvilke Blandinger - kunde maaske
       ikke være saa vanskeligt som vidtløftigt, og føre os forlangt
       ud over dette Skrivts Grændser. Vi ville alene gjøre
       opmærksomme paa: at visse Arter, f. Ex. Mynden og Gravhunden,  bestandigt vedligeholde sig i oprindelig Ægthed, uagtet alle
       de Blandingsarter, de bidrage til at frembringe; hvilket derimod ikke er Tilfældet
       med de Sidste, da disse ideligen variere.Den vigtigste Indvending, som kunde gjøres mod dette System, var vel
       følgende: "Af alle andre tamme Dyr findes endnu, enten hist eller her
       paa Jordkloden, flere eller færre i vild Tilstand, hvorfor da ikke ogsaa af
       Hunde?" - Vel kunde vi hertil strax svare: "der  findes vilde Hunde;" men vi ville ikke tage vor Tilflugt til
       en Paastand, om hvis Rigtighed vi selv staae i stor Tvivl.* Thi vel ere i mennesketomme
       Ørkener, f. Ex. i Sydafrica, af Reisende antrufne Flokke af vilde Hunde; men mon
       disse ikke have oprindeligt været tamme? saaledes som der
       paa de caraibiske Øer, da Boucanierne efterhaanden forlode disse med deres
       Haandværk, Jagten, forefandtes enkelte Kobler af herreløse Hunde, der
       dreve Jagten for egen Regning.** Men vi sige derimod, som vi mene det: "Der gives
       ingen vilde Hunde, fordi disse Dyr fra Begyndelsen af ere skabte tamme, eller dog med en
       Beqvemhed og en Drivt til, efter Alfrembringerens Planer fremfor alle at
        vorde det."Og slutte vi hermed vore foreløbige Bemærkninger, for
       hernæst at tage fat paa Beskrivelsen af hver særskilt, til Jagten
       brugelig Art at disse vore, over alle andre yndede, Medskabninger.* Vi sige Tvivl; thi tvivlsomt bliver stedse dette Punct. Og vil Nogen absolut
       have vilde Hunde, have vi Intet derimod: ligesaavel vilde Hunde, som vilde Mennesker.** Franskmanden Oexmelin, der, som Chirurg, deeltog i
       de amerikanske Fribytteres vigtigste Tog, og omgikkes baade Boucanier og Flibustier,
       fortæller: at han, tilligemed en Boucanier, var Vidne til hvorlunde et saadant
       Kobbel Hunde paa egen Haand jagede et vildt Sviin. Men deres tamme Opdragelse
       røbede sig tydeligt herved: da Sviinet var dræbt, holdt hele Kobbelet
       sig tilbage, indtil Støveren (le brac) havde
       mættet sig - ganske efter Dressuren. - At ei alene Jagthunde;
       men ogsaa Huushunde kunne forvildes, eller henfalde i en vild
       Tilstand, naar de, vel at mærke! mangle menneskelig Omgang, derpaa haves i den
       nyeste Historie et, vel mageløst, Exempel. Da Borgerkrigen, i den franske
       Revolutions første Periode, rasede i Vendeen, blev een af de kongeligsindede Byer
       - om vi mindes ret Chatillon - indtaget med Storm af Republicanerne. De
       af Indvaanerne, som ei iforveien havde frelst sig ved Flugten, bleve myrdede til sidste Mand,
       saa at der i den ulykkelige Bye ikke fandtes et eneste levende menneskeligt Væsen.
       Da denne rasende Krigs Luer endeligt vare udslukte, søgte de bortflygtede og
       vidtadspredte Indbyggere tilbage til det ødelagte Hjem. Men see! her modtoges de
       af en ganske uventet Fjende: Hundene, som i Blodbadet ikke ænsedes, og som derefter
       havde næret sig af Menneskekjød, havde nu Byen i Besiddelse, og angrebe,
       som Rovdyr, de sig nærmende retmæssige Beboere. Flere, som i enkelte Hobe
       og ubevæbnede vovede sig did, bleve sønderrevne, eller bortdrevne; og
       omsider maatte en heel Bataillon udcommanderes, for andengang at storme Chatillon, og lade
       den fiirbenede Besætning springe over Klingen.