Erindringer fra Hirschholm.



Titta dit åt, dit åt strand,

Ut åt sion; paa venster hand,

Dit midt öfver at det huset,

Där som ljuset

Syns ibland.

Nei, min ros! min sockerbit!

Dit åt, der jag pekar, dit,

Dit åt skogen,

åt den krogen

Med en skorsten röd och hvit.

Fredm. Epistl. 49.




Posthuset i Hirschholm.

Et Maanskins-Stykke.

Mel. Fredm. Epistl. 77.



Natten er kjølig og Vindene feie

Lummervarmen sagte fra Træer og Krat;

Bøgenes Blade, der gyngende neie,

Spiller Maanen paa i den dæmrende Nat.

Kammeret er mig for snævert. Endog

Hunden forglemmer sin søvnige Vane,

Kradser paa Døren; et talende Sprog!

Nu, saa gaae med, min Diane!



Ak, her er smukt! See, paa Søernes Flade

Glimrer Maanen dybt i det krusede Vand.

Tys! ingen Lyd i den eensomme Gade!

Alle sove trygt, baade Qvinde og Mand.

Skomagerkonen er oppe, min Tro!

Synger for Drengen, paa Skjødet ham sætter.

Ja, hun maa kjøbe sig Glutternes Ro

Med sine søvnløje Nætter.






Hist over Slotshavens sjunkne Terrasser

Hviler Nattens Dug som et grædende Hav.

Slottet, man nedrev i uhyre Masser,

Vidner Kirken om, lig et Kors paa en Grav.

Egnen er øde, Mathilde, hvor du

Flygtig har redet den flygtige Ganger;

Blot dine Lidelser mindes endnu

Af den tungsindige Sanger.



Tys! er det Ryttere, hisset jeg hører?

Lyden farer dump, og man skjelner den ei.

- Nei, med et Læs en Forpagtervogn kjører,

Stødende saa tungt paa den brolagte Vei.

Ak, hvilket Læs! og paa Toppen en Sæk!

Dorsk en Forpagterkarl throner derover,

Sover og nikker og vaagner med Skræk,

Nikker saa atter og sover.



End af en Skorsteen derovre sig hæver

Som et Slør af Æther den blaalige Røg,

Lyser i Maanskin, imedens den soæver

Bølgende forbi den beskyggede Bøg.

Og med et Shawl om det lokkede Haar

Viser sig En i vor øverste Stue:

Lænet til Armen i Vinduet staaer

Eensom Professorens Frue.






Hør, hvor hun synger: »See, Skyarna glimma,

»Stjernorna försilfra båd vatten och land,

»Månan i molnet sin guldgula dimma

»Kaster öfver klappträn och såar vid strand.«

Fredman! Din Sang, der er kjendt af saa Faa,

I hendes drømmende Tanke den hviler;

Ak! og i Øinenes natdunkle Blaa

Speiler sig Maanen og - smiler.



Stille! jeg hører en Smelden og Kalden;

Heste blive forspendte: »Hyp! vil du gaae!«

Bonden ta'er Tømmen og kjører fra Stalden,

Skuret hisset ovre, hvor Vognene staae

Underlig trist er det fugtige Skuur,

Sparsomt belyst af en eneste Lygte.

See kun, hvor henad den kalkede Muur

Skyggerne vaklende flygte.



Heisa, Diane! hvad gjøer du og snuser?

Kjender du ei længer vor Postmesters Kat?

- Mærk, hvor den logrer med Panden i Kruser,

Frygter dog tilsidst for at tage den fat.

Couche! Vil du lystre! Herhid! Det var brav!

Hører du ikke, hvor Postkarlen blæser?

Oppe paa Veien der kommer i Trav

Holsteenske Vogne og Chaiser.






Posthornet flinger saa muntert i Natten;

Kudsken svinger Pidsken, og Hesten gjør Spring.

Herrer og Damer med Fjeder i Hatten

Ruller ind i Byen og seer sig omkring.

»Holla ved Porten! gjør Plads! Vi skal ind.«

- Stalden er opfyldt af Vogne med Huder. -

»Seida, tilside du der med de Skind!«

- Hør kun, hvor Postkarlen tuder!



»Naa da! hvad staaer du og gaber, din Klaade!

Kan du rykke Vognen og gjøre mig Plads?

Han skal afveien! Giv Tid, Deres Naade!

Kjøter, er du grov? Saa kom an, lad os sla's!«

- See kun, der tager han fat i hans Bryst!

Men under Larmen og Skrig af Betjente

Hører wan ængstlig en qvindelig Røst:

»O, lad os hellere vente!«



Rykker han Vognen? Ja see, hvor han rykker!

Med en Stige kommer geskjæftig Andrees.

Herrer i Kapper og Damer med Smykker

Hoppe ned, imens der passiares og lees.

Tjeneren venter og krummer sin Ryg;

Kudsken er mukken og grov som den Bedste!

Skaglerne spender han fra med et Tryk,

Seer til de dampende Heste.






Nu bli'er der lyst i vor Postmesters Stue;

Pigerne faae travlt, bringe Flasker og Glas.

Høfligt en Herre geleider en Frue,

Gaaer i Huset ind, og en Tjener gjør Plads.

Hvem er vel han i den skotske Carrik,

Han, der spadserer saa stolt som en Spanier,

Ryger Cigarer og fæster sit Blik

Taus paa de høie Kastanier.



See, der forsvandt han. Men udenfor Huset

Dvæler under Træet den yndigste Glut,

Stirrer paa Søen, der skyller mod Gruset,

Rislende med Skum, af en Kampesteen brudt.

Venter hun Nogen? - Ak, hvor hun er smuk!

Men hun er bleg, og hun sukker bedrøvet.

Vinden er grusom imod hendes Suk,

Spreder dem ad mellem Løvet.



Nu gik hun ind, og en Tummel jeg hører;

Vognene man kjører for Døren. »Aa hør!

Hvem er det fremmede Herskab du kjører?

- »Han er fra Ostindien; jeg troer Gouverneur.«

Arme! Nu fatter jeg først dine Suk:

Sukket, der kjøligt af Vindene fanges,

Stiger, uagtet vor Himmel er smuk,

For Himeleia og Ganges.






Hør kun, hvor Kudsken ta'er paa med at blæse!

Hele Suiten kjører fra Byen igjen,

Svøber sig ind, mens den fjerlette Chaise

Ruller hurtig bort, og de Andre bag den.

Støvet, bedugget, sig løfter saa tungt,

Skjuler dem hist under Træernes Kroner;

Blot fra et usikkert, svævende Punkt

Rækker mig Posthornets Toner.



Men - det er Tid, at jeg tænker paa Sengen;

Morgenen bebudes af Taarnuhrets Slag,

Taagen fordeler sig langsomt paa Engen,

Maanen svinder bleg for den vaagnende Dag.

Kom da, Diane, lad os To gaae ind,

Slaae os til Ro og paa Leiet os lægge.

Hindres min Søvn af et uroligt Sind,

Sover nok du for os begge.




Billardet i Hirschholm.

Mel. Fredm. Epistl. 69.



See, hvor hurtigt Skyer trække

Op fra Horizonten;

Tunge, sorte de bedække

Aftenhimlens Blaa.

Vinden suser frem for Fronten

Af den tætte Skare,

Blæser alt i Toner klare

Krigs-Signal - pas paa!

Ak, hvilket Veir!

Jo, nu kan vi spadsere!

See, Skyen der!

Og bagved komme flere.

Vinden feier Sand og Blade

Henad Byens Gade;

Svalerne, der fløi saa glade,

Flyve lavt og angst.






Ja, der er et Uveir oppe!

See paa Fjederkræet!

See, hvor Bøgens høio Toppe

Pidskes ned - min Gud!

Det er accurat som Træet

Fik et Drag i Nakken.

- Men hvad hjælper al den Snakken?

Kan vi nu gaae ud?

»Nei!« - Det var bra'!

Thi kort og godt var Svaret.

Altsaa - hvad da?

»Vi vandre til Billardet!«

Bravo! Lad os Tre gaae sammen,

Snakke med Madamen,

Skaffe Viin og Glæde - Amen!

Fremad! Marsch! Allons!



Deres Solhat, bedste Frue!

- Doctor! Paraplyen! -

Ak, forvar Dem vel mod Snue!

Tag Galoscher paa.

See, det drypper alt fra Skyen;

Stødviis suser Vinden -

Skal jeg tale med Værtinden,

Mens De foran gaae?

- Søde Madam!






De har vel -? »Ja, jeg gjætter!« -

Det er en Skam!

»Der er alt tændt Lampetter.«

Er der tændt? Ak, hvilke Straaler!

Knap den Glands jeg taaler.

Otte Lys i Girandoler!

Kongelige Pragt!



Lad os da begynde, Kjære!

Her er tvende Baller.*

Vælg blandt disse! - Paa min Ære,

Fruen er Regent!**

De maa ta'e det som det falder:

Jeg er deres Makker;

Vil De, Doctor? - »Jo, jeg takker!«

Læg da ud! - »Aa, vent!

Hvor er min Queue?***

Jeg kan ei med en anden -«

Fjas! Cinq a deux!

* Kuglerne, hvormed der spilles, kaldes Baller.

** Naar Tre spille, kaldes den Ene, der spiller mod de to Andre, Konge.

*** Kuglerne (Ballerne) drives frem paa Billardbordet med en lang, oventil tynd, nedentil bred Stok, der kaldes Queue (ital. Trucco.)






Stød Ballen der ved Banden! *

Hør, hvor Regnen slaaer paa Ruden!

Her paa Vindens Tuden!

Og i Stalden brøler Studen -

Traf han? - Cinq a six.



Bravo! Ja, naar han couperer, **

Mærker man Routinen.

See kun, han quarrambolerer! ***

Han er ude snart.

Doctor! husk paa Carolinen; ****

Den kan Ingen redde;

Den gaaer i med; skal vi vedde?

Skal vi? om en Quart?

- Hvad? slap han fri?

* Bande kaldes den 4 a 5 Tommer høie, med Klæde betrukne Rand, der omgiver Billard-Bordet.

** Naar Spilleren med sin Bal træffer Modspillerens Bal paa Siden, kaldes det at coupere eller at skjære.

*** Naar Spilleren med sin Bal berører i eet Stød to eller flere Baller, siger man, at han quarrambolerer.

**** En af Ballerne kaldes saaledes; den kan kun spilles i de to mellemste Huller paa Billard Bordet. Ved Tællingen vindes og tabes der meest paa den. - Det Spil, her maa tænkes udført, kaldes ogsaa Caroline.






Med ham man ei kan holde!

Kors! Cinq à dix!

Madam! en Tremarks-Bolle!

Punsch i Bolle! Viin i Flasker!

- Hør, hvor Regnen pladsker!

Midt paa Gaden eensom tradsker

En med Træsko paa.



Ak, forløb han sig? Desværre!

Sept à dix - ei andet!

Sligt kan hænde Hver, min Herre!

Hvem skal nu? - Naa jeg!

Er vort Held med Uheld blandet,

Slaae vi det en Plade.

Lad os Alle være glade -

Sept à treize - Ei, Ei!

Hurra! see der

Kom Punschen ind og Vinen!

Sæt Flasken her,

Ved Siden af Terrinenen.

Stille dog! I gjør Spectacler -

Tys! Billardet vakler.

Kan vi spille godt, vi Stakler,

Under al den Qvalm!






See paa ham, hvordan han bukker

Gratiøst for Fruen,

Byder Viin med Vand og Sukker -

Ak, en liflig Drik!

Skjelmsk hun seer sig om i Stuen,

Synger før hun drikker:

»Säj, är intet Mollberg qvicker?

Öfvermåttan qvick.«*

Bums! jeg løb i -

Saa gaaer det, naar man spiller

Til Melodie

Af hendes ømme Triller.

Ak, min Frue! naar De synger,

Sig mit Bryst forynger,

Og en Smerte mig betynger,

Som - ja, hvem skal nu?



Quinze à vingt - hvad er i Veien?

Himmel! vær os naadig!

Ballen var jo Deres egen,

Som De selv slog i.

Ja, naar man er altfor graadig,

Bli'er man let forføret

Til at slaae sig selv paa Øret.

* Fredmans Epistl. 69.






- Frue! nu skal De.

Vent! lad mig see!

Ifald De ei kan naae den,

Stød da tournè*

Kanskee De saa kan faae den.

Hav den Godhed at begynde!

Vi maae nu os skynde.

Doctor, see! Med hvilken Ynde

Fører hun sin Queue!



Mens hun sviller, Haaret lokkes

Rundt om Hals og Rinder;

Smiil paa hendes Læber flokkes -

Quinze à trente - hvordan?

Skal vi slaae tilveds, hun vinder?

Om et Fad med Kager?

Vinder hun Partiet, tager

Fadet jeg. - »Kom an!«

Brav! det var Ret!

Hvad var det? Caroline!

Vingt à trente - sept -

Jo, Kagerne bli'er mine!

* At støde med omvendt Queue.






See, hvor excellent hun spiller!

See, hvor Kuglen triller!

Kan hun tabe? - Hvilke Griller!

Hvad sa'e jeg? - Partie!



- Tys! der holdt en Vogn for Døren!

Det er Folk fra Landet.

Kik kun ud! - Der kommer Søren;

Med et Lys han gaaer.

Fra dem Alle drypper Vandet,

Medens ned de stige.

- Kan de see den unge Pige

Med det blonde Haar?

Kinden er rød

Af Regnen og af Blæsten.

Ak hun er sød!

See kun! hun klapper Hesten.

Ned ad hendes Silkekaabe

Glider Regnens Draabe.

» Clara! Clara!« hør, de raabe -

Ja, nu løb hun ind.



Hvor dog denne By er stille!

Og saa eensom Gaden!

See, hvor smukt! Fra Lygten spille

Smaaglimt i en Pyt.






Ei! nu faae vi Bud fra Staden!

Hør! Postillioner!

Klangen af et Posthorn toner

Meer og mere lydt.

Høit paa det Blaa

Der titter frem en Stjerne.

Kom, lad os gaae

Og see til vor Kaserne.

Doctor, jeg har tømt Terrinen;

Ak, men Theemaskinen,

Aftensmaden, Glæden, Vinen

Vente - lad os gaae !




Hyacintherne.

Til I. L. Heiberg, hans Kone og Moder.

(Februar 1833.)



Naar Vaaren atter paa Mark og Eng

Imellem Planterne Blomster fletter,

Og hist og her den duftende Væng

Er pyntet med Grupper af smaa Bouquetter;

Naar Storken, Bøndernes Skildvagt, staaer

Og strækker sin Hals saa stivt paa Gavlen,

Og Landmanden pløier, planter og saaer

Og lægger Planer for Efteraars-Avlen:

Da drager jeg, elskede Venner, langt,

Ak, langt fra Eder med Damp og Heste.

Min Postvogn ruller; mit Skib gaaer rankt;

Jeg kjører og seiler; mit Bryst er trangt

Blandt al den Damp og de Heste.






Jeg skal ei gaae i den kjølige Lund

Iaar med Eder til Rungsteds Bakker;

Ei see henover det deilige Gund,

Hvor Maagen lavt paa Vandene flakker;

Ei der med Øiet paaklem jeg kan

Den lumre Formiddag liggende drømme,

Mens Solstrimen langs det zittrende Vand

Og Kysten i Eet for Øinene fvømme;

Ei skal jeg vækkes af Eder ihast,

Naar I med et Udraab en Seiler bebude,

Og Skibet nu kommer med Vimpel og Mast,

De skinnende Seil som yndig Contrast

Til de himmelblaa, Vande derude.



Jeg skal ei gaae med Eder iaar

Til Vallerødshøien ved Hirschholms Banker,

Hvor Hannabjerget som Minde staaer

Om vore gjensidigt skiftede Tanker;

Ei der mig fryde ved Dæmringens Ro,

De lette Taager, der indhylle Dalen,






Og more mig med den taalmodige Ko,

Der vifter Bræmserne bort med Halen;

Skal ei betragte det eensomme Hveen,

Der kaster til Sjælland tungsindige Blikke,

Den triste Skov, den forbrændte Green,

Og nær ved Stranden den mægtige Steen,

Som Bølgerne skvulpende slikke.



Jeg skal ei atter som tidt ifjor

Med Eder i Slotshavens Gange spadsere,

Og lytte til Spurvenes qviddrende Chor

I Mangel af Andre, der vil musicere;

Ei undre mig over den uddøde Pragt,

Det nedrevne Slot, de svundne Cascader,

Og høre hvad Skomagerkonen har sagt

Om Spor af Terrasser i Træernes Rader;

Ei tale med Eder om Hoffets Glands,

Ei mindes bedrøvet tidligt og silde

Banquetter paa Slottet og Toure tilvands,

Og Hesten, der foer paa Veien i Dands

Med den muntre Dronning Mathilde.






Ak nei, om syende Christians hof

Jeg med Fru Gyllenborg ei skal tale;

Ei med Johan Ludvig om Form og Stof

Og om Poeter, der næsten er' gale.

Ak Gud! og Fredmanns Sange! ja hvem

Skal synge for mig den deilige Vise

Om »Mor på Tuppen« og hver af dem,

Jeg hørte saa tidt af Johanne Louise.

Herefter synger jeg vel paa Fransk;

Fra By til By den Reisende render;

Og Luften er lummer, og Damen er spansk,

Og Alting er herligt, men Intet er dansk,

Og langt fra mig mine Venner!



- Da Sommeren væved' et Slør ifjor

Af hvide Taager om Hirschholms Nætter,

Da dufted' mit Kammer af mangen en Flor,

Fra Eder, Elskede! sendte Bouquetter.

Iaar, hvad sender jeg Eder igjen?

Jeg reiser med Vaaren, og nu er det Winter.






I tage tiltakke med det, Eders Ven

Har samlet i Potter, en Flor Hyacinther.

Vel visne de snart; dog er det min Trøst,

De spire vel frem igjen adaare,

Og dufte og hviske med sagtelig Røst:

I mindes af En paa den fjerneste Kyst

Med Hjemvees Længsel og Taare.