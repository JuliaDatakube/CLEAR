DU OG JEG.



Mit Liv jeg tager som en Arbejdsdag

med meget trælsomt Stræb og ringe Mag,

men imod Kvælden kryber jeg i Ly,

og naar saa Kvæget vralter mæt mod By,

da skal vi sidde ved en kalket Gavl

og skue langt hen over Grønsværstavl,

hvor Haren hopper om paa lange Ben

og snuser ivrigt til de vaade Sten,

mens Lyngen svajer lidt i Vindens Drag,

og Solen synker ned ved Kølleslag;

men før den vældig ned bag Heden gaar,

den væver røde Traade iditHaar,

og hvor den ej fik saaet de gyldne Drys,

der gaar jeg varsomt efter med et Kys.

23/1 1903.