Guillaume de Martonniere*Jeg troer det bedre at afholde mig fra Forklaringer over hvorledes jep er kommen i
      Besiddelse af de nu fremlæggende Papirer, hvo der var bleven første og
      anden Kjøber af det hemmelighedsfulde Skatol; da vel kun Faa vilde fæste
      Tro dertil. Endogsaa i dette Fald, skulde jeg vel neppe erholde mere end et: "se
      non e vero, e ben trovato," hvormed jeg tager tiltakke. -Originalerne ere franske, tildeels i Basbretagnedialecten.Nr. 1.Min smukke Justine! Hvad siger du saa om mig som Fisker? Var jeg ved
       Vædderoningen ikke ligesaa dygtig som Nogen? Var min ene Aare ikke
       brækket lige i det afgjørende Øieblik, saa havde jeg vundet
       første Præmie. Men den tredie, jeg fik, var mig langt kjærere;
       thi det var Dig, der overrakte mig den. Jeg har bundet dette blaa Silkebaand om min Hat; jeg
       skal gjemme det, naar Hatten er henslængt. Her sender jeg Dig et andet isteden, og
       et Guldspænde, at fæste det med, Bær det for min Skyld,
       søde Justine! Lad det blinke paa din Pande i Dandsene, skjøndt dine
       Øjne straale langt klarere underneden. Du har vist undret dig over, hvorledes jeg
       kunde roe saa færdigt; men jeg skal sige Dig: jeg har siden mit fjortende Aar
       øvet mig deri paa Andejagten. Jeg kommer snart igjen ned ad Floden, og
       besøger Dig. Tænk imidlertid engang imellem paa Din RoerkarlGuillaume.* Se mit "Kornmodn" Side 26 og videre!Nr. 2.Naadige Herre! jeg kan vel tænke paa Dem; men for tidt og for længe
       kunde ikke passe sig for saadan en ringe Skabning som jeg. De er født til
       Højhed, Rigdom og Forlystelser; jeg til Fattigdom og Arbejde. De har
       lært de fornemme Konster; jeg ikke andet end at koge en Fisk, bage et
       Brød, træde en Rok, og binde et Fiskenæt. Det er det bedste
       for mig, at De holder Dem borte fra denne lave Hytte, og lader mig arbeide, for min gamle
       Moder, uden at forvirre mine Tanker med tossede Griller. Kjere Herre! der er allerede Snak
       nok ude om det, at De dandsede la dolienne* saa længe med mig. Det var
       altforlænge: baade Karle og Piger skottede, smidskede og hvidskede. Min eneste
       Rigdom er et uplettet Rygte, derved maa De ikke skille Deres fattigeJustine.Nr. 3.Seer Du? min lille Engel! Jeg kunde ikke blive hjemme igaar; og Du kunde ligesaalidt
       nægte Dig hjemme. Nej nej nej! vi høre sammen som Fiskeren og hans Baad.
       Jeg kan ikke sove nogen Time tilende, uden at vaagne ved kjelne Drømme om Dig,
       sødeste! - Ak! Justine! hvorfor græd Du? gjorde jeg, sagde jeg
       det allermindste, som kunde bedrøve eller fornærme Dig? Det var
       tvertimod Dig, som var nærved at fornærme mig med Dit:
       "Herre!" ,Junker!" "adelig Naade!" og
       saadant mere. Naar Du er mig naadig, saa er jeg din Fisker; og gid jeg kunde være
       det alle mine Dage! eller Du var min Frue! een af Delene! Jeg kan ikke leve uden Dig.Jeg flyer imorgenaften i dine Arme. Vær forsikkret om min Tjeners Troskab og
       Taushed! Om Du kan, da sov bedre end dinG.Nr. 4.Vel græd jeg, selv ved Deres Omfavnelser. Men mange af mine Taarer seer De ikke.
       Ak! Guillaume! Saaledes kan det ikke blive. Hvad bliver Enden derpaa? min
       Fordærvelse. De forsikkrer, De vil * En mig ubekjendt
        Provindsialdands. tage mig tilægte. Ja! De vil, men kan
       De? De er jo afhængig af Moder og Broder: de tillade det aldrig, de ville reise
       Bjerge imellem os. Og er dette saa meget uretfærdigt? De staaer højt paa
       Bjerget; jeg er bunden til den lave Dal. Vilde De endogsaa sætte Dem ud over alle
       Hensyn, springe ud af den glimrende Bane, paa hvilken De ved Fødselen er indsat
       - O! det kunde fortryde Dem bitterligen, og mig endnu mere, Hvorledes skulde jeg
       begaae mig i fornemme Selskaber? Jeg har jo ingen Dannelse faaet, undtagen den, at jeg kan
       læse i en Bog, og tilnød skrive et Brev - See til, at dette
       kan blive det sidste fra den stakkels Fiskerpige!Nr. 5.Dit sidste Brev? saa skal det være! For vi skulle aldrig herefter
       behøve Pen og Papiir; kun Mundene, til at sladdre med, og kysse med. -
       Du med din "Dannelse!" Hvad er det for noget? Spidsnæsede
       Skoe, forlorne Hofter, indsnærpet Liv, røde Klatter og sorte Pletter i
       Ansigtet, og et Storkerede paa Hovedet, tankeløse Talemaader, hvoraf hundrede
       opvejes af dit "jeg elsker Dig." - Min Moder? hvad hun? Jeg
       er voxet fra Riset; jeg raader mig selv; jeg behøver ikke at spørge
       hende om hvem jeg vil gifte mig med. Min Broder? Han er Godsets Herre, ikke min. For egen
       Fordeels Skyld, vil han vel gjerne see, at jeg river mig løs fra det gamle mossede
       Stammetræ, og planter et ungt, i hvilket Navnene Guillaume og Justine
       indskjæres allerførst. Frejdigt Mod! min Kjereste! snart min Kone!
       - G....... Og hør! fra nu af "Du og Du!"Nr. 6.Du! Du Elskede! Ja jeg er evig Din. Men naar skal det Baand, hvormed Du omslynger mig,
       fastnes? helliges? Jeg veed det: Du vil ikke misbruge min inderlige Kjerlighed til min
       Fordærvelse. Men naar, naar skal jeg uden Skamfuldhed trykke Dig til mit trofaste
       Bryst? Før dette skeer maae Du ikke omfavne mig som iaftes. Jeg er saaledes
       betaget af Ængstelse, af Anger, at jeg ej engang tør see mig selv i
       Spejlet. Guillaume, Guillaume! jeg er ikke mere den uskyldige den hjerteglade Fiskerpige. Jeg
       er falden - rejs mig igjen! snart! snart! Eller jeg er evig fortabt. -Justine.Nr. 7.Min Hr. Broder! Jeg skriver til Dig, fordi Du saa vanskelig lader Dig træffe til
       Samtale. Mærk alvorligt paa mine Ord!Du har en Amourette dernede i Fiskerlejet. Nuvel! til Tidsfordriv gaaer sligt an. Men der
       ymtes om, at Du har faaet den desperate Grille, ordentlig at ville gifte Dig med hende. Det
       var dog altfor galt. En Adelsmand med en gemeen Borgertøs! Er det da ikke faldet
       Dig ind, at Du beskæmmer ej allene Dig selv, men hele vor ædle Familie?
       Giv hende en taalelig Pengesum! og hold op med dette pøbelagtige Fiskeri! Din
       Moder og jeg har indledet en passende Forbindelse. See her! Det bliver en Dobbeltalliance.Den gamle rige Ducros har ingen Sønner, men accurat to Døttre, begge
       velopdragne, fine, belæste: de ere for os. Jeg har sagt Faderen, at jeg er
       dødelig forelsket i den ældste, og Du i den yngste. "Meget
       vel!" svarte han, "saaledes gjøre de begge paa eengang deres
       Lykke. Jeg var ogsaa meget imod at skille dem ad."Heraf vil Du see, at Du har, ej alene din egen Lykke, men ogsaa min i dine
       Hænder.Jeg har befalet min Tjener at opsøge Dig, han veed hvor; og efter at have
       læst denne Skrivelse, venter jeg Dig, paa det vi samlede kunne gjøre vor
       Opvartning for de unge Damer. Din hengivne BroderHenry.Nr. 8.Min højtelskede Herr Søn!Med største Harme og Bekymring erfarer jeg, at Du har afslaaet din gode Broders
       Anviisning til for eder begge at gjøre en glimrende Lykke, nægtet at
       drage med ham til chateau Ducros! hvilken frygtelig Gjenstridighed! hvilken gruelig Sottise!
       - Du siger, at den yngste Frøken er grim - fy! det er ingen Frøken. Om endog hun ikke finder Naade for dine
       Øjne, saa kan Du jo holde Fiskertøsen som Maitresse; det har jeg ikke
       noget imod, naar det blot tilgaaer uden Opsigt*, paa det din tilkommende Kone ikke skal tage
       det fortrydeligt op.Alt forlænge har Du spillet Fisker; viis Dig nu som Cavaleer i den * Sans éclat. Rolle, Skjæbnen tildeelte Dig! Hvis
       ikke knuser Du den ømmeste Moders Hjerte.Nr. 9.Man har ondt isinde. Din Broders Tjener, som med hans Brev opsøgte Dig her, har
       begge Dage derefter lusket om i Fiskerlejet, ogsaa været hos os, og foreslaaet mig,
       at blive hans Kjereste. Du kan nok vide hvad Beskeed han fik. Han er ikke den eneste Spion:
       to andre fremmede Ansigter have viist sig, og bestilt Fisk til en Festlig. hed paa Chateau
       Ducros om faa Dage. De har tilføjet, at Du og din Broder da skal
       højtideligt forloves med begge Mademoisellerne sammesteds. For dit Vedkommende
       bryder jeg mig slet ikke om den Snak: man vil blot forvirre mig, skille mig fra dig. Det er
       umuligt; Jeg er din til Døden. Ja! Elskede! kunde de end forføre Dig
       til at ægte Enanden, jeg kunde tilfredsstilles ved at være din Frues
       Opvarterske, pynte hende til dit Behag, allene for et velvilligt Ord af din søde
       Mund, et venligt Blink af dine Stjerneøjne. Alt kan jeg taale; kun ikke
       Bortstødelse fra din Nærhed.Justine.Nr. 10.De spøger; men paa en Maade, som Ærens Fordringer misbillige. Deres
       Broder er nu forlovet med Henriette. De blev borte. Jeg er narret, latterliggjort. Vil jeg
       end taale det, min forhaanede Familie vil ingenlunde. Mine Fættere ere medrette
       yderst opbragte. De have besluttet, ved ethvert Middel at bringe Dem til Fornuft. Kom selv
       til den! uden fremmed Hjelp. Ellers compromitterer De Deres og min Familie. -
       Uagtet det passerede er jeg endnu Deres beredvilligeHeloise Ducros.Nr. 11.Du som snart er mine eneste Ven paa Jorden; thi min Moder har neppe langt tilbage, hun
       holder nu bestandig Sengen, og bliver svagere og svagere. Det er ikke saameget Sygdom eller
       Alderdom, der trykker hende; men en hemmelig Sorg, som hun nogle Gange har været
       paaveje til at lette sit Hjerte for. "Justine!" sukker hun, som  hendes Hjerte skulde briste, "slaae den
       unge Herre deroppe af Dine Tanker. I kunne aldrig faae hinanden - hans Fader og Din
       Fader - Gud forlade mig mine Synder! - han har dog ikke været
       Dig nærmere end Dyd og Anstændighed tillader? Lad ham heller aldrig komme
       Dig saa nær! Jesus Marie! det var forfærdeligt!" -
       Saaledes tager hun paa, naar hun er vaagen, og jeg hos hende. - Alle Hellige! hvad
       betyder dette? Jeg ængstes, veed ikke hvorfor. Giv mig Trøst! Giv mig
       Roe! kom til mig, inden jeg forsmægter.Nr. 12.Min Herre! Troer De virkelig, at Deres Adfærd mod min Cousine kan gaae
       uændset hen? De tager feil: hvo der spotter Ærens Love mod en Dame, skal
       staae Mænd til Ansvar. En Skamplet aftoes ikke med Vand, men med Blod. Har De noget
       ædelt i Hjertet, saa møder De mig paa Briottebjerget næste
       Mandag Morgen Klokken 6. Jeg overlader Dem Valget mellem Kaarder og Pistoler; begge Slags
       Vaaben in duplo medtager jeg. - Deres meget ydmyge TjenerP. Ducros.Nr. 13.Grusomme Skjæbne! jeg er Din Søster. Vi have begaaet en
       Dødssynd, uden at vide det; men Dødsdommen er alligevel
       fældet over os. Strænge Gud! Er der ingen Naade at vente? Ulykkelige
       Broder! bed for os, at Helvedes Pinsler maae formildes lidet, afkortes! at vi ikke skulle
       lide til evig Tid for vore Forældres Synder! Ikke meer! jeg formaaer ikke. Send
       Jacques imorgen! Er jeg ikke død, skal jeg forklare denne gruelige Gaade.Din Søster.Nr. 14.Min Broder! Loven mod Dueller er nylig skærpet. Du kan vorde det
       første Offer for det strænge Mandat. Ducros døde en Time
       efter at have erholdt dit Stik i Brystet. Du maatte flygte ud af Riget. Det vilde
       være mig til bestandig Ærgrelse, om Du, som en anden lumpen
       Misdæder, lod Dit Liv for Bøddelens Haand. Alle de rede Penge, jeg  er i Besiddelse af, medgiver jeg Dig. Din Hest er
       allerede sadlet. Riid alene! Din Tjener kunde ellers røbe Dig; man kan ikke stole
       paa noget Menneske. Drag for det første til Paris! der vil Du lettest blive
       skjult, til Uveiret maaskee kan fordele sig, hvis ikke, da søg Tydskland! og vent
       i Mainz paa nærmere Underretning! Gid den maatte blive efter Ønske!Din Moder, saavelsom jeg selv, forventer at Du tager pent Afsked med os. Din deeltagende
       Broder.Henry Martonniere.Nr. 15.Farvel! - Du har da begaaet endnu en Dødssynd, uden Din Villie; den
       første uden Dit Vidende. - Jeg er Skyld i dem begge. Gid ogsaa jeg alene
       maatte afsone begge. - Min Moder, ængstet af Samvittighedsnag og Frygt
       for sin Skjæbne i Evigheden, skriftede for mig: at Din Fader havde
       forført hende, og da hun bekjendte for ham, at Følgerne af deres Omgang
       ikke vilde udeblive, kjøbte han en Fisker til at paatage sig Skylden, og
       ægte hende; hvorfor han bestandig har gaaet for min virkelige Fader.Jeg føler Døden i mig; den kan ikke være langt borte. Gud
       være mig naadig! Amen!Til ovenanførte Breve føjes herefter den ynkværdige
       Guillaumes til forskjællige Tider nedskrevne Udgydelser af en stedse
       mørk og glædeløs Sjæl. - Alle ogsaa uden Datum.Det er fem Aar siden jeg tog Pen i Haand. Hm! kan en Gaasefjer udtømme Sorgens
       Kilde? Dens Farve i det mindste maler den paa Papiret.I dette Tidsrum har jeg først søgt Døden i Rosbachslaget.
       Den skyede mig; den tager hellere de Lykkeligere. Naar mon Raden falder mig til? -
       Jeg har fulgt den danske Kriger til hans Fødeland - hvorfor? For at
       komme, jo længere jo bedre, fra mit eget Fødeland, Danmark har nok en
       Grav for mig - naar skal den opkastes? - Hvorfra har jeg faaet den
       udholdende Taalmodighed? Derfra, hvorhen jeg dagligen stunder. Jeg vil holde ud til den
       bestemte Time slaaer. Hvi skulde jeg frygte den? Jeg har jo gaaet irette med mig selv,  er kommen nogenledes tilrette med mig selv. Jeg har
       ikke dræbt Ducros; jeg vilde skaanet ham, i blindt Raserie rendte han mit
       Forsvarsvaaben ind i sit Bryst.Det var jo min urokkelige Beslutning, at ægte min evig uforglemmelige -
        Søster! Ah! det er den Braad, som kun kan raadne ud. Med
       tre Tommer Staal kunde jeg grave den ud. Men jeg lægger ikke Selvmord til de andre."Hvad skriver vi idag?" - Du behøvede ikke at
       gjøre dette Spørgsmaal, gode Medtjener! for at minde mig om
       Vædderoningen derhjemme. Hvad eengang var mig den frydfuldeste Festdag, er bleven
       til en sørgelig Bodsdag. - Herre Gud! er da endnu ikke fleer end ni Aar
       forløbne, siden hun gav mig dette Baand. - Ikke drømte jeg
       om, at det var en forvandlet Jernlænke, som aldrig forruster.Bod! - Frivillig har jeg selv paalagt mig den. Jeg har bødet i
       ligesaamange Aar, som jeg har syndet i Uger. Jeg har efterhaanden tilvundet mig nogenlunde
       Sindsroe. Jeg har erhvervet mig Kraft til, uden Utaalmodighed at bære mit Kors,
       indtil det skal hedde: "Revuen er forbi, gaa hjem!"De Gamle fabulerede om en Flod, af hvilken man kunde drikke total Forglemmelse af alt det
       Forbigangne. Dette Opium var sandelig ikkun de Ugudeliges Medicin, og de Feiges. Om en saadan
       Lethe løb lige under mine Vinduer, jeg skulde ikke væde en Finger for at
       smage Bedøvelse. Mennesket skal huske sin Fortid, for at berede sin Fremtid. Veed
       jeg ikke, hvem jeg var: veed jeg ejheller, hvem jeg er, hvem jeg vorder.Skovfogden i Birkedal drikker af en dansk Lethe. Hvorlænge varer hans
       Selvforglemmelse! til Brændevinen har afdampet, og Hjernen er afkjølet.
       Det er et daarligt Palliativ mod Jesabelisme. Hellere ugift end saaledes gift. Den Stakkel!
       Ak Justine! Har Du ikke glemt mig der hvor Du nu befinder Dig? eller er Himmelboernes
       Erindring om Jordelivet bortskyllet af Salighedens Lyshav? -Nu har Hr. de Martonniere faaet en ny Herre. Naa, han er dog, hvad ingen af de forrige,
       Jagtelsker, har mange smukke Bøsser, med alt tilhørigt, alle Arter af
       Jagthunde, og som det synes af gode Racer. - Imorgen vil han ud med mig efter
       Agerhøns. - De ere dog ikke 
       rødbenede som i Bretagne. - Eh! er vi under igjen! Tilbage! Tag
       Pumpestokken, og gjør den paaviste Bøsse reen! Det er en godhjertig*
       Mand; "Vilhelm!" har han et Par Gange tiltalt mig, "der
       ligger Dig noget paasinde; kan jeg hjelpe paa det, da maae Du, sandt for Herren! fritud
       henvende Dig til mig" - Helas!**Jeg troede saalænge, at jeg ikke meer kunde elske noget menneskeligt
       Væsen; og dog fornemmer jeg noget saadant, hvergang den lille Steen kommer ind til
       mig, og lader sin Sladder løbe. Jeg sladdrer med ham, leger med ham -
       som gammelt Barn. - Helas! naar bliver jeg ganske gammel? Naar skal jeg have
       udlevet - Dog, jo nærmere til Alderdommen, jo roligere Sind, jo
       hengivnere i min Skjæbne. Den hærder mig, ligesom en længe
       afbarket Eeg. - Gud være lovet! at jeg endnu er modtagelig for bedre
       Indtryk end dem af Vrede og sandselig Elskov.Jeg har, foruden Jagten, endnu en nok saa fornøjelig Bestilling i at
       lære den livlige Dreng Ord og Talemaader af mit Modersmaal. Det kildrer mig
       behageligt, naar han kommer hoppende med sit bon jour Guillaume! comment
       s’apelle?" (saa det og saa det.) - Gid han aldrig faae
       strængere Lærere end Guillaume; og med langt lempeligere Tugtelse end han
       gjennemgaae Livets Skole! -Jeg veed vel, hvad I ville mig, stakkels Glutter! Spildte paa mig ere Smiil, Vink,
       kjælen Tiltale. Hun var min første, min sidste
       Kjerlighed. Uden at have aflagt Kydskheds Løvte, er jeg i denne Henseende fast
       strængere end nogen Trappist. Jeg er i jordisk Skjersild renset fra Vellystens
       Ureenhed. For ej at falde i denne Fristelse, behøver jeg hverken at vaage eller
       bede. Gud har bønhørt mig: nu takker jeg kun.Endnu eet Menneskes voldsomme Død! ikke paa Samvittigheden! Han var en lumsk
       Morder, et Afskum. At jeg truede ham til Bekjendelse, bragte ham paa Retterstedet -
       det var i sin Orden. - Bæstie! Forfører Tvende, myrder den
       Ene, for at tage den Anden, - Jeg ynker den Levende mere end den Døde.Jeg blev dog gift! Eja! - Det er et Ægteskab af sit Slags - ikke af det værste Slags. Jeg er hendes Fader, ikke
       hendes Mand. - Hendes * Bienveillant.** Kan ikke oversættes nærmere end ved et dobbelt
        "Ak!" Forfører leed for sine Misgjerninger,
       leed ved min Indgriben - var det ikke saaledes min Pligt, at tillyve mig hans
       Vellystbrøde? - Den gode Etatsraad billiger min Fremfærd i
       denne skumle Begivenhed, og understøtter den. - Ah! den lille Steen sad
       nys paa mit Knæ, og spurgte mig i sin Uskyldighed om: "hvordan det var at
       være gift?" Kjere Dreng! det kan Du faae tidsnok at vide. -
       Imorgen Sneppejagt; tirer haut, bedre end tirer bas.Gives der Anelser! dunkel Forudfølelse af noget, der skal komme? Noget meer end
       blot ubehageligt! Saa vil snart - o! Guillaume! om det var en brad Død?
       Den er ikke uvelkommen. - Jeg vil belave mig. Jeg vil strax overgive Steensen denne
       Papiirpakke, som nu skal forsegles, med Udskrivt: at aabne efter min Død.Er denne trofaste Ven for Døren, kan han aabne en anden ind til Dig, Justine?
       -