CANTATE VED JUBILEET DEN 11 MAY 1779 I ANLEDNING AF UNIVERSITETETS INDVIELSE FOR 300 AAR SIDEN


FOR BEGYNDELSES-TALEN

Chor.



SÆNK, Viisdom, sænk din Glands herned! -

Besøg Dit Helligdom i Norden! -

Opfyld det med Dit Smiil, at Jorden

Maae see Dit Tempels Herlighed! -

Fyld Alt'ret, som vi bygde Dig

I Lye af Skiolds bemooste Stamme! -

Straal Aanders Lys! - brænd Guders Flamme! -

At Dan og Nor maae fryde sig.

Recitativ.



I Herthas kolde Skygger

Opreiste Dan de vidtadspredte Hytter: -

Hver, stolt, og stærk, og heldig ved sin Arm -

Riig ved sin Fiendes Overflod -

Kun samlede til Fryd ved Vaabenbrag,

Ved Luurets vilde Skrald og Minni-Sang;

Thi Himlen dulgte dem endnu sin Fryd -

Og hver en Slette skiulte, ræd for Vold,

Sin Skat i Lyng, og Kiær, og evig Snee. -

Da straalte Viisdom, og den Himmelske

Kom til Skioldungen i et Smiil fra Gud -

Da, o Canut! da smeltede Dit Pandser;

Og undrende saae Norden Fredens Glæder

Udvelde fra Din sey er vante Barm -

Og voxende og vældig flød en Strøm

Af saligt Lys fra Danne-Kongers Throne. -

Da følte Cimbrerne det blide Dag-Skiær -

Og Haab, og virksom Drift, og Forske-Lyst;

Og mildrende og vennekiære Kunster

Oplivedes trint om Din Søn, Estrithe,

Og trint om Valdemar, om Axels Ven,







Og om hans seyer-sælle Navner. -

Men, Christiaan, Dig, Du store Konge-Fader

Vor Glædes Veld, vor elskte Skygges Rod,

Dig, Helt fra Oldenborg, Dig var det giemt,

At bygge Himlens feire Datter

Et Huus, et varigt Helligdom i Norden! -

Tre Sæder alt modtager Viisdom her

Med Velbehag vor Dyrkelse, vort Offer -

Og daglig blidere, med større Glands,

Med altid voxende Fortrolighed

Nedlader Hun sig synlig, at udsprede

Sin Rigdom - Himmelsk Lys, og Jordisk Vælde,

Og Glædens Aand, og sand Lyksalighed,

Og Helte-Dyder fra sit Alter

Blant alle Dans og Nors og Anguls Slægter -

Tre Sæder staaer det høie Alter -

Og - hør os Himmel! - evig skal det staae.

Arie.



O Viisdom, tryg som Nordens Fielde,

Uskiult og stadig, som dets Poel

Udspreed Dit Lys, Din Fryd, Din Vælde

Trint om Skiold-Ungens Konge-Stoel!

Trods Mulm og vilde Hvirvel-Vinde,

Viis os Din sikre Vey til Held;

Og styr vor Gang, indtil vi finde

Dig selv og Dit bundløse Veld!

Chor.



Straal, evig Viisdoms reene Flamme,

I Lye af Christians høie Stamme! -

Fyld Templet, som Han bygde Dig! -

Dans yngste Slægt skal see Dig tindre,

Og, mættet af Din Glands, erindre

Dit første Glimt med Fryde-Skrig.

FOR DEN THEOLOGISKE TALE

Chor.



Fyld dem med Kraft, hvis Læber prise,

Hvis Aand fortolker Almagts Bud;







At de med sikkre Skridt maae viise

Din Vey til Dig, Du Glimt af Gud!


FOR DEN JURIDISKE TALE



Styr dem, hvis Kald det blev at byde

Dit Danmark Held, og Ret, og Fred,

At hver, o Viisdom! trygt maae nyde

Sin Deel af Din Lyksalighed!


FOR DEN MEDICINSKE TALE



Du, som opreiste Siælens Hytte

Til Helligdom for Skaberen,

Vær dem et Lys, hvis Raad beskytte,

Hvis Kunst paa nye befæster den!


FOR SLUTNINGS-TALEN



Betrygged Rigdoms milde Sæder

Og prøved Sandheds ægte Dyd

Forevige ved moedne Glæder

Det første Dag-Skiær af Din Fryd!