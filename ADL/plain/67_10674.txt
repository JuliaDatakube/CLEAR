TIL ALLE


I



Nu har I fulgt til disse sidste Blade,

hvad jeg har tænkt og drømt, har følt ogfølet,

naar"jeg"befandt sig vel og hented Varme

fra røde Læber, lune, bløde Arme,

naar "jeg" i Tungsindsmoser maatte vade,

naar "jeg" var hæftig og til Vildskab rede,

naar samme "jeg" af Blæst og Frost forkølet

var bleven utilpas og følte Léde.



Og dog fikalleikke fuld Besked.



Min Kritiker, som vel min Mening véd,

(skønt kun ved Gætteri og saa omtrent)

paastaar, jeg er fra selve Slaget rendt

og har ej samlet Tropperne paa ét Punkt;

min Bog er, han vil sige:uden Midtpunkt.

Han er min Kritiker i ret Forstand;

ti ingen kender Publikum somhan.

Han véd, at skal man knuse, naar man rammer,

saa ta'r man Smedjens allerstørste Hammer.

Han véd, den Stiklen er som bare Vand;

se Verden vrider sig i Nød og Jammer,

vi klistrer op et Plankeværk Programmer.



Ja det er Tidens Svaghed eller Styrke,

skønt i vor Politik, i vore Blade

dér vil man nødig, grumme nødig til det,

men det er én Gang saa, at Folket vil det,







og stritte dérimod er bare Yrke.

Saa tilstaar jeg, hvisdetgør nogle glade,

at just ejEstruppasser i mit Kram.

Jeg siger ikke, at jeg hader ham;

ti, kæreste, en dansk kan ikke hade.



Han er mig blot imod - saa ret imod,

den Ordenens forretningsstive Ridder,

der sidder som en Skranke for hver Fod,

som vilde frem, for alt, hvad jeg forstod,

fordet, som ejer Livstrang, Ungdom, Blod,

- og Gud maa vide, af hvad Grund han sidder.



Et Mandfolk uden Dyder eller Laster,

en Statsmand løs og ledig i sin Vandel,

ved store Spillere og smaa Fantaster

Chef for en patriotisk Hørkramhandel.

En Middelmaadighed, tilfældig kaldet,

der storhedsblind nu tror sig ét med Staten,

mens haabende paa Gud, med Hjælp fra Satan

han staar paa Grænsen imod Syndefaldet

- en selvgjort Verdens-Frelser i den flade Stil,

der er saa dum at tro paa sit Tirade-Smil.



Og var det ikke Manden, blot Systémet,

jeg skulde aflevere her en Handske,

nu vel, hans Godtfolk ligner ham saa ganske,

de har det samme Øjnepar at sé med:

det selvforelsket-dydig Hørkramdanske.

- En Del vartroende, en Delforstod,

men begge Parter fandt ham lige god;

og mens Parkettet blinkende har tiet,

blev han Dacapo-Mand for Galleriet.



Hvad de har gjort?

Aa er det ikke nok,







at for et Slægtleds Krav de dæmmed op

og tvang en ung og nybegejstret Flok

at fylde ud de ældres Friheds-Trop?

En Ungdomshær med Udkast og med Tegning

til et Palads, der skulde rumme mer

end Fædrenes af lyse, fri Idér,

som de gad bære frem for egen Regning.



At ej man længe trodser Slægtens Trang,

at Slægtens Liv dog ingen kan faa Finger i,

atnuvi staar, til Gengældsidenspringer vi

- hvad Trøst for os, som standsed denne Gang?



I kommer spørgende: hvad de har gjort!

en Ungdoms Kræfter spildt, erdetej stort?



Men kan af Skam en Draabe Blod ej brænde

i disse Godtfolk, hvorfor skal jeg skænde?

De kunde ikke føre Kampen aaben,

saa greb de Middelmaadighedens Vaaben:

de kasted Lov og Folke-Skøn af Sædet

og satteForholdsreglernei Stedet.

Og følgeret fik de en Chef som denne:

en Foreløbighed, der ej faar Ende.



Ja, hvorfor skænde? gavner det, vi klager?

Men kan det ikke alle Fibre spænde:

vort Folk maa tage Styret selv i Hænde,

før i Vankundighedens Nat det dager

til Synet for det Lys, jeg vil bekende.



- Det var saa kortelig det smaa, jeg fik

som Frugt af al vor store Politik.

Døgnpolitiken, Pindehuggeriet,

de tusend Draaber, som skal fylde Havet,

- hvem har vel sét, at Folk af mine Lige







paa Poesiens høje Hønsestige

ej stadig har om Døgnets Smaating tiet

og følt for sligt sig altfor højt begavet?



De lukked Munden dygtig op forKravet,

demer det, som Programmerne har lavet.



Men Folket glad kan den Poet forgylde,

som, naar han havde store Ord os givet,

ej glemte al Ting, Døgnet, Livet,

Reformerne, som Formerne skal fylde.



I alt Fald: Folk paa denne Hønsestige

forglemmer let det smaalig-virkelige.

I deres Gyngen paa en luftig Gren,

imens evindelig de gør Musik

og sér, om Vaaren bliver snar, om sén,

- hvor skuldedevel have faaet Blik

for noget som Detalje-Politik?



Jeg altsaa om Detaljer lidet véd

og har kun mine grønne Grene kær;

og vil blot ikkedemman hugge ned ...!

Men der er denne Snak om et "Par Trær".



Det hænger noget sammen med en Hær,

en Livssag for de folkehadte Troner:

man tager Folkets sidste Millioner

til Fæstnings Skanser, Krudt og Militær

og kalder Folkets Ungdom i Gevær

at exercere ind en Slægt Kujoner.

Det hænger sammen med en Slagter Lære,

at Maalet for et Land er Krigerære.



Hvor skuldedevel skaane et "Par Trær"?

For Folk med Krigerære let kan hænde,







at Skoven ej har større Værd end Brænde.

Vi har jo vor Passion enhver for sig,

og Krigeræren dvæler vistnok ej

ved Blomster eller Skove paa sin Vej.

Men Fremtidshaab og Minder "Skoven" bær;

i alt Fald jeg

vil nødig miste den, jeg har den kær.



Med "Minder" ej jeg mener Øhlenschlæger,

hvis bedste Ungdomsmod sig her slog løs,

ej Aarestrup, hvis Muse - denne Tøs,

som næppe skattede et Kildebæger -

her viste Bentøj for hver lysten Knøs,

ej Hejberg og de andre, Povl og Peter,

som gærne gav sig ud at være Digter;

for stor en Vægt ej ligger paa Poeter,

det er til andreMinder, at jeg sigter.



Jeg tænker paa, at Skoven, "det Par Trær",

har, rent personlig, Affektionens Værd.



Ja rent privat for mig og for enhver

da ruger Skoven højtidsfuldt paa Skatten:

et Væv af bløde, sommerlyse Minder,

som vistnok ej kan bruges i Debatten,

men dog uløselig til Skoven binder.



Hér har de jaget om med hede Kinder,

Slægt efter Slægt, lyksalig og bedrøvet,

naar Solen sived gylden gennem Løvet,

naar Taagesølvet bredte sig i Natten,

har drømt i Bøgestamme Tystet inde

og lét til Strandens Bølgeskvulp og Vinde.







Slægt efter Slægt! det skal ej gaa af Minde.

Og Slægt for Slægt skal nye Livshaab skinne

i dette Eden frem med Ungdoms Skær.



Det var vel værd at tænke paa, at tunge

fortrykte Sind har følt sig frie her.

Og saa den Ting, at jeg og tusend unge

har kysset første Gang bag "de Par Trær".



Jeg husker klart en Sti imellem Hasler;

det var en Gang ... Men jeg til Sagen springer:

hvor under Øxehug nu Stammer klinger,

snart Snurbartherrer om med Sabler rasler.



De Øxer for Systemet er symbolsk.

Man søndrer Nationalitetens bløde Baand,

der viser Folket dansk og ikke polsk,

ej russisk, engelsk eller græsk katholsk

- ogdet, skønt man med Gammeldom sig sminker,

indtil af Danskhed og Moral man stinker.

Menhvadde vover - Glemselsøxen blinker

bag denneJunker Estrup med den døde Haand.



I deres Politik der hører med

endnu en Frase om en gammel Gud.

Hvad dér han gør, er svært at regne ud,

men han i alt Fald gør dem ej Fortræd.

De stikker os for Næsen tit hans Bud,

og har ej dette Nysemiddel Virken,

det kaldes Haan mod Religionen, Kirken.



Om Kirke, Religion og Præstefromhed

hvad skal jeg sige? de er mig imod,

imod mit frie Blik, mit varme Blod.

Jeg har ej savnet dem; hvad jeg forstod,

var ene deres længst uddøde Tomhed.







En gammel Stamme, hul fra Top til Rod,

en Skal, som æres end af Brist paa Mod.

Jeg lægger ingen Øxe dog til Roden;

men hidses Overtroen imodos

af dem, som tror, Nationen ej er moden,

da bliver Folkets sunde Sans Profos.



Kun haaber jeg, at selv jeg ingen Tid

for Alteret skal knæle angerhvid

og høste Trøstord af en Præsterobe.

Dog vi er svage Mennesker til Hobe!



I spørger mig omGud. Hvad skal jeg svare?

I Fald jeg siger: der er ingen Gud!

et Kor af Blade, som de hørte Skud,

vil op fra deres bløde Leje fare

og nidkær raabe over Landet ud,

at jeg, en Samfundsødelægger, gal,

fornægter Gud - Moral - Moral - Moral!



Om Darwin, Forskeren, som var Rebel

mod Orgelstemninger og Kirkerøgelser,

og som før Døden nød det sjældne Held

at tage Livet af en god Del Spøgelser,

fortælles der, at han blev spurgt en Gang

omGudog om, hvordan det sammen hang,

naardet, som er af Støv, til Støv gik bort

og Sjælen paa en Vis var bleven Enke.

Men Darwin svared: "Livet er saa kort;

paa den Slags Ting har jeg ej Tid at tænke."



En anden Tænker, ogsaa af de store,

af dem, hvis klare Tvivlen Verden renser

for Overtro og for fantastisk Hildelse,

og derfor dømt - som var det én af vore -







for samfundsødelæggende Tendenser

samt for at føre Folket i Forvildelse,

- var Sokrates, der sagde paa sit sidste,

at han om Guders Tilvær intet vidste.



I ønsker om min Gudetro Besked;

de store Mønstre vil faa til at glide,

at jeg som Sokrates slet intet véd

og har som Darwin ikke Tid at vide.


II



Dog har jeg Troen paa en Salighed,

som, omend nyopdaget, med den gamle

saa noget nær i Alder op kan hamle,

idet fra selve Skabelsen den stammer;

det hjælper ej, at Folk af yngre Dato

- saaledes iblandt andre ogsaa Plato -

er bleven udnævnt til dens golde Ammer.



En Salighed, der knyttes til en Tro,

hvortil vi døbes under Blodets Flammer.

Hvis du har Mod og Trods, den bygger Bro

frem til et vaaromsuset Himmelkammer,

hvor der er daarende Musik. Men hvo

der dvæler fejg og slap og ynder Ro,

fra Guden for hans Lunkenhed ham rammer

som Straf det kolde Intets Helvedjammer.



En Tro? af hvilken Art? og hvordan fundet?

I Leg den fødtes, vokste stærk i Kamp,

skød lidt for rask til Vejrs i Drømmeblundet

og stredes saa med Skuffelsernes Svamp,

som havde dræbt den, hvis de havde kunnet.

Saa laa den syg, men da den fik sig sundet,







steg klaret frem af Længslers Taagedamp

en Livsanskuelse paa Elskov grundet.



Paa Elskov? hvilken Elskov? Gud, behøver

man spørge om, at den er ganske blottet

for al Moral - saa godt som nogen Røver!

De skændige, som har sig sammenrottet

og ærer hverken Kirken eller Slottet,

kandeforstaa den Kærlighed, som skrumper

i Oldemoderdydens Katakomber?

De har jo Dydsbegreber, som ej skiller

de svangre Koner fra de dito Friller,

Begreber, hvor al Verdens Last forsumper,

som smager mer af holbergske Perniller

end gamle Jomfruer og Huspostiller

og ryster Samfundsordnen i dens Piller.



Det kære, rare, gode, gamle Samfund!

min Ven, hvad nærer du for Vanvids Tanker?

Saa du vil lære dette sejge Trækdyr

at sparke ud med sine stive Skanker!

O søde Enfold, du vil reformere,

vil slaa som Samson med en Asenkæfte

til vore patriotiske Filistre!

Min Ven, hold heller op at fantasere.

Du selv til sidst, det skal sig nok bekræfte,

vil fast til deres fede Limpind klistre.



Af al din Talen bliver man kun døv.

Mens selv du Gløder paa dit Hoved sanker,

det dovne Æsel staar og tygger Drøv

og bliver mere stædigt, mer man banker.







Paa Kærlighed at bygge op sit Liv,

er det en Ting at byde Trækdyr-Racen?

De vilde Tanker, over Bord dem hiv!

Denvéd, en Smule Kønsdrift det er Stadsen,

og Kvinderne! - tilfældigt Tidsfordriv.

Hvor ta'r den raat paa hele Suppedasen!



Nej hvis du ungdomsovermodig kækt

en daarlig Smag tog paa at reformere,

saa grib den unge, endnu sunde Slægt,

og tving det i den, at den aldrig glemmer,

med Kvindehvisken og med Tordenstemmer.

Men læg ej paa de gamles Bedring Vægt;

desidder fast og rører sig ej mere.



Denunge, sunde Slægt -ak hvilken Frase!

Erdenej løs og mat, har den en Smule

jærnholdigt Blod, som end har Lyst at rase?

Er ej vi alle bleven gustengule?

Af Tidens lange Kævl, snart oppe, nede,

er ej vi alle halv Vejs sløjfet hen?

Hvad siger det, om vi er kolde, hede,

omnuvi føler Glæde eller Vrede?

i Morgen er vi rolige igen.

Hososer intet sejgt paa nær vor Léde,

som er vor Dyd - vi har aleneden.



En Kaste Kvinder og en Kaste Mænd,

hvor Kvinderne er ét og Mænd et andet,

maa slig en Slægt ej tørre bort i Sandet?

Haner den stærke,hundet skøre Kar,

han klog, men raa, hun dum, men hjærtedannet,

- det er, som aldrig deres Blod var blandet

og ikke af den samme Marv de var.







Naturligvis, bevare's! hvert et Køn

harsineFinheder ogsitdet sære,

ja uden Forbehold jeg vil erklære,

at Kvinden fra Naturens Haand er skøn

og taler mægtig til sit Ophavs Ære!

Men denne Kønsforskels Beskytnings Mur

har elsket frem Manér og ej Natur.



Det egne, fine, sære næppe glipper,

om mindre sondrede de vokser op,

om ej besnust af Tantenæsetipper

lidt mindre dum den unge Pige tripper,

om Manden ej faar gjort saa mange Hop

og smidt sin Kraft i Grams paa Knejper, Kipper.

Hvor skal de siden kunne følge Trop,

naar alle fælles Baand man overklipper?



Har man af Skønhedshensyn været kold mod

Beskytningsstormeriets ny Profeter

- I Skønhedselskere hav bare Taalmod!

hver ægte Forskel i sig selv har Hold mod

at rendes ned af Søren eller Peter.

Og hvilken Skurk har tænkt at øve Vold mod

et Kvindelegems Anonymiteter?



Ak hvorfor skal de netop skilles ad,

naar nu de allerhelst vil være sammen?

I Fædre, Mødre, husk, at selv I sad

adskilt en Gang, forpint af Længselsflammen!

Husk Æblet falder ikke langt fra Stammen!



OmhunoghanI spørger,hende, ham!

Hvorfor den dumme Snak? Og hvorfor dømmer

Idet, som taalelig forhamsig sømmer,

hoshendesom al Verdens Spot og Skam?







Er det ej ligegyldigt:hanoghun?

At de er Mennesker, erdetej nok?

Naar Tingen dog er éns, af hvilken Grund

ej bruge én og samme Maalestok?



Af ét de kom, kun én er deres Bøn,

at de faar Lov igen at blive ét.

Naar en Begæring er saa from og skøn,

bekymrerhanoghunmig meget lidt:

vi har kunFælleskønogintetKøn.



En Livsanskuelse paa Elskov!- Navnet

har jeg desværre selv ej fundet paa -

et Facit af, hvad jeg har vundet, savnet

i klare Nætter, Dage himmelblaa.

Af Elskov ledes alt, som vil bestaa.

Men hvorfor maa det da ej være saa?



Ti hvem kan sige mig, hvad det vil skade?

Numaa i Længsels Sumpen Slægten vade,

og visselig det blev en trist Parade

at mønstre alle, som er sunket i.

Kom, lad os aabne Elskovs grønne Sti

for hundred, naar man aabned før for ti;

og to og to de vandrer stærke, glade

med Ungdomstrods og mere Blod end vi.

Er blot de to, al Synd man skal forlade.

- Jeg kalder ikke Kærligheden fri,

jeg sigerto og to- for visse Blade!



Forvisse Blade, der, som andet mere,

til den Tid længer ej vil existere.

Og deres stinkende Moral er død,

og væk er Præstekjolen, Helvedriset.

Og alle have dagligt Kød og Brød,

til Trods at Parringsvalget stillet frit,







saa ung og fattig er de andres lige,

vil skabe Folk med Blodløb, Appetit.

Af Ligheds-Tanken styres Land og Rige,

kun Aand og Arbejd er den Kapital,

som fordres paa Erhvervets, Ærens Stige.



Forbi er Aandstvang, bundne Længslers Kval

- den store ubekendte være priset!

I Verdens lyse, himmelhøje Sal

ej tunge Vemodsskygger mere snige,

og ingen Estrup krænker Paradiset.



Forbi! - hvornaar?



- - - - - - - - - -

- - - - - - Imens jeg frem mig kæmper

i Tankerus og Lampen stille lyser,

til sént paa Natten end jeg sidder vaagen.

Jeg slaar et Vindu op. En kold December!

hvor dødtavs Byen bagved Nattetaagen

udslukt og skummel ligger hen og fryser.



Der jager stærke Vindrusk gennem Gaden,

Gaslygten klirrer, Vinduskodder slaa,

og alt er tomt, kun lænet mod Façaden

jeg skimter en Betjent dernede staa.

Han tramper lidt og gnider sine Fingre

og bli'r saa rolig, mens paa maa og faa

igen mit Øje søger ud mod Staden.



Saa hører jeg fra Gadehjørnet skingre

en Kvinderøst i Latter skarp og raa.

Og uklart ser jeg over Gaden skraa

tre dansende Personer, hvorafhun

bestandig nynner, lér og bruger Mund

og kalder en af Mændene sin "Frier".







Betjenten retter paa sig, og de tier.



Hvor passer disse tre forsorentglade

til denne Skøgeby i denne Nat,

hvor alt det vrangne er i Stævne sat!

de bringer som en Lugt af harsk Pomade.

Nu fryser Skøgebyen atter hen,

men her den har sit Billed efterladt:

en drukken Kvinde mellem tvende Mænd.



En Skøge!- af de Stakler, som blev ofret,

blev dømt sig selv og Staden at forpeste.

Det var en velvis Over-, Stads- og Hofret,

som fandt det tjenende til Slægtens bedste.

Du skumle Stad, gør op med din Misére!

du er forfrossen, du maa søge Ly.

Du skal ej længer være Skøgeby;

ti der skal ingen være Skøger mere.



- Nej ingen Skøger! Lastens Dødningkæber

vil kysse Léde i den unge Brynde.

Men Kærlighed fra rige, varme Læber

med skøn Naturlighed og nøgen Ynde!

en Elskov for en Ungdom, der ej slæber

sig træt af Sted, men lér med røde Kinder,

en sorgløs Ungdom, som ej mere flæber

paa Kirkegaarden mellem døde Minder,

men hensynsløs tør sine Krav forkynde.



Endnu vi ejer Skøgeblodet - vâr dig!

og kast dig ikke bort, før Hvirvlen ta'r dig!

Men hvis sig hede Sommerlængsler spinde

omkring en Kvinde, stærke som Musik,

da grib, i Fald du kan, din Elskerinde







- kanduvel svare for en daarlig Skik?

Og er I uberørte -ungeblot!

det mindste,det, som skældes lavt og raat,

vil faa et Skær af Helligdoms Mystik.



Luk op, der banker paa en trodsig Hær

af friske Længsler, tvingende Begær.

O lad os faa at sé en Slægt, som lér!



- Saa vil de alle elske, én og hver,

medsinGrad Varme og paasinManér.

Og Sommernattens Alf, den glade Puk,

vil skinsyg aande mer end tusend Suk.

Slet intet skiller mer - ej Magt, ej List -

to unge, som paa Kærligheden tror,

den skønneste og festligste for vist

af alle Fester paa vor skønne Jord.

Paa Elskov grundes Rige, Land og Stad,

og Elskov er det, som gør sund og glad;

at tro paa Elskov er den store Lære ...



Ak hvorfor skal de netop skilles ad,

naar de nu allerhelst vil sammen være?

Endnu jeg spørger paa det sidste Blad.

Og med et Spørgsmaal har jeg her den Ære -

28. Nov.-7. Dec. 1886