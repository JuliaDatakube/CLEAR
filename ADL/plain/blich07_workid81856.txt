Om NatmændsfolkeneDisse vare fra gamle Tider af en dybt foragtet og fornedret Menneske-Classe, som tildeels
      levede af de Arbejder, ved hvilke den ringeste Bonde væmmedes. Om deres Oprindelse
      kan nok intet med Vished bestemmes. Rimeligst forekommer det mig, at de nedstamme fra vore
      Hedenske Forfædres Trælle; som maaskee ved Christendommens
      Indførsel ikke ere anseete for værdige til strax at vorde indlemmede i
      denne, og saaledes have fortsat Trællehandtering og de af frie Folk foragtede
      Arbeider; vel ogsaa længere have vedblevet at spise Hestekjød; og derfor
      er maaskee Hestenes Afslagtning og Flaaning overdraget til dem. Deres Kaar vare saa usle, og
      Vejen til physisk og moralsk Lyksalighed for dem saa fast tilsperret, at en Regjering som
      udmærkede sig ved ædel Omhue for at løse alle Sjæls
      og Legems Baand, som ophøyet over Vindesygens Skingrunde og forældede
      Misbrug borttog Aaget fra Bondens og Negrens Skuldre, ogsaa forsøgte at
      hæve hine Ulykkelige fra det lave Trin, hvorpaa de i Aarhundreder stode.
      Forordningen af 31. Jan. 1794 udstædtes og udslættede hiint
      Skjændselspræg, og hævede de hvide Slaver til Statsborgeres
      Værdighed og Rettighed. - Men Frihed kan ikke paa engang erhverves, i det
      mindste ikke bæres; den moralske maae følge jevnsides med eller gaae
      foran den politiske - hvis ikke vil denne Frihed som oftest udarte til
      Tøyleløshed. Om denne Sandhed har Verden store og smertelige Erfaringer,
      vort Fødeland har her een - skjøndt mindre vægtig og
      mindre farlig - i disse danske Pariahs hvem endnu ingen Bonde gjerne
      berører, eller drikker af Kruus med. Neppe meer foragtet er hiin Kaste ved
      Gangesflodens Bredder, hvis hellige Vand allene mægter at bortskylle Smitten af dens
      Berørelse, end Natmandscasten i Danmark - især i den vestre
      Deel af Jylland ikke synderlig mindre nu end før - har været.
      Hvor en saadan traadde ind i Bondens Huus, søgte han selv sin Plads ved
      Døren, og efter forrettet  Feining eller
      Flaaning modtog han sammesteds siddende paa en Knub sin Mad i en Potte, som ingen med sin gode
      Villie eller Vidende siden spiste af, men som tilligemed Skeen blev opbevaret allene til dette
      Brug. Alt blev rakt ham med lang Arm, og Bondens pjaltede Børn holdt sig
      høyt oppe i den anden Ende af Stuen. Selv Bondens Hund kjendte Natmanden langt
      borte, gjøede, tudede, skreeg som om dens Liv strax havde Ende (hvilket og ofte var
      Tilfældet), - Det var som om de umælende selv saae det
      Skjændselsmærke en fjern og ukjendt Old havde paatrykt en enkelt
      Slægt i Samfundet. Hvorledes maa det staae sig med det Menneskes Moralitet, som er
      foragtet under - jeg kunde gjerne sige - af Hundene? Den skidne, lasede
      Bondedreng spiser uden Betænkning af Fad med Hønen og Gaasen, med Grisen
      og Hunden; men ej for sit Liv med Rakkeren! Med hvilke Øjne skal denne ansee sig
      selv? Hvor skal han finde denne Selvagtelse, som er en Spore til Dyden og et Værn
      for den? Slavekaar - Slavesind! -En human Regjering gjengav Slaven hans borgerlige Ære; men han vidste
      desværre ikke at fortjene dette ham hidtil ubekjendte - uattraaede Gode.
      Natmanden blev Natmand i sine egne Øjne og i Landalmuens med; ja han tiltog maaskee
      endog i Frækhed, Ladhed, Tryglerie og Tyverie i samme Forhold som hans forrige
      Næringskilder tilstoppedes. -Hverken kuet af Tvang, Arbejde eller Næringssorger, formerer Racen sig nu
      mægtigt; thi disse Mennesker lyde kun Naturens Bud, gifte sig, eller oftere, avle
      Børn uden Giftermaal, bytte Koner, løbe sammen, løbe fra
      hinanden og atter sammen. Børnenes Opdragelse bryder dem ikke; thi de give dem
      ingen; deres Opfostring ikke heller; thi Bondens Loft og Kjælder staae dem aaben, og
      denne vogter sig nok for at lukke. Endogsaa den ypperlige Anordning for
      Fattigvæsenet vide de at benytte og - misbruge, idet de - naar
      dem saa got synes - tvinge den Fattigvæsenscommissjon, i hvis District de
      paa deres Vandring ere fødte, eller længst have havt Tilhold, til at
      forsyne dem med Bolig, Føde, Klæde, Ildebrændsel med mere. Her
      leve de i sorgløs Uvirksomhed, saae ikke, spinde ikke, samle ikke i Lader
      - det undtagen, som de trygle og stjæle sammen - men Bonden
      føder dem alligevel. De vandre trindt omkring i Landet, snart enkelte, snart i
      store Flokke, tilbetle, eller i Benægtelsesfald - som dog
      sjælden indtræffer - tiltrue sig alt hvad de behage; fraadse og
      drikke indbyrdes  eller hos Hælere, af
      hvilke der blandt Bønderne findes nogle hist og her, som nedlade sig til at dele
      Rovet med dem. I afvigte Vinter, da mangen Huusfader sukkede for Brød, saaes hine
      dosinviis i 8 a 14 Dage fraadsende, drikkende, spillende, dansende indtil Forraaden var
      fortæt, og da atter uddrage for at brandskatte den fattige Landmand; og Skatten
      vovede denne sjælden at forholde dem. Af Erfaring kjender han deres Trudsler, og
      veed at de ere ikke tomme. Hvo som tvivler herom, vil jeg blot henvise til den
      rædsomme Mordbrand, som fandt Sted paa Højriis i Hammerum Herred sidst i
      Decbr. 1819 Klokken syv om Aftenen. Een paa Haveporten opslagen Seddel forkyndte Ejeren
      Herredsfoged Møller: at hans Gaard afbrændtes, fordi
       han havde for Indbrud fængslet een af Banden den berygtede og frygtelige Johannes
       Axelsen, som beboer et af Fattigvæsenet opbygt Huus paa Ørre Hede;
       "dersom"  - hedder det til
      Slutning - "du nu lader Axel faae Roe, og giver hans
       Kone en Tønde Rug aarlig"  (i egentligste
      Forstand Brandskat) "saa skal du ogsaa faae Roe, hvis ikke komme
       vi igjen med Blod!!"  Brandbullen var undertegnet med de
      ominøse Navne "Peder Løve og Niels
       Ildtænder" !!!Det maae dog være paa den høye Tiid, naar Øvrigheden, som
      skulle sikkre andre, ej engang selv er sikker; og Faren stiger som Banden yngler og formerer
      sig; som den drager mange andre løse og farlige Folk til sig, og som den endelig
      ved uskye Ryggesløshed virker høyst fordærveligen paa den
      sædelige Almue. -Dette Onde hæves ikke ved de allerede existerende Anordninger; thi ingen Landmand
      - knap nok nogen Embedsmand - vover at anholde eller til
      Øvrigheden aflevere nogen af disse saa karakteristisk kaldte Kjæltringer.
      De hist og her imellem anstilte Klapjagter nytte slet intet; Vildtet
      veed enhver saadan forud, og selv de som herom ere uvidende staae slet ingen Fare. Jægeren er mere bange for Vildtet, end Vildtet for
      Jægeren. Jeg har været Vidne til: at en heel Skare
      bevæbnede Bønder paa en saadan Jagt forsigtigen omgik og undgik et
      afsides Huus; thi just dette sad fuldt af Kjæltringer! Om
      endog regulære Tropper opbragde flere eller alle disse Vagabonder - hvad
      da? hvor skulde de hen? i Fængslerne og Tugthusene? er der Rum til saa mange? og
      hvad saa? Løsslupne vilde de snart igjen oversvømme Landet og husere som
      tilforn. -Vor vise Regjering, som saa kraftig arbejder for at raade Bod paa erhvert Onde, og som har
      viist, at den villig laaner Øre til Kyndiges Oplysninger, vil vistnok henvende sin
      Opmærksomhed til denne vigtige  Sag, og
      tage hvad der i bedste Hensigt maatte vorde talt - i nærmere Overvejelse.
      Allerede have flere klaget over Min Landeplage, hvoriblandt Pastor Zimmer i Fyens Adresse Avis
      No. 89. 1815- og en Anonym i samme Aars Avis No. 100; endelig samme Aar den lærde
      Jurist Etatsraad Jørgensen i Viborg i et særskildt udgivet Skrivt.
      -Blandt de Forslag, som jeg deels paa Prent deels i Haandskrivt har læst, deels
      mundtligen hørt fremsatte kjender jeg intet, som tilfreds-sillende løser
      den vanskelige Opgave: Eet gaaer ud paa, at indsætte alk
       Natmændsfolk i Tvangs- og Arbeids-Huse; men uanset, at denne Forholdsregel
      uden Undtagelse sat i Værk torde være for haard - især
      hvad de yngre angaaer: saa vilde der udfordres flere nye Tvangshuses Opbyggelse; thi de gamle
      ere vel allerede fulde. Udgivterne vilde blive perennerende ja dertil forøges med
      Fangernes Formerelse; og endelig vilde et saadant Hjelpemiddel ikkun være
      palliativt, og hen i Tiden sætte Regjeringen i end større Forlegenhed med
      disse farlige Mennesker, hvis Moralitet ved en saadan Sammenpakning og idelig Paavirkning og
      Smitte vist ikke forbedres. - Ligesaa farlige Følger vilde det have, om
      man - efter et andet Forslag - af dem oprettede
       permanente Colonier paa Jyllands Heder eller andensteds. Hvad vilde Enden blive? den er
      ej engang at see; men blot den nærmeste Følge? vi behøve kun
      at kaste vort Blik paa Forbryder-Colonien i Botanybay, for at ræddes ved ethvert
      Foretagende af denne Art. - Det er vel visere og ædlere at afsondre og
      sysselsætte Forbryderne, end at berøve dem Livet, men de maae aldeles
      ikke forplante sig; thi saa forplante de ogsaa sine Laster, Der er videre foreslaaet: at fordele de fornemmelig i den nordre Deel af Ribe, vestre af Aalborg og
       nordre, vestre og søndre Deel af Viborg Stift concentrerede Natmændsfolk
       over hele Landet; men det var kun at inoculere Kræften i de endnu uangrebne
      Dele, udbrede Byrden, forplante Smitten, og give Banden Leilighed til at speide, udsue,
      plyndre overalt. - At holde dem i Almuestanden for omsider at sammensmelte dem med
      denne, var vel af alle hidtil optænkte Planer den bedste som den simpleste; og efter
      denne er ligefrem den omtalte Forordning affattet, saavelsom Hr. Etatsraadens Afhandling. Men
      den formodede Virkning udebliver; det forhaabede Resultat opnaaes ikke - Erfaring
      har allerede afsagt Dommen over et System, der grundedes paa subjectiv ædle, men
      objectiv urigtige Betingelser. -Dog - at nedrive uden at opbygge, er ofte værre end at bygge slet; Illustrationerne vises ikke af hensyn til rettighederne. thi anseer jeg det altsaa for min Pligt: til nøyere Prøvelse,
      muelig Omændring og Udvidelse at fremsætte hvad jeg over dette vigtige
      Anliggende haver tænkt. -Jeg bygger paa den Grundsætning: at hiin politiske Sygdom -
      forældet og indgroet som den er - ikke kan cureres uden
       radicaliter at udrøddvs: Natmandsracen maae forsvinde til selve Navnet; thi
      saalænge dette vedbliver, vedbliver ogsaa Almuens Fordomme og hiins Laster. Det
      Natmandsbarn, som kjendes og kjender sig selv som et saadant, vil ogsaa ringeagtes og
      ringeagte sig selv, det er: forblive paa det samme lave Trin af physisk og intellectuel
      Forædling. Lysten til det vante frie, sorgløse Liv vil stedse seirende
      forjage Arbejdsomhed, Nøysomhed og stadig Pligtopfyldelse. Vi maae sige, vi maae
      gjøre hvad vi ville: Omløberen griber altid igjen til sin Pose og sin
      Stav, og vender tilbage til Landevejen. I fire Secler er Zigeuneren uforandret den samme,
      spaaer, tigger, bedrager, stjæler. Selv hvor hans Forædling ikke er
      aldeles umulig - som i Ungarn - vedbliver han dog Aar ud og Aar ind
      ubeblandet med andre sit usle Guldvaskerie. Han kan  forædles - det modsatte forbyde den evige Retfærdighed
      - derpaa giver sidstnævnte Land flere Exempler: ikke faae Zigeunere ere
      blevne Pibere, Tamburer og Hoboister ved de østerrigske Regimenter, ja een endogsaa
      Medlem af det keiserlige Capel. Men det er kun enkelte Undtagelser; Massen bliver i sin
      sædvanlige Fordærvelse: Zigeuneren veed han er
      Zigeuner, derfor vedbliver han at være det. "Padden hopper i Pølen, sad hun end paa en Guldstol"
      siger Ordsproget, og Ordsproget siger sandt. Mange Erfaringsbeviser herfor tillader
      nærværende Afhandlings Omfang ikke, kun eet Exempel, som jeg selv har
      oplevet maae det tillades mig at anføre: En Natmand i Aarestrup her i Herredet,
      forsvandt engang som flere af hans, men fremstod igjen efter nogle Aars Forløb for
      som tilforn at flaae vore Hunde og Katte, rense vore Skorstene og Priveter. Paa
      Spørgsmaalet: "hvor han saa længe havde
      været?" fortalte han: "at han havde været i e Sønden (Holsteen) hvor han kom i Tjeneste hos en velhavende
      Bonde, efter hvis Død han ægtede hans Enke, som naturligviis ikke kjendte
      hans Herkomst. "Men" - spurgte man -
      "hvorfor da nu her igjen som Rakker?" Svaret var Ord til andet saaledes:
      "A veed det hartad it Faar! Hvad der er kommen af Sk..., det vil
       til Sk..." !!At der dog herfra gives Undtagelser, og at der findes Rakkere, som ej allene ere tilfredse
      med (det ere vel alle) men endog stolte af sin Stand viser følgende: En
      Natmandssøn i Dej bjerg begyndte at gaae omkring og sælge
      Hægter og andre Smaating; yttrende for Faderen sin Tilbøyelighed til
      Handelen. Denne søgte at fraraade ham hiin Næringsvej og anbefalede ham
      sin egen Haandtering, som noget der godt kunde føde sin Mand. Sønnen
      blev ubevægelig, hvorpaa den opbragte Rakker raabte: saa forlad da
       din Faders ærlige Haandværk, og bliv til en Kræmmer og en
       Kjæltring! Dette er blevet til et Mundheld i Omegnen. - Enden er
      alligevel denne: Baade Rakker uden- og Rakker med esprit de corps er og bliver Rakker saalænge han maae. -Jeg seer intet virksommere i det mindste intet gjennere Middel til det foresatte
      Øiemeds Opnaaelse end - Standens og Navnets fuldkomne
      Tilintetgjørelse. Man misforstaae mig ikke! Jeg mener ingen voldelig
      Udrøddelse som Guanchernes eller Caraibernes, ingen Fordrivelse som
      Jødernes af Spanien og Portugal, men een af Regjeringen
       iværksat Foranstaltning til Natmandslægtens totale Indblanding med de
       øvrige Borgerclasser, bygget paa retfærdige Grundsætninger, og
       udfort ligesaavelved billige og lempelige som sikkre og alvorlige Midler under stadigt Hensyn
       til det Heles Vel. - Og efter dette Princip er det at jeg foreslaaer
      følgende:1.Paa een Dag, som forud allene er Herreds- og Byfogderne bekjendt, men som holdes aldeles
      hemmelig lige til Udførelsens Øjeblik, bliver over hele Landet alle
      boesiddende Natmændsfolk tilligemed de omvankende - samt alle andre
      Omløbere og Betlere paagrebne og førte til nærmeste
      Kjøbstæd, hvor Vaaning, Føde med mere i Forvejen og ligesaa
      hemmeligt er beredt til deres Ankomst. -Dette Foretagende udføres vel af de civile Autoriteter, dog med
      fornøden Understøttelse af Militæret - alt under
      Amtmændenes Overbestyrelse. -2.Der anstilles nu Undersøgelser over denne sammenbragte Masse: undvigte Forbrydere
      afleveres til deres bestemte Steder; Fremmede Omløbere bringes ud af Landet; og
      alle indenlandske Betlere og Løsgjengere - som ikke høre til
      Natmandsslægten - henbringes til vedkommende Fattigdistricter til videre
      Behandling efter Anordningerne. -3.Af de tilbageværende egentlige Natmændsfolk, fraskiltes alle de som
      formedelst Alderdom eller legemlig Brøst ikke kunne ansees som arbeidsdygtige, og
      forsørges for Livstid i Hospitaler og Fattighuse. -4.Endvidere alle Børn fra syv Aars Alder af indtil femten. Disse opdrages i
      Opfostringshuset eller paa anden Maade besørges opdragne og oplærte af
      Regjeringen enten til Haandværker, Manufacturarbeide, eller maaskee - hvad
      Drengene angaaer - til Krigstjenesten. Der sørges af al Magt for at deres
      Herkomst kan forglemmes og de selv anbringes, hvor saadant kan skee, saasom i
      Kjøbenhavn og i de danske Colonier i Udlandet. -5.For de øvrige anlægges paa tvende ubeboede Øer -
      f.ex. Hesseløen og Hjelmen tvende Colonier: den ene for de arbeidsføre
      lovlig gifte eller ulovlig samlevende, naar disse sidste have Børn under syv Aar:
      den anden for alle arbeidsføre ugifte, eller dog ulovlig gifte naar disse sidste ej
      have Børn under syv Aar. -a) Den første Colonies Indretning og Bestemmelse.Der bygges Vaaninger til omtrent hundrede Familier, og til hver Familie udlægges
      et vist Stykke Jord til Havedyrkning. Der anlægges en eller anden Slags Fabrik,
      hvori eller hvortil Colonisterne visse Timer om Dagen maae arbejde (de øvrige Timer
      og hele eller halve Dage om Ugen have de frie til Havedyrkning eller egen Huusgjerning).
      Fabrikken bestyres af en Fabrikmester, og hiin saavelsom Colonien i det hele af en Inspecteur
      som efter et vist Tidsrum afløses. Intet Slags Jorddyrkning, hvortil
      Trældyr udfordres, drives paa Colonien; men det nødvendige Korn
      - som er Koloniens eneste Indførsel - tilbringes den. Ingen
      Skole behøves, thi de Børn, som her fødes afgaae -
      naar de have opnaaet det sjette eller syvende Aar til ovennævnte offentlige
      Opfostring. De nærmeste Præster skulle for Betaling efter Omgang
      besøge Øen og holde Gudstjeneste. Et militær Detaschement
      under en Officers Commando ligger paa Øen for at holde Orden, forhindre Desertion
      af Colonisterne og al Samkvem med Uberettigede. -b) Den anden Colonies Indretning og Bestemmelse vilde være liig den
      førstes; kun maa begge Kjøn boe afsondrede fra hinanden. Giftermaal
      tillades, men de saalunde giftede flyttes da til den første Colonie. -
      Omkostningen til begge Coloniers Anlæg og Vedligeholdelse udredes - for
      saavidt Fabrikkerne intet Overskud eller intet tilstrækkeligt skulle afgive
      - saaledes: Alle Fattigcasser i Danmark afgive eengang for alle 10 p. C. af deres
       Beholdning; og de aarlige udforderlige Omkostninger reparteres paa
      samme Gasser efter Hartkorn eller Folkemængde. -Om en 50 a 40 Aar ville Colonisterne rimeligen næsten alle være
      bortdøde, Hensigten opnaaet, og Indretningen altsaa overflødig; med
      mindre den skulde findes saa nyttig og hensigtssvarende, at den kunde gjøres
      permanent for andre Omløbere og Forbrydere; hvilke ved  saadan Afsondring, nyttigt og stadigt Arbejde, taalelig Levemaade og
      viis Behandling ville baade være mindre farlige for deres Medborgere og selv
      nærmere ved en Forbedring, som i de nu bestaaende Forbedringshuse ikke vel er
      muelig. -Dersom ovenstaaende Midler nøyagtigt bleve iværksatte da formener jeg
      at den forønskede Hensigt i en Menneskealder uden Uretfærdighed vilde
      vorde opnaaet. Jeg siger uden Uretfærdighed; thi den eneste
      tilsyneladende Haardhed: den at tage Børnene fra
       Forældrene er i Grunden en Velgjerning især for de
      første: og den maae kjende meget lidt til hiin raae og for næsten alle
      blide Følelser afsløvede Menneskerace, der ikke skulle vide: at det
      høyeste man i Almindelighed her haver at vente, er kun en instinctmæssig
      Omhue hos Moderen for sit Barn, saalænge dette dier hendes Bryst. Kan noget mildere
      Middel udfindes, da gribe man dette! hvis ikke da troer jeg sikkert, at hvis ovenbeskrevne
      Plan med Fasthed begyndtes og fuldendtes, vilde den skadelige, farlige og især i
      moralsk Henseende beklagelsesværdige Natmandshorde i en temmelig bestemt Tid
      forsvinde, idet den ikke grusomt udrøddedes, men lempelig sammensmeltedes med det
      øvrige Borgersamfund. For den end ufødte Afkom vilde Adgang aabnes til
      alsidig Forædling, og det ved Fordom paatrykte Skjændselsmærke
      for evigt udslettes, Samfundets Grundvold og Støtte Almuen befriedes for en
      uværdig og trykkende Beskattelse, for idelig Overhæng og idelig Frygt og
      en ædel Regjering for den smertelige Nødvendighed uafladelig at straffe
      Ulykkelige, hvem indgroet Fordom hos andre og indgroet Vane hos dem selv, ligesom fremtvinge
      til evig Krig mod Staten og dens Love. -Thorning, i Aaret 1820.