DEN GAMLE VANDPOST (ET EVENTYR I MANER)  Nede i Gaarden hos Hørkræmmerens stod en gammel Post,
                                                 saadan en rigtig gammel Post med Hjerte i Livet og
                                                 Tud i Maven. Og godt havde den det, for
                                                 Hørkræmmeren var en god Mand, om Vinteren fik den
                                                 en Straapels at staa med, og om Sommeren, naar dens
                                                 Hjerte blev for trangt, fik den en hel Spand Vand
                                                 ned i sig; "det gjør godt,"
                                                 sagde Posten, "det er saadan et indvortes
                                                 Styrtebad". Glad var den, for den gjorde
                                                 Nytte, for der var ingen Børn i hele Gaden, der var
                                                 renere end Hørkræmmerens, og det var da Postens
                                                 Skyld.  Ingen var der i Gaarden, der vidste mere Nyt end
                                                 Posten, især Kjerlighedsnyt, for den var ligesom et
                                                 Kjerlighedstempel, for Hørkræmmerens Karle og
                                                 Justitsraadens Piger, for Hørkræmmerens Piger og
                                                 Justitsraadens Tjener. Karlene pumpede, og Pigerne
                                                 saa til, sommetider pumpede Karlene rigtignok over;
                                                 men den var en rar gammel Post, der ikke nævnede et
                                                 eneste Ord om Vandspild. ... 