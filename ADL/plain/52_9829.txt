Sommergjækken.



Med disse Vers, der slagre

Paa Musers Vinger ud,

Jeg Sender Dig, min fagre

Nièce, Brev og Bud.

Jeg seer, Din Pen er blevet

Fortrolig med Dit Blæk;

Hav Tak, at Du har skrevet

Og at Du midt i Brevet

Har lagt en Sommergjæk.



Ved disse Vers, der viftes

Langt over Havet hen,

Din Gjæk, min Thea, skiftes

Mod en fra mig igjen.






Til Randers op sig vover

Min Tankes Sommergjæk,

En Skipper lig, der over

De nyligt frosne Vover

Forsøger Farten kjæk.



Min Musa, der er bange,

Naar Luften falder raa,

Er oeconom med Sange,

Mens Vinteren staaer paa.

Men lad blot Solen nærme

Sig Jorden et Minut,

Saa vil hun ud at sværme,

Og saa skal jeg bestjærme

Den lille, fine Glut.



Ifald min Musa bliver

Paa denne Tour lidt mat

Af overvættes Iver,

Du vredes ei, min Skat!

Hvis Digtet falder vandet,

Det ei dig volde Skræk!

Er det ei godt til andet,

Det gjælder dog paa Landet

Som liden Sommergjæk.






- Blandt Alting, der os blænder

Med daarligt Haab en Tid;

Blandt alle falske Venner,

Til hvem jeg fæsted' Lid;

Især blandt alle Gjække

Jeg lider ikkun den,

Som Du, min Kjæledægge!

Har fundet paa at lægge

I Brevet til Din Ven.



Thi den er Jordens søde,

Dens førstefødte Bliv;

I denne Blomst vi møde

Dens første Spor af Liv.

Ja, denne Gjæk bebuder

En munter, lislig Vaar,

Uagtet Stormen tuder

Om Bondens frosne Ruder

Og fyger ind hans Gaard.



I den et Haasi fornemmes,

Der qvæger med sin Røst;

Et Haab, der ei beskjæmmes,

Et Haab om Vaarens Lyst.






Ja, Sommergjækken lover

En deilig Vlomsterflor

Og klare, sølvblaae Vover

Og Solen udgydt over

Den foraarsgrønne Jord.



I Sommergjækken spøger

Naturen med sin Ven;

En Skjemt, den siden søger

At gjøre god igjen;

En Pige lig, der gjækker

Sin Elsker med et Kys,

Paaskrømt ham Munden rækker,

Men siden tusind lægger

Til det, hun nægted' nys.



- I, faure, lyse Klokker,

Der pryde smukt vor Jord

Med tynde, blonde Lokker,

Paa eder fast jeg troer.

I atter fra mig ile,

Og ere dog min Trøst;

I gjække mig, men smile:

»Vor Digter snart skal hvile

Ved Vaarens fulde Bryst!«