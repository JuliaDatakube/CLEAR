ET KJÆRLIGHEDSFORHOLD (SKIZZE)  En ædel Yngling elskede en Skjøge. Jeg gjentager det:
                                                 en ædel Yngling elskede en Kvinde uden Uskyld, uden
                                                 Renhed, uden Blufærdighed, en Kvinde der solgte sin
                                                 Skjønhed for Guld til Enhver, en Kvinde fder|
                                                 solgte sig Selv; thi Kvinden er en Aand, der vogter
                                                 paa et Legeme, Manden et Legeme og en sideordnet
                                                 Aand. - Hvorledes forstaa denne
                                                 Kjerlighed? - Han elskede hende med hele
                                                 Kjærlighedens Ydmyghed og Beundring. Hun elskede
                                                 ham med hele en ung Kjerligheds Friskhed og
                                                 Stolthed over sig selv og over ham - hun
                                                 en Skjøge. - Ja hendes Skjønhed var det
                                                 ikke, thi den kunde Enhver kjøbe og Kjerligheden
                                                 taaler intet Fælledsskab. Hendes Aand var det da
                                                 han elskede? var den da udelukkende hans? kan en
                                                 Kvinde da give sit Legeme hen uden at hun i det
                                                 samme om end et Secund, om end i et let Haandtryk,
                                                 i et lynsnart Glimt i Øjet, i en næsten usynlig
                                                 Skjelven om Munden giver sin Aand, sig Selv hen?
                                                 Mærk vel det var en Skjøge,
                                                 ikke En der havde
                                                 været Skjøge og havde angret, hun var Skjøge. -
                                                 Var det da Forskruethed, elskede han hendes Ide,
                                                 det Skjønne og Herlige hun havde  været, eller skulde blive en Gang i Himlen, elskede
                                                 han hende saaledes trods
                                                 Skjøgen? Nej! hun
                                                 elskede jo ogsaa, elskede.
                                                 De troede Begge med urokkelig Fasthed paa
                                                 Noget i hende som aldrig var krænket, aldrig var
                                                 solgt, aldrig givet hen, et Noget hun ikke ejede
                                                 bevidst, naar han ikke var
                                                 nærværende i Virkelighed eller Tanke, et Noget han
                                                 fremkaldte, som vældede ham i Møde, som fyldte
                                                 hende helt, som forklarede hende, hævede hende og
                                                 fortryllede, lyksaliggjorde ham. En ædel Yngling
                                                 elskede en Skjøge. - 