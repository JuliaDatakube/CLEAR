EPISTOLA CVII.Til ** Du skiemter ideligen med vor tilf elles Ven, og beleer hans indbildte Syge. Jeg
                    undrer mig ikke over, at andre, som i Medicine ere ukyndige, føre saadan Tale:
                    men det er sel-  somt at høre dig som
                    en erfaren Medicus bifalde Almuens Domme herudi. Jeg drister mig til at sige, at
                    ingen bilder sig ind at være syg, han jo virkeligen og er det; thi deslige
                    Imaginationer kand ikke avles, naar Legemet er sundt og vel constitueret. Man
                    laster jo ikke en Febricitant, efterdi han seer Spøgelser, og lader sig skrække
                    af sin egen Skygge, item af Ting, som ey existere: naar saadant mærkes, kalder
                    man det en Virkning af Febren, som man med Medicamenter maa søge at curere,
                    saasom Erfarenhed viser, at Imaginationen tilligemed Sygdommen ophører. Der
                    fortælles om den bekiendte Hobbesio, at, endskiønt han i sine Skrifter ideligen
                    haver søgt at bestride Overtroe, og skiemtet med dem, som have ladet sig skrække
                    af Ting, som ingen Realitet have, han dog ikke torde gaae alleene udi Mørke. Saa
                    ofte han i den Henseende blev beleet og lastet, som den der ved sin Opførsel
                    kuldkastede sin egen Lærdom, svarede han med Poëten: Video meliora, probóqve;
                    deteriora seqvor. Det er: Jeg veed bedre, men et Vitium udi
                        mit Blod foraarsager saadan Imagination, og driver mig til at skrækkes for
                        det, som jeg veed er ikke til, og ligesom at troe det, som jeg aldeeles ikke
                        troer. Dette og andre Exempler vise, at Phantasier og indbildte
                    Sygdomme ere virkelige Sygdomme, som reyse sig af Blodet og Vædskerne, og at
                    derfore Magister Petronius udi Comoedien med Grund deriverede Lucretiæ
                    Vegelsindighed af samme Kilde. Jeg veed vel, at Folk udi Almindelighed tilskrive
                    saadant Siælen, som de kalde Vitium Animi, og derfore søge ved Bebreydelser og
                    Erindringer at corrigere det, sigende: Troe, at du er frisk,
                        saa er du og frisk. Men, saasom Erfarenhed viser, at mange Patienter,
                    som laborere af den saa kaldte indbildte Syge, selv søge, skiønt forgieves, at
                    bestride saadan Indbildning; saa er det klart, at den ikke reyser sig af
                    Villien; men at her er vitium Corporis og en virkelig Legems Svaghed, som lader
                    sig fordrive heller ved Tincture og Piller end ved Prædikener, heller ved Senes
                    Blade end ved Seneca. Enhver haver kun at examinere sig selv, saa vil han finde,
                    at herudi er en  Demonstration,
                    saasom han maa tilstaae, at Imaginationen virker meer og mindre, ligesom Legemet
                    er bedre eller slettere disponeret. Hvorudover de Bebreydelser, som giøres til
                    indbildte Syge, ofte ere lige saa ilde grundede, som de, der giøres til
                    Febricitanter, og den Talemaade: Troe, at du est frisk;
                    er her lige saa grundig, som: Troe, at du haver friske
                        Tænder, saa haver du ey heller Tandpine. En som laborerer af den saa
                    kaldte Indbildnings-Syge, græmmer sig stedse og er misfornøyet; hvilket viser,
                    at den ikke flyder af Villien; thi ingen græmmer sig over det, som han selv
                    vill: Tvertimod en Mands Villie er, som man siger, en Mands Himmerige. Hvo vil
                    være bedrøved, naar det staaer i hans Magt at være glad? Og hvo vil være syg,
                    naar det staaer i hans Villie at være frisk? Jeg kommer ihu, at jeg engang
                    qvælede mig med en Mistanke mod nogle af mine Bekiendte. En Ven, som jeg
                    aabenbarede samme Mistanke, visede mig, at den var ilde grundet; men alt
                    omsonst. Jeg satt mig udi disse Griller paa en Hest, da jeg efter en Times Riden
                    mærkede, at min Scrupel havde bestaaet i pur Indbildning, for hvis Befrielse jeg
                    havde Hesten meer at takke end min Vens grundige Harangue. Jeg mærkede da,
                    Mistanken at forsvinde, saa snart Maven ved denne Bevægelse kom i sin rette
                    Stand igien. Der ere derforuden adskillige andre Feyl og Skrøbeligheder, om
                    hvilke man ligeledes kand dømme, uden at synde mod den moralske Orthodoxie. Jeg
                    haver kiendt en Gnier, der efter en udstanden Feber er bleven gavmild; Hvoraf
                    jeg slutter, at et hovmodigt Menneske kand og ved Salivation blive ydmyg, og ens
                    Ødselhed kand ved samme Middel forvandles til Oeconomie. Jeg
                        haver mærket sagde Henric udi Mascaraden, at man ved Dantz kand fordrive
                        Løsagtighed; Thi mangen Gang naar jeg tager en Jomfrue op at dantze med, er
                        jeg saa forliebt som en Spanier; men ofte, naar Dantzen er til Ende, er jeg
                        saa kydsk, som en West-Frisér: saa at jeg slutter, at Cupido gaaer ud ved
                        Bevægelse og stærk Sveed. Jeg vil dog ikke poussere disse Tanker
                    videre; men gierne tilstaaer, at adskillige Skrøbe-  ligheder ved Lærdom og Formaninger kand
                    corrigeres. Men, saasom Orthodoxe Moralister selv tilstaae, at Vredagtighed
                    reyser sig af Galden, Løsagtighed eller Venus à Gerere et Baccho, det er, af
                    Overflod i Mad og Drikke etc. saa er det klart, at hvis de ville ansee dette mit
                    Paradox som Kietterie, de da giøre til Kietterie en Lærdom, som er en
                    Conseqvence af deres egne Principiis. Jeg forbliver etc. 