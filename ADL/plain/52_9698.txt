Laokoon.



Sonnet.

Jeg kjæmper som Laokoon med Slangen,

Med Synd og Tvivl, min Tankes Born, ved Siden,

Mens Guden ubevæget seer paa. Striden

Og har mig alt i Afmagts Lænker fangen.



Jeg veed, jeg holder ei min Fjende Stangen,

Thi Synd og Tvivl staae hos mig midt i Qviden

Og sige tause: »Vi er Børn af Tiden.

Du døer med os, som Vi berørt af Slangen.«



Saa kom da, Død! - Men dig, min Smertes Taare!

Dig vil jeg, ved min Død med Gud forligt,

Ved Digtekunsten til mit Vidne kaare.



Og som Laokoon i Stenens Klage

Fortvivler end, saa lader jeg mit Digt,

Et Vidne om min bittre Strid, tilbage.