Sammenligning mellem Collegial- og Ministerial-BestyrelseFørste formelle Forskjæl bestaaer deri: at hiin er pluralisk, denne singularisk. Lad os adspørge
      Historien, for at lære, hvilken Fortrinet tilkommer.Det jødiske Synedrium, det spartanske Ephorat, det romerske Senat vare alle
      Collegier, større og mindre. Disse, og andre lignende Institutioner,
      medførte flere og store Ulemper. Men frygteligst, ja hartad uafhjelpelig var
      Nationalelendigheden der, hvor baade den lovgivende og den udøvende Magt var
      forenet i eet Collegium - som i Venedig - hvor Adelen allene udgjorde
      Staten, de Fyrgetive den offentlige Bestyrelse, og de Ti den hemmelige, hvor det synlige Overhoved var kun Skildtet paa
      Statsværtskabet, og Folket Opvartere - villieløse
      Trælle. Aaget var saa tungt, at det ikke kunde afkastes, men allene
      opløses af Ælde.Med Regjeringsformen ere gjorte mange kostbare og blodige Experimenter; men de meest oplyste
      Nationer have tilsidst sluttet Rækken af deres Forsøg, ligesom de
      begyndte den, med - Monarchie. Dette giver Noget at
      tænke paa.Paa disse Monarchier haves nu mange Variationer, nogle i Majore og nogle i Minore. Af
      første Art see vi en Prøve i Stambul, af sidste i London. Denne har nu
      været udraabt og priset som et Nonplusultra baade dersteds og andensteds. Og dog see
      vi, at Kongeembedet der er, som allerbedst, en feed Sinecure; og at naar Kongen vil
      være meer end Overceremoniemester ved Parlamentets Aabning, saa gaaer det ikke godt.
      Vi see, at begge Collegier klamres med hverandre; men at Overhuset i vigtige Sager er ovenpaa, og hedder derfor ganske træffende
      "Herrehuset" (house of Lords) og at Underhuset, der i Striden oftest
      bukker under kaldes "Almuehuset" (house of
      Commons). Ja vi see, at man hverken der eller i Paris er enten tilfreds eller færdig
      med Maskineriet. (Og hvormed bliver man endelig det her i Verden?)Naar nu en Monarch er, hvad Ordet betyder, en "Eneherre", saa maa han,
      for at overkomme sit Arbejde, have Tjenere, dem man har givet det latinske Navn
      "Ministre" - en Benævnelse, som Ulærde
      troe, er eenstydig med "Herre", skjøndt det mere passende
      kunde svare til det danske "Fuldmægtig". Naar flere saadanne
      Fuldmægtige ere forenede i een Corporation, da plejer man at kalde denne
      "et Collegium". Og er det et sligt Tjenerskabs Væsen, vi
      først ville stræbe at randsage og udvikle.Et saadant kan enten være ligegod om alle Bestillinger,
      eller og Enhver af dem kan have sin egen Bestilling, dog saaledes, at den vedkjendes af det
      hele Samfund. Men i Ansvarlighed eller Ikkean-svarlighed ere de Begge lige. De svare
      "Een (Præsidenten) for Alle, og Alle for Een".Heraf følger: at det enkelte Medlem af Collegiet nyder en større
      Sikkerhed, en Grad af Uansvarlighed, der staaer i aabenbar Misforhold til hans Embede, idet
      han nemlig Ene bestyrer dette, men har flere
      Colleger, som, uden at deeltage i hans specielle Bestyrelse, alligevel underskrive med ham,
      staae Last og Brast med ham; hvorvel de kun indviede i, og fuldtop beskæftigede med
      deres egen Branche, ikke kunne have klar Indsigt i hans Embedsvirksomhed. Denne, med Hensyn
      til Kundskab og Virksomhed underordnede, med Hensyn til Ansvar ligeordnede Embedsstilling er
      fælleds for alle Medlemmerne. Een er paa sin Post commanderende General, alle de
      Andre Adjutanter eller Adjoints. Dette giver et saadant Samfund en Styrke, der hverken er
      ønskelig for en Konge eller gavnlig for et Folk. Der kan, saa i den Retning, saa i
      den, begaaes Misgreb, Ulovligheder; men af hvem, de facto af Een, men de jure af Alle. Skal
      den forurettede Borger klage over Alle under Eet? eller Kongen straffe dem Alle for Een? Begge
      Dele kan være ligesaa mislige som sjældne."Men hvorfor skulle vi endelig antage Misgreb og Ulovligheder hos et Collegium
      mere end hos den isolerede Minister?"Vi kunne simpelthen svare: fordi vi see dem. Men Feilen kan ikke mere tilregnes
      Collegieherren end Ministeren; den stikker i Formen, i Formen, der saa meget begunstiger
      menneskelig Skrøbelighed.Ministeren, naar han er ansvarlig- og det maa han være baade for Kongen og Folket
      - har ingen Hjelpetropper at stole paa. Han opererer allene uden Allierede. Deraf
      vorder han forsigtig, retfærdig; dette stikker ogsaa i Formen.Ministeren har blot sin egen Branche, han er fri for at kikke med et halvt Øje
      ind i Andres, uden Hjelp for disse, men med Tab for hans egen. Thi kan han med udeelt Kraft og
      uforstyrret Øjekast over- og gjennemskue sit eget Fag; og kan han og
      gjøre mere, bedre og hurtigere Arbejde. Men ved Ministerialbestyrelse spares meer
      end Tid - hvilket dog oftest er af megen Vigtighed - der spares ogsaa
      Mennesker, Penne og Papiir, hvilket altsammen koster Penge, mange Penge.Forseer Ministeren sig, saa veed Konge og Folk, hvem de have at holde sig til. Og skulde han
      vise sig mindre duelig, eller mere myndig, end det bør ham at være, da
      kan han snart vige for en Anden. Jeg forudsætter stedse: at en Minister ikke skal
      være Satrap, Pascha, Generalgouvernør eller Amtsfuldmægtig; og
      at et Ministerium ej heller i Sammensættelse og Opløsning beholder
      Collegieformen, hvilken i de nyere constitutionelle Stater viser sig at være
      væsentlige Misligheder underkastet.