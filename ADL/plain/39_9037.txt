Joh. 19 Cap. 28 V. Mig tørster



Kan Tørstens Brand fortørre den,

Der maa fortrællet sveede?

Kan Livets Vædsker tørres hen

Hos Arbeidsmand i Heede?

Kan Saft og Kraft forsvinde slet

Naar Blodet en forsager!

Saa har og Jesus fristet det,

Hvorefter Tørsten plager.



Han trællede i vores Staed,

Vor Synd var ham en Møye,

Ja Heeden, som han svedte ved,

Piinagtig at fordøye.

Hans Blod forløb ved Sveden først,

Ved Pidsk og Nagler siden,

Fortørstet Jesu! O! din Tørst

Har ikke været liden.



Ney, af en større ingen veed;

Thi just din Død bekræfter

Det var vor dyre Salighed,

Du dog har tørstet efter;

Du tæredes af Længsels Brand,

Til Livsens Flod blev vunden

Hos os i Huulen uden Vand,

Hvor hver en Siæl laae bunden.






Naar nu engang min kolde Mund

Ey meer skal nyde Vædske,

Naar ingen Saft i sidste Stund

Min tørre Siæl kan lædske;

O! Livsens Kilde skiænk da mig

Den Trøst, din Tørst betyder,

Saa vederqvæges jeg af dig

Hvor Glæden evig flyder.

[103.]A:Christian Stub 1780 (Nr. 21) S. 56. -Litt.:Barfod III Nr. 10; Vilh. Andersen S. 216; Brix: Ambr. Stub S. 133; Fonsmark Nr. 10.

Barfod sætter L. 24 Komma eftervunden.Brix vil L.3rettefortørretilfortære.