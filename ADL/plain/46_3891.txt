Menneskets KaldPlus ultra



Paa Aanders Bane ingen Støtter1)

opreistes af en kiek Alcid,

oprundne Slægt end vid're fløtter

den svundnes Maal fra Tid til Tid.



Naturens skiulte Plan at finde,

Du Væsen med opløftet Blik,

og større Aanders Værd at vinde

du Villien og Tanken fik.



Træng ind, hvor første Aarsag avler,

ind i Naturens Helligdom;

med Verdenlovens skiulte Tavler,

dit Bytte, rig tilbagekom.

1)Herkules Støtter. Saaledes kalder den græske Fabellære tvende Bierge ved Mundingen af det middellandske Hav, det ene i Europa, det andet i Afrika, og betegner ved dem de Søefarendes non plus ultra.






Fald hen til dine Liges Hierte,

see deres Liv, see deres Siæl,

en høire Verden, Glæde, Smerte

og Frihed, rene Aanders Hæld.



Hvis da Betragtning dig indvied'

at finde Skiebnens mørke Spor,

hvis Dyd dig fra dit Selv befried' -

da vov at røre Skiebnens Ror.



Uskrækket, hold Fornuftens Fakkel

for Overtroens falske Gud,

qvælLøgnenstordnende Orakel,

stød Altret om, sluk Ilden ud.



Med Brutus's Dolk bestorm det Sæde,

hvor første Led af Trældoms Baand,

som Myriaders Taarer væde,

end strammes op afVoldetsHaand.



Skiønt baaren i en jordisk Hytte,

Du er af Guders Himmelæt,

og faaer Daimonens Værd til Bytte

i Kamp forSandhedog forRet.



Engang skal Sandheds Aasyn bryde

igiennem Løgnformørkelsen;

skal Ret med Enevælde byde,

og Drifters Oprør hylde den.



Et Tempel, hvor Fornuftens Lære

er Almenlov, engang skal staae;

Jordklodens Kreds dets Tilje være,

dets Overhvælving, Himlens Blaae.






Kun Lade dvæle, Feige bæve,

vor Høst var Fortids rige Sæd;

en Høst for Eftertiden hæve

Sig da igien af Nutids Sveed.



End en Gregor2)fra Capitolet

formørket Jord med Lynild slog;

en Torquemada's3)Gud paa Baalet

end Tænkeren til Offer tog.



Endnu skreg til en Bourbonide

en Million om Skiul og Brød,

lig Hecatomben, af hvis Side

for Billedguden Livet flød,



om Hine, hvis udkaarne Vælde

ned Løgnens, Voldets Tempel brød,

dybt havde knælet for dets Ælde

og agtet Trudsler, Hævn og Død.



Lad hele Folkefærd forsvinde

i Fortids Skygger, uden Savn!

End yngste Slægt med Sang og Minde

skal hædre hines Daad og Navn.

2)Gregor VII

3)Spaniens første Storinqvisitor.