Til Harmonien



Lilla sover - Harmonie,

Kom med alt dit Tryllerie!

Kom fra Paphos og Cythere,

Eller fra Diones Sphære!

Din forelskte Sanger du

Høre og belønne nu!






Kom i Colibriens Lyd

Naar den nynner Vaar og Fryd!

Kom i Sylfens spæde Toner

Som hans vrede Brud forsoner!

Rundtom Alting smeltes i

Ømhed, Elskov, Sympathie!



Kom i Æolsharpers Klang!

Kom i kiælen Hourissang!

Hiin ved Zephyrs Aande surre,

Denne lokke, klukke, kurre:

Luft og Himmel, Hav og Jord

Dirre indeni til Chor!



Kom, o Hierters Dronning, kom!

Nærm dig Søvnens Helligdom!

Billeder af Elskovs Glæde

Gaae i din Accordekiæde,

Og saa sagte, sagtelig

Rundt om Lilla sanke sig.



Ubegrebne Anelser,

Yndigt Veemod, ømt Begiær,

Bange Fryd og kiælen Smerte

Blande sig i hendes Hierte,

Til den Ømme favnet gad

Ak! hun veed selv ikke hvad



Da i Drømmeskikkelse

Nærme sig mit Billede:

Sødtforskrækket, hun det skue,

Kinden staae i Purpurlue,

Ah! men snart hun inderlig

Elskende omfavne mig.






Men nu svinde Drøm og Blund,

I min Favn opvaagne hun:

Hvis hun da ei løs sig river,

Men med vaagen Ømhed bliver,

Da først, Harmonie! til Løn

Hørte du din Sangers Bøn.