Nytaarsnat paa Regensen.(1838).



Timerne flyve og Dagene ile,

Sommerens Livsfylde ganger til Hvile,

Islænken tæmmer det svulmende Hav;

Glæderne flygte som skræmmede Fugle,

Smerten, den hyler sig træt i sin Hule,

Nydelsen sygner og dør, - kun de gule

Visnede Blomster bekrandse dens Gray.



Chor.



Livet maa synke i Dødsnattens Kule,

Tiden maa rane igjen, hvad den gav.

*) Slag paa Colberghejde d. 1. Juli 1644.






Kredsløbet fyldes og Aarene skifter,

Mosdækket skjuler de store Bedrifter,

Traadte i Gruset, forraadne de smaa;

Stormen Nationer og Troner bortvejrer,

Kvæget sig over Paladserne lejrer:

Er der da Intet, som Tiden besejrer?

Skal der da blivende Intet bestaa?



Chor.



Jo, der er Noget, som Tiden besejrer;

Noget der er, som skal blive og staa.



Se, paa den dunkle, den natlige Bue

Stjernerne, blinkende rolig, beskue

Skyernes Flyven og vexlende Dands!

Skyens for Vinden sig splittende Felter,

Det er det Liv, som i Støvet sig vælter;

Evigen funkle, som Stjernernes Belter,

Vidskabs Trofæer og Kunstnerens Krands!



Chor.



Evig skal funkle, som Stjernernes Belter,

Vidskabs Trofæer og Kunstnerens Krands!






2.



Du Vandrergubbe, der tilbage vender

Din Fod som Yngling næste Morgengry!

Du Fønix, som dit eget Baal antænder,

Og stiger af din Aske stærk og ny!

Tag, før Du Dig igjennem Rummet svinger

I jevn og majestætisk Ørneflugt,

Vort Haab og Ønske med paa dine Vinger,

Og rug os deres Blomster ud til Frugt!



Beskærm hver ren og ærlig Aandens Stræben,

Og lad den gribe, hvad den leder om!

Giv Sejr hver Kamp med Pennen eller Læben

For Sandheds Flag og Skjønheds Helligdom!

Lad Tvivls og Fordoms skumle Taager svinde!

Kast Lys i Løgns og Rænkers mørke Nat!

Lad Kunstens Præst i Sjælens Gruber finde

De gyldne Drømmes, rige Tankers Skat!



Befæst, hvad der er Ret, paa hele Jorden!

Tænd der, hvor Uret sejrer, Trøst og Mod!

Byd tie, hvor den buldrer, Krigens Torden!

Udslet de fule Spor af Broderblod!

Saa Friheds Frø i Dale, som paa Fjelde,

Og plej dens unge Skud med nænsom Haand!

Oprejs de Svage, knus Tyrannens Vælde,

Og spræng Nationers tunge Slavebaand!








Vort Fædreland, - den Flok af lave Snekker

Med Bøge-Master, hviden Klinte-Stavn,

Med Bakke-Rælinger og Kløver-Dækker,

Som gynger i de blanke Bølgers Favn -

Bevar ukrænket os dets Fred og Lykke!

Gjenkald dets Kraft og Glands fra Hedenold!

Lad Folks og Fyrstes Enighed det bygge

Et Dannevirke trygt mod fremmed Vold!



Skænk Landets Drot en lys og venlig Aften!

Flet friske Blomster i hans hvide Haar!

Styrk Snillets Morgenskær og Manddomskraften

Hos Ham, der, Fremtids Haab, ved Tronen staar!

Spred over Agren tykt den gule Grøde!

Lad Flaget pletfrit flyve over Sø!

For Danmarks Held lad Mand og Yngling gløde!

For Suk og Sorg beskyt dets unge Mø!



Bevar os disse senestærke Mure,

Hvis dybe Ekko svarer Sangens Kor,

Og giv, at trygt i deres snevre Bure

Hos Aandens Styrke Hjertets Fylde bor!

Bevar fuldtallig os vor Broderklynge,

Og spred den ikke over viden Vang,

Saa skal vi paa dit Gravøl atter slynge

Harmonisk sammen vore Stemmers Klang!






3.Aarets Daab.



Nu har vi kistelagt

Ham kold og stiv, den gamle Mand,

I Sneens hvide Dragt,

Med Krandsen af den mørke Gran:

Og - død Mand ej blamere vi

Med Spot -

Hans Rygte confirmere vi

Som godt;

Vor Tak for Glæderne, han gav,

Vi plante paa hans Grav.



Nu hans enbaarne Søn

Sig vikler ud af Mørkets Net;

Som lys og mild og skjøn

Os Haabet tegner hans Portræt:

See, Stjernehimlen svøber ham

I Guld,

Imens vor Klynge døber ham,

Og, fuld

Af Ild og Mod, i kraftigt Kor

Udtaler Pagtens Ord:








I Navn af Sangens Drot

Vi døbe Dig med Toneklang:

Byg fort paa Kunstens Slot

Med Pensel, Mejsel, Streng og Sang!

Væk snart i Skov og Dalene

Din Vaar!

Sørg for, at Nattergalene,

De slaar!

Poeterne Du skænke huld

Lidt mer, end Lyrens, Guld.



I Navn af Elskovs Gud

Vi døbe Dig af Tankens Strøm:

- Thi nødig foldes ud

I Ord det tause Hjertes Drøm.

Vi tør ei nævne Navnene

Paa dem;

Men let Du gjætter Savnene

Af hvem;

O skænk Enhver det Bedste, som

Hans Hjerte drømte om!



I Fader Evans Navn

Vi døbe Dig med Drueblod:

Du bringe i din Favn

Af tunge Klaser Overflod!








Og tryk saa Vinens Priser ned

Og Told!

Og tryk os gode Viser ved

Hvert Sold!

Og hold os Liv og Glæde i

Vort kjække Kompagni.