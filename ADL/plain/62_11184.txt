88.[Æredigt tilHexaemeronaf M. Anders Christensøn Arøboe.Anno 1661.]



Det er/ ô Danske Mand uqvems

Dig fremmed' Ord at laane/

Fra Tybren/ Seine/ Rhijn oc Tems/

Oc saa dit Sprog forhaane.

En glatter Stiern oc deylig Hud

Nock af sig self beprydis;

Men sminckis den for meget ud/

Da rynckis den oc lydis.

Vor Moders Maal/ saa fremt du dig

Der i ret giorde mæctig/

Af sin Natur er jo for sig

Saa liflig rijg oc præctig/

At ingen der til betle tør

Udlændisk glands oc smycke/

Som hende saa vanhældig giør/

At hun ey tør opdycke.

En artig Pen kun fattis her/

Os kunde Veyen bane/

Som moxen nu saa vildsom er/

Som gang i Bryst paa Trane.

Var mangen her i voris Land

Saa Sinderijg oc kyndig/

Som Arrebo den lærde Mand/

Oc i sin Stijl saa fyndig:

Opitz for Dansken fick it Glas

At stande da tilbage:

Da fick Ronsard/ Ja self Bartas

Top-seylen jnd at tage.

Thi naar hans søde David vil

Guldharpen sin opstemme/

Saa dyb en Sorrig ey er til/

Mand den jo strax maa glemme.

Vil hand om Guds almæctig Haand/

Oc altings herkomst dicte/

Strax har vor svage Siel oc Aand

Self Paradijs i sicte.

Ja hafde bleegen Død sin Ret

Saa snart af ham ey krefvit/

Vor Dicte-kunst saa tung oc slet

Vel aldrig hafde blefvit.

Gud hannem glæde der hand er/

For søde Rijm hand giorde/

Det ønsker hannem en oc hver/

Som end er ofven Jorde.

Anders Bording.