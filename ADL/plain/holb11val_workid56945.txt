EPISTOLA CII.Til ** Min Herre skriver, at u-anseet den ordentlige Diæt, han stedse holder, han dog
                    jævnlig er svag. Jeg vil ikke raade ham fra sit ordentlige Levnet, skiønt,
                    saasom jeg i adskillige Ting er Paradox, saa er jeg og udi Medicinen, og derfore
                    holder for, at en alt for nøye afpassed Diæt ikke er saa tienlig for et
                    Menneskes Legem, som man indbilder sig. Man siger vel paa Spot, at der er ingen
                    bedre Syge end at foræde sig: men derudi kand være nogen Sandhed; thi paa en
                    Debauche udi Mad og Drikke følger ofte en Evacuation eller et Anstød af Feber,
                    som begge rense Legemet. Jeg haver selv engang forsøgt at underkaste mig den
                    strænge Diæt, som haver været practiceret af den bekiendte Cornaro, saa at jeg
                    haver veyet min Spise. Jeg kand ikke sige, at jeg befandt mig ilde derved: dog
                    mærkede jeg dette, at derpaa fuldte en Art af Obstruction, saa at jeg
                    imidlertiid ikke havde den Stoelgang, som jeg ønskede. Da jeg brød over tvers,
                    og forlod denne Mathematiske Levemaade, kom alting udi forrige Skik igien; Saa
                    at jeg fra den Tiid haver bildet mig ind, at en liden Irregulairetet ikke kand
                    være saa skadelig, som Doctor Diaforius eller hans Søn Mag. Thomas foregive.
                    Formegen Ordentlighed synes at være mod Menneskets Natur; og mærker man, at
                    Sindet saavel som Legemet derved kand henfalde til en Slags Døsighed, og at det
                    igien kand opmuntres og komme udi Activitet ved en Affect, som enten Vrede eller
                    Alteration, skiønt slige Passioner i Alminde-  lighed holdes skadelige. Skræk og Vrede kand foraarsage en
                    Svaghed: en Svaghed kand ogsaa ofte cureres derved. Ligesom Legemet formedelst
                    Mangel af Motion kand samle paa Skiørbug og Forraadnelse: saa kand det ogsaa ved
                    en uforanderlig Diæt og Levemaade henfalde til en Slags Langueur. Jeg troer i
                    samme Henseende, at bestandigt got Veyr er ikke aldeeles saa sundt som
                    foregives. Jeg erindrer mig, at der udi et Aar fast i 6 Uger var bestandigen
                    saadant Veyrligt, som alle Syge ønske sig: Jeg befandt mig en Tiid lang vel
                    derved; men da det varede forlænge, syntes mig omsider, at mig fattedes noget,
                    og at Sindet lige saavel som Legemet behøvede Vind, Regn, Slud og ont Veyr
                    igien. Det er troeligt, at, hvis Cornari Diæt var probat, fleere havde
                    practisered den rned samme Succes: Men jeg finder intet andet Exempel paa saadan
                    Diæts Virkning; hvoraf jeg slutter, at den ikke holder Stik. Mine Tanker er, at
                    Menneskets Constitution heller holdes ved lige end destrueres ved Omvexling af
                    Ont og Got. Man seer, at der kand komme ligesom en Gangræna eller Kaaldfyr udi
                    Sindet, naar det altid er udi eens Situation. Der fortælles om en Engelænder,
                    der opholdt sig en Tiid lang udi Paris, søgende der intet uden Vellyst, men at
                    han omsider blev saa kied af dens Bestandighed, at han hang sig selv. Saadant
                    Exempel anfører og Cicero: Saasom Sindet ved Vellyst, uden den omvexles ved
                    Gienvordighed, kand blive døsig; saa kand og Legemet ved en bestandig og
                    afpasset Diæt ligesom forrustes. Jeg forbliver et c. 