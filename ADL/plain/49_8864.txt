SØRGE-SANGE OPFØRT I CHRISTIANSBORGS SLOTS-KIRKE DEN 13DE JUNII 1770, DA DEN HØISALIGE ENKE-DRONNING SOPHIA MAGDA-LENA SKULDE FØRESTIL SIT HVILE-STED(1770)


FOR DEN FØRSTE PARENTATION



UNDERSAATTERNE

Chor.



BLIV høit vor qvalte Suk! - flyd Graad, at lindre

Vor Smerte! - den som brænder i vor Bryst!

Men Engler! I hvis Seier-Sange hindre

Vor Graad; og I, som dele himmelsk Lyst,

O! tier!... Thi kun Skrækkens tause Stene

Og dig, o Nat, vil vi betroe vor Nød;

O! græder! - ak! SOPHIE MAGDALENE

Ak NORDENS BESTE-MODER HUN er død!



EN SALIG AAND

Recitativ.

Jo! Høie Seier-Sange skal afbryde

Eders Sukke, - og Saligheders Kilde

Skal blande sig med Eders bittre Taare.

Lad ei en skummel og forhærdet Smerte

Vanhellige det Hierte,

Som giemmer MAGDALENES Navn og Dyder.

Ja! Eders Tab - Vor Medynk - Eders Jammer

Tillader Graad; men stille skal den flyde! -

Og naar end nogle sieldne Taare falder

For tungt paa Eders Bryst;

Da skal et Glimt meddele Eder Glæde,

Og lade Eder see vor Himmellyst. -



SALIGE AANDER

Arioso.

I evig, evig, evig salig Glæde,

Blant de Udvalgte, er DEN, I begræde.







EN SALIG AAND

Recitativ.

I, Dydens rette høie Sangerinder,

Og I, som følge skiult med reene Siele,

Staaer ned ved DRONNING MAGDALENES Aske,

At sige hele Jorden, hvad HUN var;

Og hvad den udi HENDE misted har.



GUDSFRYGT

Aria.



Med Dig var HUN i Pagt, Du Høie!

En elsket Skat, i Almagts Haand;

HUN vandrede for Herrens Øie,

Ledsaget af Hans Viisdoms Aand.

O! Triumpf! - Det er fuldbragt!

Kronen vandt HUN; og tilbeder

I et Svælg af Saligheder

Frelsens seierrige Magt.



DYDER

Chor.

Ordspr. 12. Cap. 28. Vers.

Paa Retfærdigheds Stie er Livet, og dens Vei er ikke Døden. -


FOR DEN ANDEN PARENTATION



ARMOD

Recitativ.

Ak Aske af min kronede Veninde!

Med Taarer, som HUN levende ei taalte -

Med anden Graad, end den mit fulde Hierte

Udøste! - rørt af Skiønsomhed og Glæde,

Naar HUN saa tidt fortroelig med min Kummer,

Udforskede, og lindrede min Smerte;

Med bittre Taarer - Al min Rigdom -

Men - som jeg veed - for Gud en liflig Salve,

O Aske! vil jeg salve dig - og døe. -

Men Gud! - Min Gud, som tæller mine Taarer,

Betal min Skyld! - vær MAGDALENES Løn!







ARBEIDSOMHED

Recitativ.

O ædle Støv, den Siel, som i Dig boede

Nedlod sig ofte til min Sveed og Møie.

HUN selv indhegnede med evigt Hegn

De Frugter af min trætte Arm,

Som jeg i Kreds af Sønnesønner nyder;

Og før indsamlede for andre;

HUN brød mit Fængsel, Vanens tunge Lenke,

Som bandt mig før til evig Mangel. -

O! Gud! min Gud, som veier mine Taarer,

Betal min Skyld! vær MAGDALENES Løn.



DYDEN

Recitativ.

Og mig opreiste MAGDALENE Templer;

Og blotted Dyd nød i en værdig Fristad

Ved HENDE tryg - uhindret al sin Glæde,

Og sang, oplived af sin rene Glæde,

Sin mægtige Beskytterindes Ære.

Nu - Ak! - nu svømmer den i Taarer

O Gud! du reene Gud, du min Beskytter;

Vær MAGDALENES store Løn! -



DYDER

Chor.



Fromme, Store MAGDALENE,

Godhed være selv DIN Løn! -



DYDEN

Solo.



Min Borg af Marmor-Steene,

Min Muur forsvandt i Gud.



GUDSFRYGT

Solo.



Mit Træ, med liflig Skygge

Og Glædens Frugt gik ud.



BEGGE



O! Sorg! - hvor skal vi bygge?

Vor Tempel sank i Gud.



ECHO



I Gud.







NORDENS ENGEL

Solo.



Min Soel - min MAGDALENE -

Min Lyst udslukte Han;

Nat, som jeg ei kan taale

Saa nær ved CHRISTIAN.



ALLE TRE



Hvem skal igien bestraale

Dit Huus, o CHRISTIAN?



ECHO



CHRISTIAN.



UNDERSAATTERNE

Chor.



Kostbare Rest af MAGDALENE!

O Skat, som Jorden fordrer nu!

DIG skal vor heede Graad ledsage

Til Natten, som Du synker i!

Men du, som ene blev tilbage,

Erindring! - Evig leve Du!

Meer evig end de Marmor-Steene;

Meer, end den Sang Du giemmes i!


EFTER DEN ANDEN PARENTATION


DA DEN HØISALIGE DRONNING BLEV UDFØRT MOTETTO MED KLAGE-SANGE

Chor.

Esaiæ 57. Cap. 13. V.

Den, som haaber paa Gud skal arve Landet, og eie hans hellige Bierg.

Arioso.



DIN Siæl vor MAGDALENE

Tilhørte Herren ene. -

Dog nu han tog den, flød

Vor Taare.

Chor.

Ak! da han tog DIG, flød vor Taare.






Chor.

Prædik. 12. Cap. 7. V.

Støvet maae komme til Jorden igien, som den var,

og Aanden maae komme til Gud igien, som gav den.

Arioso.



I evig fastsat Orden

Tilhører Støvet Jorden;

Dog ved DIN Grav fornyes

Vor Klage.

Chor.

Ak! ved DIN Grav fornyes vor Klage.

Chor.

Prædik. 7. Cap. 1. V.

Et got Navn er bedre end en god Salve, og Dødsens

Dag, end en Fødsels Dag.

Arioso.



O Glands af store Siæle,

Kostbare Eftermæle!

Og Du indbyder os

Til Smerte.

Chor.

Ak! - Du indbyder os til Smerte.

Chor.

Begræd. Bog 2. Cap. 18. V.

Lad Graad flyde ned som Bekken Dag og Nat! Giv

dig ingen Hvile, at din Øie-Steen lader ikke af.

Arioso.



UDVALGTE! nu de flytte

Kun DIN nedfaldne Hytte!

Ak! nu fordobbles først

Vor Jammer.

Chor.

Ak! - nu fordobbles først vor Jammer.