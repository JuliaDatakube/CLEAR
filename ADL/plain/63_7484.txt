HØNEN OG KOEN.



En lille, vanskabt løjerlig Ting

blandt Kyllingeflokken tripped omkring.

Den var tilovers, den peb og klynked,

og Alle, som saae den, Staklen ynked;

kun Hønsemoderen rørte det ej,

hun skrukked og kagled: Pak sig sin Vej!



Forstødt af sin Slægt, det fattige Kræ

i Stalden søgte et Fristed og Læ;

dér fik den Lov til at bygge og bo

i Baasen hos den godmodige Ko.

Dens kjæreste Plads var paa Koens Ryg,

dér jaged den bort baade Fluer og Myg.