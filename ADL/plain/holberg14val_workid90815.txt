Don RanudodeColibrados,ellerFattigdom og
								Hoffart,Comoediei 5 ActerafH.M.Acteurs.Don Ranudo de Colibrados en Grand d'Espagne elleren Spansk Herremand.Donna Olympia hans Frue.Donna Maria, deres dotter forliebt i Gontzalo.Gontzalo de las Minas, en spansk Adelsmand
								forliebti Donna Maria, opdigted Printz af Æthiopien.Isabella, Hans Søster.Leonora, Cammer-pige hos Donna Maria.Gusman, Page hos Don
									Ranudo.Pedro, laqvais hos Don
									Ranudo.En Udtolker.En Notarius.En Bonde.En opdigted Printzes Svite.Scena er i en Bye i en Province udi Spanien. Act: 1.Scen. 1.Gonzalo de las Minas.Isabella.GONZALO.Det er sandt min hierte Søster! jeg seer ingen fordeel ved
									saadant partie, men j skall viide, at
									min Herlighed ikke grundes paa interesse.
										Deres familie er vel ældere og anseeligere, men vores
									er derfor ikke mindre adelig, kand de regne flere store folk i
									deres slegt, saa kand vi derimod regne vor rigdom, og sætte den
									imod deres elendige armod, som er større end den kand beskrives.
									Men jeg siger min hierte Søster, jeg sigter ikke till nogen
									fordeel, mit hierte er optændt af en pur
									og reen Herlighed till deres dotter Donna
										Maria, som jeg beklager ikke mindre for hendes
									fattigdom, end som for hendes u-rimelige forældre, som ved deres
									hovmod er bleven fabel over den hele
									bye, og maa derfor den heele Spanske
									Nation ved saadant uskyldig lide.ISABELLA.Min allerkiæreste broder! jeg har intet at sige derimod, den
									fattigdom, som er hos hende, kunde blive tillstrækkelig bødet
									paa ved Eders midler, men hvorfor skall man ydmyge sig for
									staadere? hvor kand j fatte kiærlighed till det huus, j er
									foragtet af? j burde have den ambition,
									at saa snart j merkede den ringeste foragtelig mine, j da havde
									vendt dem Ryggen, og aldrig tænkt paa saadan kiærlighed
								meer.GONZALO.Ach min h. Søster, j veed maaskee ikke hvad kiærlighed er, ti
									dersom j det vidste, raisonnerede j ej
									saaledes, min ambition har offte i denne
									sag ført strid med min kiærlighed, men den sidste har altid
									vundet seier over den første.ISABELLA.Men naar j seer intet middel till at lykkes i saadan Eders  ansøgning, bør j da
									ikke som et fornufftigt menniske slaae saadan kiærlighed af
									sindet.GONZALO.Langt fra Forældrenes foragt imod mig kand giøre min kiærlighed
									kaald, den heller ophidser mig meer, og er en olie, som kastes i
									min ild.ISAB:Jeg troer min hierte broder, at j vill agere en Roman, ti saadan slags
									kiærlighed kommer mig gandske Poetisk
									for.GONZALO.Ald forhaabning er dog ikke saa reent ude, at der jo er en liden
									gnist tillbage, jeg haaber, at naar deres armod er kommen till
									det alleryderste, de da førend de skall gandske omkomme af
									mangel, endelig vil sætte den u-rimelig ambition till side, og beqvemme sig till at give deres
									dotter till en brav mand, der ved sine midler kand redde en familie fra yderste ælendighed.ISAB:Jeg merker nok Gonzalo, at j ikke kiender
									rett deres Hofmod, naar j taler saaledes, jeg troer, de heller
									døer, end beqvemmer sig dertill.GONZ:Men Isabella j veed maaskee ikke een
									ting.ISAB:Hvad er det?GONZ:Jeg er forsikred om, at ligesaa stor foragt Forældrene har till
									mig, saa stor kiærlighed og godhed derimod har deres dotter Donna Maria for mig, ti hun har for min
									Faster nyelig begrædt hendes Forældres daarlighed, og afmalet
									deres slette tillstand med stor bevægelse.ISAB:Ja Gonzalo, det vill altsammen intet
									hielpe, Forældrene har alt for nøje vagt over hende, saa det er
									umueligt at faae hende at see, langt mindre at nyde hendes
									omgiængelse uden deres minde.GONZALO.Ak! Isabella veed j vel, at forliebte
									folk finder de veje, som ingen tænker paa, og seer de midler for
									at komme till deres forsættes fuldbyrdelse, som ingen seer. Vill
									ikke bønner hiælpe, saa skall list, og vill ikke list, saa skall
									magt, om det end skall koste mit liv.ISABELL.Ak kiære Gonzalo! jeg har stor medynk
									over Eders elendige tillstand, jeg vill ikke meere straffe Eders
									foretagende, ti jeg veed, at naar kiærlighed har taget saadan
									overhaand, at man meere er at ynke end at laste. Jeg skall
									hiælpe Eder till rette i allt hvad mig mueligt er, gid jeg kun
									kunde ophitte nogle gode raad, men der seer jeg Pedro komme, gaae j kun till side jeg
									vill forsøge, hvad der er ved ham at giøre. Act: 1. Sc. 2.Isabella.PedroPEDROHej! saa gaaer det vel, nu er altsammen reent borte, her [er]
									hverken skeer, tallerkener eller Gryder meer i Huset. Jeg har
										commission at laane en Gryde i mit
									navn (ti i mit Herskabs navn faaer jeg ikke en i den hele
										bye) Men hvor skall jeg faae den till laans? og og
									om jeg faaer den till laans, saa har vi intet, det jeg veed, at
									kaage deri. Ti allting er saa øde, at der er intet tillbage,
									uden tider, signorier og højheder,
									hvilke om man kommer dem alle i gryden, vill dog kun give en
									maver suppe. De holde dog ørene stive, besynderlig Fruen, ti jeg
									er viss paa hun dødde heller af hunger, end gav eet bogstav bort
									af hendes store navn. Gid jeg aldrig blive saa sinded! Jeg er nu
									i en ganske anden extremitet, ti førend
									jeg skulde lide nød, saalte jeg ikke allene mit Fæderne-navn,
									men og min ære for een stok von achten.
									Højhed er vel en god ting, men enten man vill bruge den till
									middags maaltid eller afftens maaltid, saa mætter den ligemeget.
									Jeg har i sinde at holde ud her i huset endnu 8 dage, imidlertid
									faaer jeg mad og drikke i byen hos gode venner, og lader  mit Herskab sidde
									hiemme og stikke deres tænder, naar de har ædt en urtesuppe, og
									mætte sig i steden for confect med deres
									Forfædres bedriffter. Men see! hvem er her? underdanigste tiener
										Madame, gaaer hun saa alleene uden
									Hofmesterinde.ISAB:Ja Pedro, jeg er kommen saa vidt till alders, at jeg kand gouvernere mig selv, hvorledes lider dit
									Herskab?PEDRO.Der er fremmede hos os till bords, jeg skall ud i byen at kiøbe
										confect.ISAB:Hvilke fremmede er der da?PEDRO.Der er Duc de la Vera Crux med Fyrstinden
										Donna Emilia de las Spàdas, Hierosme
										Victor, Abad de St.Jago, il Marqvez Ferdinando Gonzalo
										Philippo de Cifuentes med la
										Marqvesa hans Frue, og utallige andre, som jeg er for
									ringe at tale om.ISAB:Saa tør jeg da ikke vove at give visite
									der i dag?PEDRO.Nej vi har ordre ingen at indlade i dag,
									uden de kand regne deres slegt at have været gamle Christne for
									de Morers tider i Spanien.ISAB:Men hvor kommer det, at de tractere
									saadan i dag? de pleje dog ikke gierne tractere.PEDRO.Det er till en Erindring formedelst en Victorie, som En af deres Forfædre Don Ramiro de Colibrados paa denne dag erholdt over
									kongen af Mesopotamien, som han tog
									fangen till Toledo. Det var ikke godt,
									at der skulde falde mange slige dage ind om aaret, ti da fik
									Herskabet en u-lykke i sin pungjeg tør sige, at paa saadan dag
									slipper det ikke med 1000 styk von
									achten.ISAB:Men hvor kommer det Pedro, at du paa
									saadan højtidelig dag gaaer med saadan pialtedt og synderrevet
										Liberie?PEDRO.Det er till Erindring om den hoved-banner, som højstbmte Ramido de Colibrados førte.ISAB:Jeg veed jo, at Generalen selv ikke førte
									Fanen udi Slaget.PEDRO.Nej Madame, jeg sae jo hans Fendrik,
									samme hoved-banner blev af musqvet-kugler udi slaget saadan tillredet, at den saae ud
									ligesom mit liberie.ISAB:Men hvor længe er det, siden Don Ramiro
									vandt den seier?PEDRO.Det er netop 600 aar i dag.ISAB:Hillemænd det er jo ikke 300 aar siden kugler og musqveter kom først i brug.PED:Ja Madame jeg er for ringe till at disputere med hende jeg vill derfor lade
									det staae ved sit verd, men det kand jeg giøre min Eed paa, at
									Standarten blev forbandedt ilde tillreded, og at jeg till
									Erindring deraf bær altid saadant liberie i dag.ISAB:Men mig synes, jeg har seet dig i dette pialtede liberie een heel maaned.PEDRO.Eenhver maa jo gaae som han lyster jeg har saa mine visse raisons dertill.ISAB:Hvad raisons kand der være till at gaae
									udi et højfornemme Herskabs ærende saa pialted? folk skulde jo
									kunde falde paa de tanker, at huset var geraadet i armod.PEDRO.I armod? jo jo, et Herskab, som kand regne over 1733 gode og
									rigtige Ahner, skulde geraade i armod? Om jeg nu ikkun vill
									regne 2 Styk von Achten for hver Ahne,
									saa løber det sig dog till en forbanded sum.ISAB:Jeg holder for at det er armod, intill jeg hører bedre raisons.PED:For at føre hende da af de tanker, skall jeg give hende mine raisons. Vort Herskab merker, at det
									bliver saa forbandet gemeent nu at holde prægtigt liberie, og at fornemme folk nu
									omstunder intet kand have for sig selv, hvorfor de har hittet
									paa denne invention; ti saa snart Vi
									merker, at gemeene tienere gaae pialtede igien, saa taer jeg mit
									skramererede liberie paa igien. Madame har jo selv merket till Hoffet
									udi Madrit, at naar borger-folk studser
									allermeest, saa gaaer Hoff-folket allerslettest.ISAB:Det hender tit, men de gaae dog aldrig pialted.PEDRO.Ja ja Madame, mit Herskab veed nok hvad
									det giør, det begynder min troe aldrig noget, uden det er vel
									overlagt tillforn.ISAB:(sagte) jeg skall nok
									klemme ham saa længe, indtill han bekiender. (højt) men Pedro, du sae jo nys, at du bar dit
									pjaltede liberie til Erindring om den
									hoved-Standar, som blev skudt i stykker i det store slag.PEDRO(sagt) Gid du faae en
									ulykke med dine spørsmaal. (højt) jeg
									kand ikke erindre hvad jeg sae Madame,
									men det veed jeg, at Herskabet  har huset fuldt af guld og juveler, og
									naar saa er, saa kand jeg ikke gaae saaledes af armod. Tænk
									engang Madame, de har i blant andre
									kostbare sager en stamme-bog, som er værd mere end l td
								guld.ISAB:Men maaskee om den kom paa Auction, kunde
									den ikke drives op uden till 4 ß , uden der maatte findes
									underlige liebhabere, men en jøde gav ikke saa meget derfor, det
									veed jeg.PEDRO.Hvad skall man regne jøder? jeg veed den, der har givet mange
									1000 for en Jomfrue-dom, som en jøde dog ikke havde tillhandlet
									sig for een skerv. Men for at komme till materien igien, da vill jeg ydmygst bede, at Madame har andre tanker om mit Herskab,
									ti jeg kand forsikre, at det kun er onde mennisker, som sige, at
									de ere fattige.ISABELLA.Jeg vilde ønske af mit hierte, Pedro, at
									det var som du siger, men jeg hører baade kræmmere og
									handverks-folk klage over penge, som de har at fodre.PEDRO.Ej Madame, hun skiemter kun, jeg veed hun
									forstaaer sig bedre paa verden, hun veed jo, at det er højeste
									mode i alle fornemme huse at lade folk løbe effter deres penge.
									Troe mig, det er ikke af penge-mangel, at Herskabet lader dem
									saa løbe; Herren og Fruen veed at leve, og laer see i den post
									saa vel som i alle andre, at de ere fornemme folk. Jeg kiender
									en kræmmer her i byen, der gaaer endnu og kræver i et fornemme
									hus for et stykke Netteldug, som hans oldefader crediterede, og kommer maa skee till at
									lobe endnu i 10 aar, ti huset er næst vores fast det fornemste i
									hele Spanien.ISAB:Da bruger Vi ikke den mode i vort hus, ti
									min broder Gonzalo lader sig aldrig
									kræve 2 gange.PEDRO.Det troer jeg nok Madame, der er og stor
									forskiel paa vort hus og  deres. Det er jo bekiendt, at vor familie er den ældste og fornemste i
									hele Spanien.ISAB:Men jeg holder de rigeste familier for de
									fornemste.PEDRO.Jeg veed ikke, hvad Madamen mener dermed,
									hun maa troe mig at mit Herskab er ikke fattigt, ja hun kand
									komme i fortred over slige ord. Jeg gaaer i pialtedt liberie, det er sandt, men det er ikke
									formedelst mit Herskabs fattigdom, ti jeg kand viise Madamen, at hvor slett mine klæder ere,
									saa bær jeg dog silke tørklæder i min lomme. (trækker et gammelt tørklæde op af lommen,
											hvorved følger et tørt stykke skimledt brød, som falder
											paa Gulvet. )ISAB:Ha, ha, ha! der tabte du et stykke af din rigdom paa gulvet.PEDRO.Det er et stykke choqvelade, Madame.ISAB:(taer det op for ham) I
									nej, det er jo grovt skimlet brød. See! er det choqvelade?PEDRO.Nej, Madame, det er sandt, det er ikke
										choqvelade, det er et stykke brød,
									som jeg tog med mig for en viss aarsag skyld, ti hver gang jeg
									skall gaae ærende till Førsten af Broqveldoro, maa jeg tage et stykke brød med mig for at
									give Port-hunden, at han ikke skal bide mig.ISAB:Du har rett, Pedro, ti rige folk ere
									bange for livet, ha ha ha!PEDRO.Jeg maa tage mig den dristighed at reprimendere Fruen, det lader ilde for saadan Madame at lee.ISAB:Jeg takker min kiære Pedro, for god
									advarsel. Ha, ha, ha!PEDRO.Fy! lad saadant være Madame. Fruen kand
									miste sin reputation derover, om nogen
									fik det at see og høre.ISAB:Bie et øjeblik, jeg har noget at sige dig. Hvoraf kommer det, at
									du som har saa stor forstand og saa mange dyder, vill tage dig
									en tieneres skikkelse paa, du kunde min troe nok tiene till
									andet.PEDRO.Jeg har ikke studeret, Madame, ellers
									takker jeg mine Forældre for god optugtelse. Naturen har ogsaa
									været temmelig gavmild imod mig, jeg giorde ikke rett, om jeg
									sagde andet. Men veed Madamen nogen
									bedre leilighed for mig?ISAB:Ja vist, jeg veed ingen bedre till at skrive Almanaker end du, og det er en Profession, som man kand leve vel og reputerlig af.PEDRO.Men jeg har altid hørt, at den, der skall skrive saadant, skall
									brav kunde lyve.ISAB:Jeg kiender og ingen, der er lykkeligere i at inventere end du. Havde du sagt, at dit Herskab sad
									hiemme, og æder urte-suppe, som sanden er, og at du i steden for
									at hente confect er gaaen ud at betle
									dig et maaltid till, saa havde jeg aldeles ikke raadet dig till
									den profession.PEDRO.At tale den rene sandhed, da vilde jeg gierne dølge mit Herskabs
									nød og elendighed, saa vidt mig mueligt er, men nu har dette
									stykke brød røbet os.ISAB:Nej Pedro, dit liberie gier blant andet tillstrækkelig till kiende,
									hvorledes conjuncturerne er udi familien.PEDRO.Jeg er bange for deres egne klæder vill giøre det endnu niere  beviisligt. Min
									Herre gaaer vel endnu i en fløjels kiol, men det andet svarer
									ikke dertill. Fruen klipper alle bagstykkerne af klæderne for at
									bøde paa Forstykkerne, derfor vender hun i compagnier ikke gierne ryggen till folk. Naar hun
									gaaer fra folk, gaaer hun baglends, ikke af ydmyghed, som Endeel
									giør, der gaae fra dem, som de har respect for, men af lutter storagtighed, at ingen skall
									see den fattigdom, som er afmaled paa bag-enden, og naar hun
									endelig af fornødenhed maa vende sig om, maa jeg eller
									Cammer-pigen tiene till bagstykker.ISAB:Af all den nød kunde de i en hast blive hiulpne, dersom de vilde
									sætte noget af deres urimelige ambition
									till side, og give deres dotter till Gonzalo, som bær stor Herlighed for hende.PED:Jeg veed de har offte talt derom med haanhed, men maaskee nu
									deres nød er paa det yderste, at de beqvemmede sig dertill,
									dersom Madamen gik selv till dem, og
									giorde forslag. Men der kommer Cammer-pigen, det er best, at Madamen overlægger den sag med hende,
									det er en forslagen pige. Act: 1. Sc. 3.Leonora.Isabella.Pedro.LEONORA.Ej du fortvilede skelm, du brød-tyv, du tog mit brød, som laae
									paa skorstenen.PEDRO.Hvilket brød?LEON:See kun, hvor hellig han kand stille sig an! fort giv mig mit
									brød tillbage, jeg har intet andet at spise i dag.PEDRO.Ej snak betænk dig, hvad du giør, førend du skielder en ærlig
									mand for brød-tyv, jeg er nok lidt hor-agtig, men intet
									tyv-agtig.LEON.Fort, ingen snak.PEDR:Jeg kand giøre min Eed paa, at jeg intet brød har taet.LEON:Kunde tyven kun sværge sig fra galgen, saa blev der ingen
								hængt.PEDRO.Jeg vill sætte min ære i pant derpaa.LEONORA.Hvor mange ærer har du vel? du har jo forsoret dig saa offte, hid
									med mit brød igien, du tyv. (hun
											trækker brødet op af lommen, de brydes sammen, de faae
											hver sit stykke, hun bliver Isabelle var, slaaer sig for
											brøstet, og vill løbe bort)ISAB:Hør Leonora, jeg har eet ord at tale med jer, som er magt paa
									liggendes.LEON:Ak, Madame! jeg er færdig at daane af
									bludsel.ISAB:Er Herskabet hiemme, Leonora?LEONOR:Ja det er. Jeg skulde lave till choqvelade, og den skielm Pedro
									stak nogle choqvelade-kager i sin lomme,
									som jeg nu tog fra ham.ISAB:Det Herskab er sandelig lykkelig, der har saa troe tieneste-folk,
									der saaledes kand dølge deres armod. Men som tilistanden er fast
										 den hele stad
									bekiendt, og j nu har røvet jer selv saa giør det ingen gode at
									dølge saadant mer.LEONORA(græder).ISAB:Græd ikke mit barn, de gotfolk kand endnu hiælpes. I veed maaskee
									vel, at min broder Gonzalo bær
									kierlighed till Eders Jomfrue.LEON.Ak Madame! jeg veed det nok, men det giør
									ingen gode at tale derom. Jeg har hørt min Frue forundre sig
									over Gonzalo es dristighed, at han tør
									undstaae sig at pretendere aliance med
									dem. Jomfruen, som saa vidt jeg kand merke, er Gonzalo tillbøjelig, lod sig for nogle
									dage siden forlyde i hendes Forældres nærværelse, at u-ligheden
									var ikke saa stor, hvorover hun er siden bleven af Forældrene
									mistænkt, og haardt indsperred.ISAB:Det er mig usigelig kiert, at jeg hører saadant.LEON.Mig derimod usigelig u-kiert, ti det er et allerkiereste barn,
									hvis hendes graad og taare ikke havde holdt mig tillbage, havde
									jeg for længe forladt huset.ISAB:Nej jeg mener det er mig kiert, at hun selv har godhed for min
									broder; ti det gier mig forhaabning at kunde lykkes i mit
									anslag, besynderlig om j vill staae mig bi, hvilket ikke skall
									blive u-belønnet.LEON:Madamen har at befale over mig derudi,
									ti hvis list og intriqver kand hiælpe,
									da kand jeg giøre tieneste saavelsom En anden. Men det er best,
									at Madamen giør Forældrene først
									forslag, maaskee den yderste armod kand have dæmpet noget af
									forrige Hofmod. Vill Madamen besøge
									Herskabet selv om en ½ time, skall jeg mage det saa, at hun
									faaer dem i tale. Act. 1. Sc. 4.Isabella.Conzalo.ISAB.Giv Eder nu till freds Gonzalo, og lad
									mig raade. Om ½ time gaaer jeg hen og besøger Don Ranudo, og bruger der all min Veltalenhed, og hvis
									det ikke kand hiælpe, faaer vi see till, om vi kand hitte paa
									andre midler. Jeg har alle hus-folkene paa min side, som har
									lovet at staae mig bi.GONZALO.Ak! min allerkier: Søster, gid jeg kunde kun slaae mit sind till
									roelighed saa længe, men .....ISAB:Hvilken elendighed! j faaer vel at have taalmodighed, lad os gaae
									ind saa længe, men der kommer pigen og tieneren till bage. Act. 1. Sc. 5.Isab:Gonzalo.Leonor.Pedro.ISAB:Min hierte Leonora! her er min broder Gonzalo, som sætter all sin velfærd i
									jeres hænder. Lad nu see, at j kand udspinde noget till hans
									Herligheds forfremelse.GONZALO.Vær forsikred om, Mademoiselle, at jeg
									skall findes taknemmelig derfor.LEON.Monsieur har at befale over min ringe
									hierne.PEDRO.Og over mit hele hoved.GONZ:Men finder j det for godt, at jeg anmoder Herskabet derom?LEON.I gaar havde det umueligt gaaet an, men maaskee begieringen kand
									ikke blive saa ilde optagen i dag.GONZ:Hvi mer i dag end i gaar?LEON:Jo i gaar var endnu lidt proviant till
									bage, saa meget som kunde tiene till eet maaltid, og saa længe
									det er, har man intet uden foragteligt svar at vente. Men i dag
									har Herskabet aldeles intet at spise sig ved uden deres
									Forfædres bedriffter, hvorfor modet kand maaskee falde.PEDRO.Saa der derfor ikke er saa ærlige Rotter og mus nogen steds, som
									i vort hus, ti jeg vill garandere for,
									at endskiønt man vill sætte spise-Cammer-døren aaben for dem,
									skall de ikke røre det mindste.GONZ.Ak! jeg kand ikke høre det uden medynk.LEON:Det er dog den eeneste ting, hvorved de skall bøjes. Man maa
									bruge her samme midler, som man betiener sig af at indtage
									sterke Fæstninger, naar intet andet vill hiælpe, maa man sulte
									dem ud.PEDRO.Leonora veed nok, hvorledes Fæstninger
									indtages, ti hun har ladt sig bruge till felds i gamle dage i
									den Nederlandske krig.GONZ:Nu, nu Pedro, brug ikke saa grovt
								skiemt.LEON:Man kand ikke agte hvad han siger, han sparer ikke Herskabet
									selv.PEDRO.Det er sandt, man maa jo have nogen friehed i et hus, hvor man
									tiener af lutter generosité uden kost og
									løn. Jeg siger dem, min troe, mange sandheder, naar vi ere
									allene, men naar der er fremmede, staaer jeg dog paa deres respect.GONZ:Men bliver Herren og Fruen dog ikke vred derover iblant?PEDRO.Ak nej, de udlægger allting till deres højhed og ære. Naar de
									ingen mad har, sige de, at det er deres fastedag, det er jo
									fornemme: naar de drikker vand i steden for viin, citerer de till exempel nogle af deres familie
									for syndfloden, som allene drak vand, det er ogsaa fornemme.
									Naar Herren har synderrevne skoe, heder det, at det er giort med
									forsætt saaledes for ligtorne, det er ogsaa fornemme. Naar Fruen
									ikke kand komme till kirke for klæder, heeder det, at der holdes
									Messe i hendes cabinet, det er og
									fornemme. Og endelig naar jeg gier dem ikke ære for een
									skilling, heder det, at jeg er Hofnar, det er og fornemme.GONZALO.Kiere børn arbeider da paa at forfremme min sag, saa vel som
									Eders egen nytte, ti naaer jeg mit ønske, blier j alle
								hiulpne.LEON:Herren maa ikke tvile om min Redebonhed, som har overvundet
									allerede det meste, neml. Jomfruens hierte.GONZ:Men hvad hiælper det mig, naar Forældrene fremture i deres
									hofmod?LEON:Min Herre maa først ved sin Frue Søster giøre dem proposition, og naar det ikke lykkes,
									vill vi hitte paa andre midler, vi kand spille pudser uden fare,
									ti hele byen hader Fruen og Herren for deres hofmod, og vill
									glæde sig over, at deres dydige dotter kand saa vel blive
									forsørged. Gaaer nu kun bort, og slaaer jer till roelighed, vi
									skall nok sørge for resten. Act: 1. Scen. 6.Leonora.Pedro.LEONOR:Pedro! jeg forlanger intet af dig i
									denne sag andet end taushed.PEDRO.Jeg kand vel ogsaa hiælpe med et godt raad.LEON:Hvad raad kand du da give?PEDR:Du skall nok see, at man kand ryste saa hastig gode raad af
									Ermene, jeg maa have tid till at speculere først jeg tænker ellers paa een ting.LEON:Nu hvad har du da opfundet?PEDRO.Jeg har intet opfundet, men jeg tænker kun paa een ting, neml. at
									naar vi først har ved intriqver
									forfremmet denne kierlighed, om vi da skall begive os i tieneste
									hos Gonzalo.LEONORA.Det er best, du bliver kun ved at tænke derpaa, og laer mig raade
									for sagen i sig selv. Jeg recommenderer
									dig allene taushed, og at du holder saa gode miner, at Pagen Gusman ikke faaer det at
								viide.PEDRO.Hem! det er underligt, at Fruentimmer vill recommendere mandfolk taushed, veed du ikke hvad en
									viss Philosophus siger om Fruentimmer,
									han siger ....... det er min troe meget artigt, kunde jeg kun
									komme det ihu.LEONOR:Han siger, han siger: at slige dosmere, som du er, bør ikke
									bemænge sig med at læse Philosophiske
									bøger. Hvad han ellers siger  om Fruentimmerets rundtalenhed, eller
									ej, saa er dette vist, at de fleste hemmeligheder røves af mand
									folk over et glas vin, derfor burde i mine tanker ingen, som var
									overbeviist at have været drukken, betiene noget vigtigt Embede,
									som udfodrer taushed. Hemmelige sager burde allene betroes
									Fruentimmerne, saasom de ere ædrue.PEDRO.Man betroer dem ogsaa hemmelige sager. Men der kommer Gusman, lad os ikke tale mere derom. Act: 1. Scen. 7.Leonora.Pedro.Gusman.GUSMAN.I faaer en u-lykke, j staaer her og sladdrer. Herskabet har
									kaldet paa jer 3 gange. Naar jeg vill snakke med dig, Leonora, saa har du aldrig tid. Men du
									kand staae og snakke med denne gemene Laqvais hele timer.PEDRO.Du er forbandet fornemme, Gusman, man
									kand see det paa dit Liberie.GUSMAN.Ingen snak, strax ind. Act: II. Sc. 1.Don Ranudo.Donna Olympia.Pedro.DON RANUDO.Nej! Donna Olympia, han var ikke vor
									Stam-fader. Jeg kand viise af vort Slegte-Register en Colibrados, som var i Estremadura halv  100de aar, førend de Mohrer komme i Spanien. Vi ere langt fornemmere Folk end j
								tænker.D. OLYMP.Ak er det mueligt Don Ranudo! viis mig
									ham.D. RAN:See her den Antonio de Colibrados, som j
									her seer, var meget ældre.D. OLYMP:Det vilde jeg i sandhed ikke have mist for 1 million. Jeg havde altid bildet mig ind, at jeg havde
									fornedret mig ved vores Egte-skab, mit eget Slegte-Register kand
									jeg paa mine fingre som mit ave Maria,
									fra Juliano de monte Ricco indtill min
									Fader Ramiro Melchior de monte
								Ricco.D. RANUDO.I giør vel deri D. Olympia, at j stedse
									har indprentet det udi Eders sind, ti det er det største clenodie, som vi haver.PEDRO.Jeg mener, Herre, det er ogsaa det eeneste, ti hvad som ellers
									findes udi huset, kand neppe beløbe sig till een styk von Achten, om det kom paa Auction.D. RAN:Det vill ikke sige, Pedro, mit navn, mit
									Slegte-Register er mig Rigdom nok, naar jeg læser udi denne bog,
									og seer mine Forfædres bedriffter, kand jeg blive saa mædt, som
									jeg havde været till det største Giestebud.PEDR.Ja jeg kand lett begribe, hvorfor Herren og Fruen ikke skiøtter
									om mad, hvo der har 5 à 6 snese Colibradoser i maven, kand ikke faae rom till noget. Jeg
									har tit tænkt paa, naar jeg har hørt det knurre i Herrens mave,
									at det maa være disse gamle Colibradoser
									disse gamle Helte føre krig effter deres død, naar det knurrer
									saa hos mig, saa er det af sult, men det er en anden sag med min
									person jeg  har en
									gemen tom mave, hvorfor jeg maa have mad, ti jeg kand ellers
									ikke tiene Herren og Fruen længere.D. OLYMP:Det er forskrekkeligt med disse gemene folk jeg troer virkelig,
									at de maa være skabt af anden grov materie, og have anden Siæl end vi fornemme, all deres
									attraa er kun till bugs fylde, mon saadanne folk, min hierte D. Ranudo, som er af saa ringe stand,
									ogsaa blive salige?D. RAN:Ja jeg troer nok i visse maader de kand blive salige, men ikke
									saa fuldkommelig som vi andre, ti som der er forskiell imellem
									en høj og ringe, saa er der og forskiell imellem gemene folk og
									u-mælende beester, jeg understaaer mig ikke at negte dem
									salighed, hvorvel af deres brutale
									meninger, som de har, man ikke skulde kunne spaae dem meget
									godt.PEDRO.See engang, Herre, hvordan mit liberie
									seer ud!D. RAN:Det er dog et fornemme liberie.PEDR.Ja det er ikke allene fornemme, men end og durchleuchtigt. Det er
									mig ellers kiert, at Herren har noget at trøste sig ved i den
									anden verden, ti i denne verden har Herrens højhed ikke ført
									andet med sig end sult og armod.D. OLYMP.Pedro du maa erindre dig, hvad person du
									er, og hvad Herskab du taler med, mig synes, du har ganske
									forglemt det.PED:Den eeneste herlighed, naadige Frue, som jeg har her i huset, det
									er frihed at tale, ti jeg nyder jo intet andet, hvis man betaer
									mig ogsaa den frihed, kand man sige, at jeg tiener af lutter generositet, vill j give mig det, som
									andre Herskab giver deres tienere, vill jeg bruge samme respect, som andre tienere for deres
									Herskab.D. RANUD:Ej D. Olympia! lad ham ikkun bruge sin
									frihed. Keisere, Konger og Fyrster taaler jo saadan skiemt af
									lystige hoveder, som de underholde, Vi maa og lade see derudi,
									at vi ere fornemme folk, tal kun Pedro,
									du maa gierne sige, hvad du lyster, for os selv, naar du staaer
									paa vores respect i andres
								nærværelse.PED:Jeg siger: Herrens og Fruens højhed er i denne verden træer, der
									bær kun slette fructer, neml. nogle grene fører storagtighed,
									andre sult og tørst, derfor maaskee renderer det mere i det andet liv.D. RAN:Snak Pedro. Fornemme folk ere ikke
									fattige, de heede jo riccos hombres
									*dolgoeO*: rige folk.PEDRO.Det er sandt, de heede rige folk, ligesom Monkene Guds tienere,
									ti de sidste ere ligesaa gudfrygtige, som de første ere rige. At
									heede rige folk det er jo at være titulair rige, hvo som er titulair
									rig, kand ikke være virkelig.D. RAN:Hvad tænker j paa D. Olympia, j staaer og grunder saa meget?D. OLYMP.Jeg staaer og tænker paa hvoraf det kand komme, at ingen Poëter lod sig indfinde i gaar med vers
									till vor navne-dag.PEDRO.Ha ha! jeg hører Fruen kiender ikke vore Poëter rett, her i huset kommer aldrig nogen Poët mer, her er ingen magneter, som trækker saadant jern. Om
									Herskabet vilde skrive udi orden alle husets titler, og kline
									dem over porten, og skredderen, vor Naboe, vilde sætte en steeg
									eller postey i sin Forstue, saa skall man see, hvilken magnet er sterkest. Jeg kiender alle Poëter her i byen, hvilken Poet jeg vilde give et middags maaltid,
									skulde gierne regne mit Slegteregister fra kong Salomon, og sætte Siæl og salighed till
									paa rim, eller rime sig fanden i vold paa, at jeg var fornemmere
									end baade Herren og Fruen.D. OLYMP:Jeg maa lee af Pedro. Det var en slet cour Poeten giorde Pedro, naar han regnede hans slegt-register fra kong
										Salomon, det var jo Pedro at giøre dig till en jøde.PEDRO.Jo jo. Var kong Salomon en Jøde? Jeg
									kiender nok kong Salomon, det maae Fruen
									troe, i hvor u-lærd jeg er. Men jeg siger: Poeter, naar de giøre vers, spørge ikke gierne om den
									mand, de vill rose, er gudfrygtig, dydig, mandhafftig, men om
									han kand betale verset, saa snart de see da belønning, fører
									Fanden dem strax op paa spidsen af Apollo eller Helicon, som de kalde
									det, og der strax blive de fulde af Poetisk Geist, at der gaaer vers fra dem baade for og bag.
									Men see de ingen belønning, saa see de og ingen dyder, og er da
									ikke et rim at finde i deres hele legeme, om man vilde skiære
									dem op, og lede effter dem under deres kallun, det maa jeg
									forstaae, ti jeg er selv i visse maader ogsaa Poët, saasom jeg kand regne over 6
										Poëter i min famille, som alle
									vare saadanne slyngler.D. RAN.Derfor er du just ikke selv Poët, fordi
									du kand regne Poëter i din famille.PEDRO.Saa kand jeg og sige: derfor er Herren ikke just fornemme, fordi
									han kand regne saa mange store mænd i sin
										famille, ti skall den allene kaldes Poet, som giør vers selv, saa bør den og allene kaldes
									høj, der giør store gierninger selv.D. RAN:Nej Pedro, det sidste har man ved
									fødselen.PED:Poesien ligeledes, man siger jo: Poëter fødes.D. RAN:Ja det er paa en anden maade. Act: II. Sc. 2.Leonora.D. Ranudo.D. Olympia.Pedro.LEONORA.Her er Isabella Gonzalos Søster uden for,
									som forlanger at faae Herskabet i tale.OLYMP.Bed hende have taalmodighed ett øye blik i en anden stue, mens vi
									lave os till at tae imod hende.D. RANUDO.Giv hid min fløyels kiol, Pedro.PED:Den vill parere vel till de hullede
									strømper.RAN:Er der hull paa mine strømper?PED:Nej ikke over 16.RANUDO.Tag noget blek Pedro, og smørr paa
									hullene, saa synes de intet.PEDRO.Jeg er bange Herre, at eet heelt blekhorn vill ikke forslaae, ti
									der er saa mange huller.RAN:Kom, giør som jeg beer dig. (Han smør
											blek paa hullene)PED:Skall der ogsaa smøres blek paa skoene, ti der er ogsaa store
									huller paa dem?RAN:Nej! det gaaer ikke an, jeg kand sige det er giort med villie
									formedelst ligtorne.PEDRO.Men der er intet bagstykke paa kiolen, det kand man jo ikke sige
									er giort med villie formedelst ligtorne?RANUDO.Pedro, din artighed diverterer mig vel undertiden, men undertiden gaaer
									den noget for vidt, det vill dog intet sige, naar du kun er
									ærbødig imod mig i fremmedes nærværelse, giør dig ellers [ingen]
									umage for kiolen, jeg skall nok mage det saa, at ingen faaer den
									bageste deel at see.PEDRO.Men var det ikke bedre, Herre, at vi solte denne halv fløyels
									kiol, og kiøbte en hel stoffes kiol derfor?RANUD:Nej Pedro! det første gier tillkiende, at
									om jeg ingen rigdom har, saa har jeg dog et højt hierte. Dersom
									jeg var allene klædd i slett stof, kunde folk tage mig an for en
									borgere, eller tænke, jeg havde satt min højhed till side, men
									nu om jeg bær ingen rig, saa bær jeg dog en fornemme klædning.
									Er Fruen klar?D. OLYMP:(ligeledes oppudsed
									svarer) Ja jeg er ganske færdig.D. RAN:Ak D. Olympia, hun er
										galante, og glimrer som Escurial.PEDRO.Ja Herre, men paa den anden side seer man afmalet vores HospitalOLYMP:Lad nu kun Madame Isabella komme ind.
											(Leonora gaaer till dørren for
											at introducere hende, og Pedro staaer bag Herrens stol
											med briller paa effter den Portugisiske
									mode.) Act: II. Sc. 3.D. Ranudo. D. Olympia. Isabella. Pedro.(D. Olympia sidder i en lehnstol meget spansk,
									stikker sine tænder)(D. Ranudo giør det samme, de reiser sig
								lidt op af stolen, indtill en stol bliver satt til Isabella, men sætter sig ned for hende.
								Pedro staaer med en Viffte, og kiøler dem)ISABELLA.Jeg beder 100 million gange om forladelse
									for min dristighed, at jeg understaaer mig at incommodere naadige Frue med en visite i dag.OLYMP:Ingen incommodation, Madame, Vi ere vante
									till at tage imod visiter fra morgen
									indtill aften. Jeg troer Vi har hafft allerede i dag over 8
									fornemme visiter. Kand ikke D. Ranudo erindre sig, hvilke personer har
									været i vort hus i dag.RANUD:Nej det er mig u-mueligt. Folk søger vort hus som et hoff, Pedro kand du erindre det?PEDRO.(snøvler med sine briller, og læser af sin
										tegne-bog)Det var Conde Jago de Monte d'Oro, Marqvez
										Ferdinando de Leo negro, med Marqveza hans Frue. D. Sebastian de
										Broqvel Doro, et Ducas de Sta Casa med hans Fyrstinde,
									og Marqvez Ferdinando Gonzalvo Philippo
										Carlos Jago Sebastiano Manuel de Rifuentes med hans
									Frue. (sagte) den
									sidste maa have hafft mange till Fadder, effterdi han har saa
									mange navne.OLYMP:Nu hører Madame, hvilke visiter vi har
									hafft i dag allene. Madamen pardonnerer
									mig ellers, at jeg sidder og stikker mine tænder, Vi sad og aad
									en Capun nyelig, det kiød incommoderer altid mine tænder.ISAB:Naadige Frue bruge kun sin commodité. Jeg
									er ellers hid kommen i dag som en commissionaire for en fornemme person, der intet
									heller forlanger end at være Herren og Fruen recommendered.OLYMP:Det er min Herre saa vel som mig en stor fornøjelse at kunne
									tiene godt folk. Han vill maa skee reise till Madrit, og forlanger Recommendations brev med fra Os. Men hvad er det for en
									Person?ISAB.Det er min broder Gonzalo, som har
									Herlighed till deres Dotter Donna
								Maria.D. OLYMP:Jeg saa vel, som min Herre, Madame, har
									stor estime saavel for dem, som for
									deres broder, saa vidt som vor stand vill tillade, men - - - - -
									-ISAB:Jeg veed nok hvad Fruen vill sige; deres famille er ældre end vores, og at den u-liighed
									tillader ikke at indgaae saadan alliance, men mon der ikke kand blive en fuldkommen ballance, naar Vi ligner Vores midler
									med Deres?OLYMP:Ak Madame! det er os ganske ikke om penge
									at giøre. Jeg lider heller yderste armod, end giør noget, som er
										vor famille u-anstændigt. Jeg vill
									viise Madame vores Slegte-Register, og
									saa skall hun see, at det er en ting, som ikke kand lade sig
									giøre; Jeg erindrer mig min Hr: Fars sidste ord vare disse: Jeg
									effterlader dig ingen midler, min dotter, men højhed, frygt Gud,
									hav respect for Helgene, og døe heller i
									armod, Jomfrue, end giør noget, som er famillen u-anstændigt, paa hvilke ord han opgav sin
									aand.ISAB:Det var en meget gudelig formaning, at raade paa sit yderste till
									hofmod.OLYMP:Det var ingen hofmod, Madame, men en honete ambition; Jeg har og fult hans
									formaning, og allieret mig med eet af de
									ældste hus i Spanien.ISABELLA.Men efftertænk, Velbaarne Frue! hvilken elendighed det er for
									fornemme folk ingen midler at have till at holde standen ved
									lige, ti foruden det, at man lider nød, er man underkast spott
									og raillerie.OLYMP:Jeg kand forsikre, Madame, at jeg ikke
									saalte eet bogstav af mit stammenavn for den beste Herre-gaard
									udi Spanien.RANUDO.Det var Heroisk talt, D. Olympia, det burde skrives med gyldne
									bogstaver: Jeg sælger ikke een bogstav for den beste Herregaard.
											(Pedro repeterer det samme, og
											tegner det i sin bog).ISAB:Men deres dotter mister jo intet af sin højhed derfor.RAN:Ej Madame! det maa vi bedre forstaae, all
									verden veed jo hvilken forskiell der [er] imellem de las Minas og de
										Colibrados.ISABELLA.Men slige familier forbinde sig dog offte
									sammen.RANUDO.Om all verden giorde det, saa giør D. Ranudo
										de Colibrados det ikke. (Pedro repeterer det igien og tegner det
									an).ISAB:Jeg merker nok, at de Nationer har rett,
									som skiemter med de Spaniers hofmod.RANUDO.Siger ikke det Madame, der findes nationer, hvor store
										familier end have større ambition, der er et slags fornemme folk udi Indien, som  man kalder Nairos, hvilke toer deres hænder, naar de har rørt ved
									folk af anden stand, og laer derfor vare om, naar de gaaer ud,
									at ingen maa komme dem nær.ISABELL:Det er jo smukke polerede Nationer j
									citere till exempel. Jeg merker
									nok, at jeg her forgieves anvender min veltalenhed; Jeg taer
									saadant afslag ikke ilde op, men heller bær medynk over deres
									slette tillstand og armod, som jeg seer, de ved deres ambition ikke kand reddes af.OLYMP:Hold kun inde, Madame, med slig
									bebreydelse. Dersom nogen tør forekaste os, den skall det meget
									ilde bekomme. Det er en medisance,
									Madame, man er just ikke fattig, fordi man ikke altid har
									rede penge, man sætter undertiden penge ud paa rente till det
									yderste, og derudover naar man fattes, selv maa laane, det er
									kun onde mennisker, Madame, som siger,
									at vi ere fattige.(Medens hun siger det, gaaer lehnestolen, som er
									daarlig og raadden, i stykker, og hun faldersaaledes paa gulvet, at ryggen vender op, og det
									pialtede og synderrevne rygg-stykke bliverseet af Isabelle, som seer derpaa med forundring,
									og vrier hænderne af medynk. D. Ranudosøger at vende hendes øyne derfra, men hun bliver
									ved at beskue Fruens rygg.)D. RAN:Det er skammeligt med den stolemager, at han giør saadant falsk
									arbeide, den stol har vi dog ikke havt uden i 2 aar.ISAB:Ak D.Ranudo l hvortill tiener at sætte
									saadan farve paa allting, mig synes at Herrens skoe ere mere end
									2 aar gamle.PEDRO.Jeg har skaaret alle Herrens skoe saaledes effter ordre, ti Herren er piaged med
									lig-torne, og Fruen ligeledes, hvorfor hun ingen Ryggstykker
									taaler. (Isabella græder, taer
											afskeed, Leonora følger hende ud) Act: II. Sc. 4.Leonora.D. Ran:D. Olympia.Pedro.LEON:Madame Isabella lod formelde sin
									underdanigste respect, og bad Herren og
									Fruen ikke vilde forsmaae den lille Guld-børs, som hun flyede
									mig.D. OLYMP:Ej den Canaille, mener hun, vi ere
									staadere, flux tillbage dermed, og kast hende den i næsen, det
									skall min troe ikke blive u-hævnedt, ti det var en dristighed
									uden liige. En lumpen de las Minas vill
									give allmisse till Monte ricco, hvis
									olde-moder forskød saadan beiler, som D.
										>Alphonso de Ribera.(Leonora løber ud med pungen, og kommer strax
									igien, hun og Pedro aber dem effter, taler vexelvis ogsaa
								fnysende.)PEDRO.Og effterlod sin Sønne-dotter till arv 2 forskrækkelige kister,
									een fuld af hofmod, og een fuld af armod.RANUDO.Vill hun give allmisse till En Colibrados, hvis Forfædre har giort riget saa store
									tienester.PEDRO.Og hvis Effterkommere sidder den hele dag paa en lehnstol, og
									stikker deres tænder.OLYMP:Hvis Forfædre giorde aldrig presenter
									endogsaa till Staadere, uden i Guld og
										Juveler.LEONORA.Og hvis Effterkommere ikke kand giøre presenter uden salv. ven: af
									noget andet.RAN:Hvis Forfædre ere blevne ophøjede allene ved deres dyd og
									tapperhed.PEDRO.Hvis Effterkommere burde stødes ned paa hoved af højhed igien
									formedelst deres u-dyd og ørkesløshed.RAN:Som nedstiger i gerade linie fra den store D. Prospero de Colibrados, der udi det slag ved Burgos slog 400 Morer ihiel med sin egen
									haand.PEDRO.Og hvis berømmelige plante den store D.
									Ranudo omkommer hver dag tiere creaturer med sin negl.OLYMP:Hvad vilde min Stamfader D. uliano de Monte
										Ricco sige, om han kunde staae op og see saadant?LEON:Han vilde sige: tag imod pengene din Giek, og kiøb derfor noget
									tøy till bag-stykker till din kiol.RANUDO.Hvad ville D. Antonio de Colibrados da
									ikke sige, om han stod op af graven?PEDRO.Han villde sige: sætt din højheds griller tiliside du Narr, gaa
									hen og arbeid, at du kand fortiene noget till et par skoe.OLYMP:Hvad villde En af mine Forfædre D.
									Adorinda sige? der vegrede sig ved at tage imod 100000 styk
										von Achten, som i henseende till
									hendes Herres tieneste bleve hende tillbudne af Regieringen.LEON:Hun villde sige: hos mig var det en dyd, som havde derforuden  rigdom nok, men du
									fortiener at trækkes i daarekisten, som er færdig at døe af
									sult, og dog foragter godt folkes gave.RANUD:Hvad villde da D. Gusman de Colibrados
									sige, der depenserede allene l td Guld
									paa 3 pyramider at oprette?PEDRO.Han villde sige: Er det mueligt, at slige skab-halse kunde komme
									af vore lender, der ved daavenhed ere bragte i saadan stand?RAN:Dog maa skee hun har giort det i Eenfoldighed, det slags folk ere
									som bønder at regne imod os, hvis man vidste, at hun havde giort
									det af foragt, skulde jeg udrødde deres hele famille, men jeg troer, at det er af pur Eenfoldighed, og derfor vill ikkon
									lee deraf. Var det ikke en artig historie,
										Pedro?PEDRO.Jo min troe, var hun artig, jeg veed ikke om Herren mener det, at
									Fruen faldt paa Gulvet, og man fik hendes durchleuchtig rygg at
									see?RAN:Nej jeg mener, at saadann gemen Qvinde villde give os
								allmisse.PEDRO.Nej jeg mener, at hun fik Fruens Rygg og Herrens skoe at see, ti
									det andet var ikke underligt. Jeg kand forsikre Herren, at hvor
									fattig og nødliden jeg end er, saa havde jeg forgangen dag, da
									jeg af en hendelse var bleven begaved med 4 ß, nær understaaet
									mig at give dem till Herskabet af medlidenhed. Men det er allene
									artigt og forunderligt, at Fruen og Herren fnyser af vrede, naar
									Guds børn vill række dem haand.OLYMP:D. Ranudo! Vi kand ikke have den insolente tiener længere i vort hus,
									hans skiemt begynder at gaae allt for vidt.PEDRO.Jeg kand forsikre om, at Fruen beviser mig en stor tieneste
									dermed, at hun jager mig paa døren, ti jeg tiener af lutter
									høflighed.D. RAN:Hør D. Olympia! jeg har sagt, at vi maa
									holde et lystigt hoved noget till gode, udi allt hans galskab er
									dog alltid noget sandt. Udi dette har han saa vidt rett, at
									Fruen bør straffes for sin Effterladenhed, at hun ikke skikkede
									bud till kræmmeren, og i mit navn tog sig tøj ud till en
									klædning. Hør Pedro! mens vi kommer det
									i hu, du skall siden løbe hen till kræmmeren Juan, og tage ud i mit navn silke-tøj till en
									klædning.PED:Jeg vill gierne gaae derhen, maaskee kræmmeren har andet sind i
									dag end i gaar. Act:III. Sc. 1.D. Maria.Leonora.D. MARIA.Ak Leonoral min Forældres daarlighed er
									ikke at beskrive, vores armod er ubeskrivelig, os bydes
									velstand, men vi skall betle af lutter hofmod. Var det en gemen
									borgelig famille, som tillbød os saadan
										alliance, kunde man endda ikke
									forundre sig saa meget derover, men det er af et adeligt huus,
									En af de rigeste og artigste personer i hele provincen, som forlanger mig till brud.LEONOR:Min allerkiereste Jomfru, j synder imod Eder selv, dersom j
									herudi har mindste respect for Eders
									Forældre, ti jeg finder hos dem ikke ambition, men raserie.MARIA.Ak kiere Leonora! jeg elsker dig for din
									troeskab imod mig som min egen Siæl, jeg veed, at du for længe
									siden havde forladt os,  havde det ikke været for min skyld, om
									jeg ikke kand belønne din troeskab, saa skall himlen belønne
									den. Jeg forlader mig udi denne Sag paa dig, og følger dine
									Raad. (græder)LEONORA.Græd ikke Jomfru! Vi skall nok hitte paa Raad. Ingen mure ere saa
									stærke,jeg jo kand rive dem ned. Intet laas saa fast, jeg jo har
									nøgle dertill, følg ikkon blindt mine raad, saa skall allting
									have gode veie, jeg har overlagt en ting med Gonzaloes Søster Isabella, som
									jeg troer nok, skall lykkes, og hvis det ikke lykkes, saa maa vi
									gaae lige till, og lade os bortføre. Men der kommer Eders
									Forældre, j maa gaae till side. Act: III. Sc. 2.D. Ranudo.D. Olymp:Pedro.D. RAN:Naa Pedro, hvad sagde kræmmeren?PED:Han svarede kort og godt: hils dit bedragerske Herskab, din
									slyngel, og bed dem betale først, hvad de ere skyldige. Kræmmere
									ere ikke at skiemte med, naar man er dem skyldig. Naar man
									kommer i dislige ærinde, falder kræmmer-complementer ikke anderledes.RANUD:Har du ingen vidner paa hans mund?PEDRO.Det er u-lykken Herren, at han taler ikke med munden, men allene
									med gebærder effter den Tyrkiske maade i Constantinopel, ti han gav mig et ørefigen først paa
									den højre side, hvilket var ligesaa meget, som han vilde sige:
									din slyngel; og dereffter eet paa den anden side, som jeg kunde
									udtolke at skulle betyde: hils dit bedragerske Herskab; og siden
									tog min hat fra mig, hvilket jeg udlagde saaledes: betal først
									hvad du er skyldig. Siden da jeg løb bort, knyttede  han næver, hvilket jeg
									forstod saaledes: Vill dit Herskab ikke betale med det gode,
									skall jeg nok med retten tvinge dem dertill. Jeg kand ikke selv
									tale ved gebærder, men kand forstaae perfect andre.OLYMP:Her er noget forbandedt plump canaille i
									denne by, de har ingen respect for
									fornemme folk.PEDRO.Det er sandt Frue, de burte holde sig for en ære at blive
									bedragne af saadant Herskab.RAN:Nu, nu, Pedro, vær noget menagerlig med
									dine expressioner. Gak kon ud lidt, jeg
									vill være her med Fruen allene. Act: III, Sc. 3.D. Ranudo.D. Olympia.DON RAN:Hør D. Olympia, hvad skall vi have at
									spise i dag?OLYMP:Ja hvad skall vi spise andet end det samme vi spiste i gaar, i
									overgaars, og den anden dag; den første Rett bliver urter, den
									anden Rett urter, og den 3die Rett ogsaa urter.RAN:Men vi kand ikke leve længe saaledes, jeg finder allerede mine
									kræffter saa formindskede, at jeg kand neppe staae paa mine
									been.OLYM:Ak gid det stod mig an at arbeide, at jeg kunde fortiene noget
									till føden, ti hunger er dog et haardt sverd.RAN:Der sidder en fattig bonde uden for døren, og æder, han er derudi
									lyksaligere end vi.OLYMP:Lyksaligere kand han ikke være, ti hvordan end hans villkaar ere,
									saa er han dog kon en bonde jeg har ellers medynk over den
									stakkels mand, at han skall sidde og spise under aaben
								himmel.RAN:Men hvilket er verst, at spise under aaben himmel, eller at sulte
									under tag?OLYMP:Begge dele ere onde; det første er gement, men mætter dog, det
									andet fornemme, men mætter intet.RAN:Lad os kalde den stakkels mand herind, at han kand sidde og spise
									sin mad udi roe, ti derude har han baade Solen, lufften, fluer,
									mennisker og hunde at drages med.OLYMP:Ja lad ham komme ind, jeg har heller en bonde eller borger i mit
									hus, end en maadelig fornemme mand, ti den første tillskriver
									mig det som en christelig ydmyghed, men den anden vill passere for min ligemand, og holder det
									for en Rett at omgaaes med mig. Act: III. Sc. 4.D. Ranudo.D. Olymp:Bonden.RAN:Hør du fattige mand, trin hid ind med din pose.BOND:Jeg er for ringe, velbaarne Herre, at gaae ind i saadant hus.RAN:Vi ere alle mennisker, jeg havde medlidenhed med dig, da jeg saae
									dig sidde og spise under aaben himmel, sætt dig kon ned paa
									denne stol, der kand du spise din mad i roe.BONDEN.Tak velbaarne Herskab.RAN:Hvor boer du?BOND:Jeg boer 4 mile herfra.RAN:Hvad har du ført denne gang med dig i byen?BOND:Nogle snese kyllinger, som ere saalte paa torvet.RANUDO.Dersom du har nogle gode fede capuner,
									kand du bringe dem hid en anden gang.BOND:Vill Herskabet ingen kyllinger hae?RAN:Nej, jeg er ikke synderlig for kyllinger, den eneste kiød-mad vi
									æder her i huset, er Capuner og Vildt;
									Ellers æder vi ikke rett meget kiød-mad.BON:Jeg kand nok see det paa Herskabet, ti baade Fruen og Herren see
									saa mavre ud. (De stryge sig begge to
											over øynene)RAN:Hvad er dit navn, min ærlig mand?BOND:Jeg heder Juan.RAN:Boede din Faer ogsaa paa samme gaard, som du boer paa?BOND:Ja.RAN:Hvad var hans navn?BOND:Jeg veed min troe ikke.RAN:Det er forskrækkeligt ikke at viide sine Forældres navn. Den
									største fornøjelse i verden er jo at viide sine Forældres navne,
									og af hvad oprindelse man er.BOND:Paa landet hos os holder vi det for den største fornøjelse at see
									jorden bære korn og fructer, som vi kand leve af, at vore
									hustruer kand faae børn hvert aar, at vore børn kand snart voxe
									op og gaae os tillhaande.RAN:Det er artigt, og vi høje Stands personer holder det for en byrde
									at faae mange børn, ti jo flere børn, jo flere udgiffter.BOND:Hos os derimod heder det: jo flere børn, jo flere indkomster, jo
									flere junkere, jo flere ædere i landet, men jo flere bønder, jo
									flere arbeidere.RAN:Det er sandt, du taler som en Philosophus. Hvor gammel var du, da du blev gifft?BONDEN.18 aar.RANUDO.Det var noget fortilig. Vi fornemme folk giffter os ikke nær saa
									tilig, Vi maa undertiden bie i 40.50 aar, inden vi kand komme i
									stand till at underholde vores familier
									ligesaa prægtigt som vore Forfædre.BOND:Vi derimod giffter os saa snart vi ere i stand till at kunne
									fortplante verden, ti hustrue og børn er os till ingen byrde, jo
									flere hænder i huset, jo flere arbeidere, jo flere arbeidere, jo
									større velstand.RAN:Denne mand taler viselig D. Olympia,
									Bondestanden er derudi lyksalig; jeg troer ogsaa det er aarsag,
									at bondebørn ere friskere og stærkere end fornemme børn,
									effterdi de blive avlede i Forældrenes blomstrende aar.BOND:Om Herren ikke villde tage det u-naadigt, saa troer jeg ogsaa,
									det er aarsag, at der ere ikke saa mange Hanreder blant bønder,
									som blant fornemme folk, ti naar fornemme folk gaaer og bier
									till de ere 50 aar, førend de kand komme i stand at forsørge et
									hus, saa kommer de derimod af stand til at forsørge en kone,
									uden saa er, at de fornemme Fruer kand lade sig nøje med mad og
									drikke allene, hvilket vi holde for u-troeligt hos os paa
									landet.RANUDO.Ha, ha, ha! det er en fornøjelse at høre en gemen bonde raisonnere saaledes. Jeg staaer ellers,
									og seer paa dig med forundring, at du kand æde den grove mad med
									saadan appetit.BOND:Ak den ost og brød smager mig maaskee bedre end den beste steg
									kand smage Herskabet; all mad er god, det er ligesom vi vænner
									vore maver till.RAN:Vi bør forsøge allting i verden, lad mig for curiositet smage noget af din ost, og see, om jeg kand
									faae det ned.OLYMPIA.Ak D.Ranudo! det gaaer aldrig an.BONDEN:Vill Herren forsøge engang.RAN:Ja nok, af lutter curiositet. Ej det
									smager ikke saa galt.BOND:Fruen taer nok et stykke med.OLYMP:Det er sandt, den ost smager vel, jeg villde have forsoret
								det.RAN:Ha, ha, ha, jeg maa min troe hae et stykke endnu, det er noget
									rart, som jeg aldrig havde tænkt at giøre, og som jeg kand
									fortælle for mine børnebørn. Skiær kon et tykt stykke Juan, og giv os noget af dit grove brød
									med. (æder begge brav)OLYMP:Den første historie jeg fortæller, naar
									jeg kommer till Hove, skall min troe være, at jeg har spist ost
									og brød med en bonde.RAN:Ha ha ha. Giv os nok et stykke Juan. Jeg
									vill min troe æde saa længe det smager mig.BOND:Jeg veed ikke velbaarne Herre, om min ost kand taale flere snit
									denne gangRANUDO.Ha ha ha (taer osten selv, og skiær den
											halve del deraf) nu skall du see Juan, at hverken Fruen eller jeg
									foragter fattig bonde-kost. (Bonden stikker
										maden i posen igien og kløer sig i hovedet)OLYMP:Giv mig endnu et stykke jeg vill forsøge, om min dotter Frøkenen
									kand ogsaa æde saadan grov kost, ha, ha, ha, det er artigt nok
									for en forandring.BOND:Det sidste snitt Herren giorde kand den hele famille ikke allene giøre forsøg paa, men end og æde
									sig mætt af.RAN:Naar du kommer till byen igien, kand du frit tale os till.BOND:Herskabet skall hae tak, (sagte) men skam faae den, der taer sin madpose
									offtere med sig.RAN:Naar du nu kommer hiem Juan, saa haaber
									jeg, at du berømmer os for vor ydmyghed.BOND:Ja vist, besynderlig om Herren er saa naadig, og gier mig noget
									vederlag, ti jeg havde sandt at sige nett op saa meget mad, som
									jeg kunde bruge paa reisen.RAN:Hvad skall vi gie denne ærlige mand, D. Olympia? Jeg laante 2000 Rosonobler ud till en god venn i dag, og derfor har ikke
									et stykke guld mere ved haanden, og at give foræringer ud i
									sølv-penge, kand ikke staae mig an, eller nogen af det Colibradiske hus.BOND:Ak naadige Herskab! jeg vill nok lade mig nøje med sølv-mynt.RAN:Nej, Juan, det kand ikke lade sig giøre.
									Vi villde miste all vor Reputation
									derover. Vore belønninger bestaaer enten i guld eller ære.BONDEN.Men efftersom Herskabet har intet guld ved haanden, og jeg har
									selv saa megen ære jeg forlanger, saa vill jeg ydmygst bede om
									et lidet vederlag udi sølv-mynt, at jeg kunde kiøbe mig noget
									mad igien.RAN:Skall vi da give ham en snees styk von achten,
										D. Olympia, men med condition,
									at han ikke siger det till nogen?D. OLYMP:Ak Herre! det tilisteder jeg aldrig, ti det var en ævig skam for
									vort hus.BOND:Jeg skall min troe ikke sige det till nogen, at jeg fik
									sølv-mynt.RAN:Hør Juan! jeg er viss paa, naar du kommer
									hiem og fortæller de andre bønder hvad dig er vederfaret, at de
									vill giøre ære af dig hereffter.BOND:Om Herskabet er ikke ved penge, saa villde jeg ydmygst bede, at
									de villde give mig noget af deres mad igien, som jeg kunde bruge
									paa veien, og vise de andre bønder till bevis, at jeg har været
									i Herskabets hus.RAN:Jeg vill give dig et aftryk af mit Vaaben, som du kand føre hiem
									med dig till bevis, at du har været her.BOND:Bliver jeg da ogsaa en fornemme mand, naar Herren forærer mig det
									Vaaben.RAN:Nej, snak.BOND:Jeg tænkte, at det bestod allene i vaabenet, ti der er jo mange
									der ikke beviser deres højhed af andet end af deres og deres
									Forfædres vaabener, men efftersom det ikke kand hiælpe mig, saa
									giver mig noget mad at fortære paa veien.RAN:Naar saa nogen tviler derom, og siger, hvor kunde være mueligt at
									D. Ranudo de Colibrados, som er descendered af Antonio Prospero Alonzo, Gonzalo Hyppolito Stephano
										Mustacho - - - -BONDEN.Men naadige Herre.RANUDO.Lopes, Melchior Gusman Theodosio Theophrasto,
										Theodoro Carlos, Philippo Manuel Baltazar.BOND:Men naadige Herre.RAN:Manulè, Juàn Aurelio Sanctio Ramirez Don Jago
										Juliano Sebastiano Valentiniano Hemogeniano Melchior
									Lopes - - - - -BOND:Men naadige Herrejeg skulde - - - -RAN:Gaspar Ranudo Trincalo Ventoso etc etc
									etc.BOND:Endnu er jeg lige sulten naadige Herre.RANUDO(viser ham listen i stammebogen, og
											siger etc etc. etc. etc. etc. - - - - etc
									etc.)BOND:Herren maa regne op saa mange D. Julianer
									og Don Ahner, saa mange Don Qvichotter og Don
										Sancho Pancher, som han lyster, saa gir det mig - - - -
									- - -RANUDO.Naar saa nogen, siger jeg, tviler derom, og siger, hvor kunde det
									være mueligt, at saadan en Herre skulde bevise en stakkels bonde
									slig ære? saa giør du intet videre, end viser dem aftrykket.BOND:Men vill Herskabet i det ringeste ikke give mig lidt vin i min
									flaske?RANUDO.Hør D. Olympia! der ligger et aftryk paa
									bordet, som denne gode mand kand faae till en Erindring, at han
									har været her.BOND:Maatte jeg ikke kalde paa laqvaien først,
									at han fylder mig min flaske?RANUD:See her Juan, forvar det nu vel, og see
									till, at det gaaer ikke i stykker paa veien.BOND:Maa jeg springe ud i kiøkkenet selv, og kalde paa
									kielder-svenden?RAN:Nu vill jeg forklare dig Juan, hvad der
									staaer paa dette vaaben. Udi det første skillerom er en blaa
									falk. (Bonden sagte: skam der taer sin
											madpose offtere hid med sig) Udi det andet
									skillerom er en Leopard.BOND:Jeg kand ikke bie længere, jeg maa gaae.RAN:Udi det 3die 4 lilier.BOND:Jeg var tillfreds der stod 16.RAN:Udi det 4de et Sverd.BOND:Gid diævlen havde baade sverd og lilier!RAN:Nu skall jeg sige dig udtydningen.BOND:Far vel naadige Herskab jeg takker for den ære de har bevist mig
									med at æde min mad op. Act: III. Sc. 5.D. Olympia.D. Ranudo.DON RAN:Hvor den bonde han vill hiertelig berømme os, naar han kommer
									hiem.OLYMP:Ak ja vist. Jeg veed perfect hvad han
									vill sige: hvilket naadigt Herskab var ikke det? mangen bonde er
									mere storagtig end den Velbaarne Herre og Velbaarne Frue.RAN:Men der skulde ikke heller mange af vor stand have giort det mod
									en stakkels bonde, som vi giorde?OLYMPIA.Det vill intet sige, D. Ranudo. Vi mister
									intet af vor ære derved. Jeg er ikke meget storagtig, allene jeg
									kand ikke lide dem, som vill være noget, og dog intet er. Bønder
									gier sig ud for bønder, og tager op som en naade den ære man
									giør dem. Men der er visse folk, som Monsr og Madme, j veed vel selv,
									hvilke giøre sig saadan fornemme air,
									men borgeren stikker dog ud iblant, hvormeget de søger at skiule
									den. Det gaaer med dem, som man fortæller om en viss Laqvais, der vandt saa mange penge udi
									et lotterie, at han selv blev Herre, og
									førte sig meget prægtig op, men glemte sig selv engang, i det at
									i steden for at sætte sig udi carossen,
									han steg bag paa. Saaledes stikker og Borger-nøkkerne frem hos
									de folk, som jeg taler om. Jeg kand ærgre mig ihiel, naar jeg
									seer Madame nok sagt i sin Porto-Chaise, hellende sit hoved paa den
									venstre axel med en melancholsk mine,
									ligesom hun var misfornøjed over det, at hendes mand ikke havde
									bragt det endnu højer, da dog naar hun tænker paa, at hendes fru
									moder saalte figener offentlig paa torvet udi Sevilien, hun burte blive ganske hovedsvimled, og
									holde sig fast med begge hænder udi Portochaisen, men hun taler min troe ikke gierne om
									hendes grande mama, ikke heller Monsr om sine Forfædre. Jeg er  færdig at sprække
									min hierte D. Ranudo, naar jeg tænker
									paa de folk.RANUDOEj min hierte hun ivre sig ikke saa meget, det er jo ikke umagen
									værdt.OLYMP.Jeg var tillfreds, de torde understaae sig at besøge mig engang,
									jeg skulde min troe lae dem staae i Forstuen een hel time, det
									siger jeg og det svær jeg paa, hvad vill det - - - - - -RANUDO.Ej Gud bedre mig! faaer Fruen ondt? hun vill min troe besvime,
									Gid jeg havde noget at give hende at lugte till. Lugt till dette
									stykke ost, saa maaskee det gaaer over. Ak hvilket adeligt
									hierte! (hun kommer sig
									igien)OLYMP:Jeg siger D. Ranudo, de skulde staae een
									heel time i forstuen, meer æstimerer jeg
									dem ikke, jeg agter dem ikke saa meget som det stykke ost, j har
									i haanden (naar hun siger dette, taer hun osten af hans
										haand, og æder den) Act: III. Sc. 6.D. Ranudo.D. Olymp:Pedro.PEDRO.Ak nu ligger her et fandens hus, her er creditorer ude med Rettens middel, som vill exeqvere en dom, og tage bort allt hvad
									de finde i huset.RANUDO.Hvor ere de?PEDRO.De ere allt brudt ind i den grønne stue.RANUDO.Kom lad os gaae. Act: IV. Sc. 1.Leonora.Isabella.LEONOR:Nu Madame, hvad synes Eders broder Gonzalo om det forslag?ISAB:Det staaer ham meget vel an, jeg kand og ikke rettere see, end at
									det er den sikkerste vei.LEONOR:Han vill give sig ud for kongens Søn af Mohrland, og skall hede: Casper
										Melchior Balthasar Ariel Theophrasto Bombasto Printz af
										Æthiopia.ISAB:Det er et prægtigt navn, jeg troer at det ord Bombasto allene vill bevege dit Herskab at give ham
										D. Maria. Men er det ikke noget
									underligt at give sig ud for en æthiopisk Printz, mig synes, at det er for dristigt et
									paafund end ogsaa i en Comoedie. Man støder sig jo derover i den
									borgerlige Adelsmand, at en kiøbmand bindes dette paa Ermet, at
									den Tyrkiske keisers Søn kom till Paris,
									for at frie till hans dotter.LEONOR:Nej Madame, saa meget urimelig som inventionen er i samme Comoedie, saa lett kand den
									sættes i verk her, ti at bilde en kiøbmand ind, at den Tyrkiske
									keisers Søn med den store Mufti og anden
									Geistlighed reiser midt ind i kiernen af Evropa for at giffte sig med en u-seed borgerdotter i
										Paris, er hart ad ligesaa dristigt
									som deres invention, som gav sig ud for
										Ambassadeur fra keiseren i maanen,
									for  at handle om
									Egteskab imellem samme keiserlige Mayst og
										Doctorens dotter; Men her kommer en christen-Printz fra
										Africa till Spanien, som gier sig ud for at have antaget den
									Romerske troe, hvortill mange fornemme Herrer i Æthiopien ere faldne, og derfor vill
									foreene sig med Een af de højeste
									familier i Spanien, som de mener,
									er den Colibradiske, saa er der aldeles
									intet at scrupulere over, uden det at
									han er sort, men det gaaer allene bruden an. I veed jo, at der
									er ellers ingen famille i Spanien, som mit Herskab jo vrager. Act. IV. Sc. 2.Pedro.Isabella.Leonora.PEDRO.Hej Leonora!ISAB:Hvad er paa færde?PEDRO.Vær snar, i skall ind og forseigles, saavelsom allt andet boeskab
									i huset.LEONOR:Forseigles! hvad vill det sige?PEDRO.Det er: j skall ind og lade jer sætte stempel paa; her har været
									en allarm i huset, der er ikke eet skab, som jo er bleven
									forseigledt af creditorer. Allt hvad
									løst var, er bleven borttaget indtill Herrens og Fruens
									gang-klæder.LEONORA.Jeg gier dem en god dag, alle de klæder jeg har, ere mine egne,
									som jeg havde førend jeg kom her i huset.PEDRO.Det vill intet sige, jeg brugte det samme argument, men det blev  ikke hørt, Rettens middel tog alle
									mine smaa sager bort, og trøstede mig dermed, at jeg kunde søge
									min Regres till mit Herskab igien.LEONORA.Det var en deilig trøst.PEDRO.De spurte effter Cammer-pigen, jeg var dog saa ærlig og sagde, at
									hun ikke var hiemme, men bad dem, at de villde have taalmodighed
									en liden stund, hun kom strax hiem.LEONOR:Nej see engang, hvor ærlig han er!PED:De vill min troe have fatt paa jere smaa sager ogsaa, om jeg
									kiender ellers Rettens middel rett.LEON:Jeg har min troe ingen i behold, de maa gierne tage det som de
									finder. Men hvorledes gier Herren og Fruen sig till freds?PED:De ere endnu lige storagtige, skiønt de ere ganske nøgne, jeg
									veed ikke i det hele hus han har noget at svøbe sit fattige
									legeme i, andet end et gammelt hestedekke.LEON:Ak! taarene staaer mig i øynene, naar jeg hører saadant.ISAB:Tie kon stille Leonora, det skall snart
									blive godt.PEDRO.Hvor vill det blive godt! hvor vill det blive godt!ISAB:Du veed jo hvad vi har overlagt sammen, men der kommer Gusman. Act: IV. Sc. 3.Gusman.Leonora.Isab:Pedro.GUSMAN(sagte) Jeg gier jer
									Fanden j Gripomenuser, saa mange som j
									ere, Vill j flaae huden af mig, den nytter jer jo intet; vill j
									tage mine klæder, de ere jo ikke een skerv værd; vill j tage min
										Page-titul fra mig, saa giør j mig
									en tieneste, ti saa kand jeg komme till at blive steg-vender hos
									godt folk. O! gid j faae en u-lykke j Gribhomines for jer medfart mod Herskabet, først tog
									de bort hvad de fandt i huset, siden lagde de haand paa
									Herskabet, tog først Herrens hatt af hovedet, siden kiolen,
									siden, med permission, halsdugen, siden
									overbuxerne, saa at han har intet tillbage uden underbuxer og
									skoe; kort at sige: der blev intet tillbage udi det hele hus,
									hvormed Herren kunde skiule sit nøgne legeme uden et
									heste-dekken, saa at han seer verre ud end en diævel, men han er
									lige stor paa det endnu; han sagde till mig: hør Gusman! i all denne u-lykke beholdt jeg
									dog min stamme-bog.LEON:Hør Gusman! hvad nytt?GUSM:Vi faaer nytt nok hereffter, ti det gamle er altsammen rent
									borte; men see der kommer Fruen.ISAB:Saa maa jeg da løbe. Act: IV. Sc. 4.D. Olymp:Leonora.Pedro.Gusman.OLYMP:Ak! jeg døer af forbittrelse, o! en uforskammenhed uden lige! jeg
									skall hevne mig, om det skall koste all min velfært.GUSM:Den har været fløjten for længe siden.OLYMP:Saa tit jeg tænker derpaa, kaager mit hele adelige blod i mine
									aarer.PED:Det maa en steds kaage i huset, ti i vor gryde har i lang tid
									intet kaagt.OLYMP:Ak! jeg brister.PED:Da er det min troe ikke af for megen mad.OLYMP.Mon de folk har glemt, hvem jeg er?PEDRO.Nej det er u-lykken, at de ikke har glemt os, ti ellers havde vi
									beholdt det lille, som endnu var till overs.OLYMP.Ak! hvor er mine folk? at jeg kand overlægge med dem hvad
									anstalter vi skall giøre.LEON:Her er vi allesammen, hvad har Herskabet at befale?OLYMP:Ak Leonora! du har altid været mig en
									troe tienerinde.LEON:Jeg har intet giort, uden hvad min pligt udfodrer.OLYM:Ak Leonora! veed du hvad u-lykke, hvad
									haanhed mig er vederfaret.LEON:Allt for meget disver.OLYM:Hvor hastigt kand dog ikke saadant rygtes!LEON:Hvor skulde ikke saadant rygtes, ti vi har jo alle i huset faaet
									en snert af svøben.OLYMP:Hvilke tro husfolk, som tager saa del udi deres Herskabs
								skam.LEON.Skammen er ikke saa stor som skaden.OLYMP.Saa maa du da ikke viide hvad der er hendt os.LEON:Jo jeg veed nok, at Rettens betientere har - - - -OLYMP.Ej! det er intet, nej her er noget andet vederfaret, som har mere
									at sige. Saa snart Rettens betientere vare borte, kom en
									Cammerpige lige ind i mit gemak, uden at lade sig anmælde, og
									talede slige bespottelige ord: mit Herskab laer dem hilse, de
									har hierteligt ondt af den fortræd som er hendt, og beder, at
									Fruen ikke vill forsmaae en silke-klædning, som ikke er brugt
									over 2 gange. Ak! jeg kand ikke fortælle mere af harme.
											(hun gaaer) Act: IV. Sc. 5.D. Ranudo, (svøbd i hestedekken,)
								Leonora. Pedro (de blive forskrækkede, falde paa
									knæe, slaaer kaars for sig)RAN:Ej børn lille! det er allt for stor ydmyghed, jeg er jo ingen
									Helgenjeg er vel en fornemme mand, men dog et menniske,
									forlanger derfor intet knæ-fald.PEDRO.Ak! er det Herren?RAN:Det kand du vel see, staae op igien, jeg forlanger ingen saadan
									dørkelse af mine husfolk.PED:Jeg kand sværge paa, at det ikke var af ydmyghed, men jeg tog
									Herren an for en Varulv.RAN:Ja saa, det kommer af den slette schlafrok jeg har paa, men om
									jeg heder Don Ranudo de Colibrados, saa
									skall det ikke blive u-hevnedt, hvad mig er vederfaret i dag, at
										creditores skall udrøddes med hustru
									og børn, hvad mener du vel, naar saadant kommer ud, om de folk
									ikke blive straffed paa gods og formue, og den hele by sine privilegier betagen.PED:Ak Herre! jeg beer dog for byen, at den maa blive spared, ti hvad
									kand andet godt folk dertill?RAN:I saadanne tilfælde, Pedro, bliver den
									u-skyldige straffed med den skyldige.PED:Men om saadan mand som Herren intercederer for byen, blir den nok spart.RAN:Ja Pedro, naar det kommer saa vidt, vill
									jeg see hvad jeg kand giøre.PED:Ak! Heren skall have tak paa byens vegne.RAN:Men hvad var det for et Fruentimmer, som stod her nylig, og løb
									bort?LEONORA.Det var Cammerpigen till den Prinds, som nylig er kommen hid.RAN:Hvad heder den Herre?LEONOR:Han heder: Melchior Caspar Balthasar
										Theophrasto Bombasto Ariel David Georgius Prinds af Æthiopien.RAN:Hillemænd, men hvor er j bleven bekiendt med hende?LEONOR:Hun kom for at besøge mig, ti hendes Frue, som er samme Herres
									moder, og keiserens Søster, vill ikke have at hun skall omgaaes
									med folk af anden famille end vores.RAN:Det holder jeg af. Jeg mærker, at de folk har ambition, ti der er sandt at sige, ellers ikke en famille i byen, som man kand omgaaes
									med.LEONOR:Der er ellers saa vidt jeg kand mærke, ogsaa noget andet under,
									ti samme Cammerpige lod sig halv forlyde, som at samme Herre var
									allene hidkommen for at alliere sig med
									vores hus, og ægte vores Frøken, Han er ikke allene en mægtig,
									men og en højchristelig Prinds, ti han er opkald effter de
									hellige 3 konger.RAN:Er det mueligt Leonora? kald paa Fruen,
									at vi kand lade hende det vide. Act: IV. Sc. 6.D. Olymp:D. Ranudo.Leonor:Pedro.OLYMP:Ak D. Ranudo! jeg skiæmmes ved at lade
									mig see i denne borgelige dragt.LEONOR:(sagte) Det er min troe
									min gammel kiol Fruen har faaet paa.RAN:Tie kon still D. Olympia, her er kommen
									en stor Prinds i byen, som vill alliere
									sig med vor famille.D. OLYMP:Maaskee det er En af de nye Prindser.RAN:Nej, det er En af de ældste i verden, der udspirer af Dronningen
									af Saba, en æthiopisk Prinds. Leonora veed
									hans navn.LEON:Han heeder: Melchior Caspar Balthasar
										Theophrastus Bombastus Ariel David Georgius.D. OLYM:Er det mueligt?LEON:Jeg troer uden tvil vi faaer visiter af
									ham i dag, det eneste jeg frygter for, er at Frøkenen ikke vill
									have ham, effterdi han er sort.D. OLYMP:Det vill intet sige, naar han kon er høj, ak hvilken lykke!RAN:Men hvorledes skall jeg kunde tage mod saadan en Herre udi denne
										eqvipage? hør Pedro, her er kommen en fremmed Prinds till byen at
									begiere min dotter till ægte, samme Prinds er fra Morland.PED:Fy, vill Herren give sin dotter bort till en Tarter.RAN:Det maa ikke hiælpe, hun kommer derved i højhed, men hvor skall
									jeg faae klæder?PEDRO.Tie kon still Herre jeg skall skaffe en kiol i en hast, som jeg
									vill laane i mit navn.RAN:Ak kiere Pedro! vær snar da.PED:Jeg skall være her i et øje-blik. (abit)RAN:Men banker der ikke paa døren?D. OLYM:Løb Leonora og see hvem det er.LEON:Ak Prindsens Udtolker er her uden for, og vill have Herskabet i
									tale.RAN:Ak er det mueligt? hvordan skall vi bære os ad? j maa sige Leonora, at vi ere ikke hiemme.D. OLYMP:Nej det gaaer min troe aldrig an, ti det er farligt at støde
									saadan Herres bud for hovedet, vi maa hitte paa andet raad.RAN:Her er intet andet raad at hitte paa, jeg kand umuelig lade mig
									see i denne dragt.LEONORA.Mig rinder noget i sinde, hvorved vi kand hiælpes, Herren maa
									lade som han er syg, og sige, at Docteren har raadet ham at svøbe sig i saadant dekke,
									hvilket skall være krafftigt for en slags svaghed.RAN:Ej! det gaaer aldrig an.LEON:Eller nok et andet anslag, Herren kand lade som han piner sit
									legeme for at giøre poenitentze, og at han har svøbt sig i dette
									dekken af lutter devotion.RAN:Det gaaer an, Leonora, lad ham kon da
									strax komme ind. Act: IV. Sc. 7.Udtolkeren.D. Ran.D. Olymp:Leonora.LEONOR:Ak Herre han maa ikke undre sig over den tilistand, han finder
									mit Herskab udi, min Herre D. Ranudo,
									saasom han er den fornemste mand her i byen, saa er han ogsaa
									den gudfrygteste. Han har effter k. Nabocodonossers exempel ydmyget sig saaledes, at han
									seer snarere ud som et dyr end som et menniske, og har satt sig
									for i 14 dage at plage sit legeme for sine synders skyld. Han
									var betænkt paa først at gaae med blotte ben, men har fundet, at
									den penitence var ikke tillstrækkelig.
									Hvorudover han endelig har fattet den kongel. Resolution at fornedre sig ligesom Samt. Nabocodonosser, fra hvilken jeg troer, at han
									kand regne sin Herkomst, ti hans familie
									er fast den ældste udi Spanien. Han
									villde ogsaa som Nabocodonosser krybe
									paa hænder og fødder, men vi har allesammen med suk graad og  knæfald bedet ham at
									lade det blive derved, men det havde ikke kundet hiælpe, hvis
									ikke Erke-Bispen selv med det hele Clericie ved Deputerede havde
									formaaet ham at moderere saadan hellig
									jver.UDTOLKEREN.Ak D. Ranudo! jeg mærker at der ikke
									allene ere store mænd i den Colibradiske
										familie, men ogsaa store Helgene.D. RAN:Ak min Ven! langt fra at give mig ud for en Helgen jeg holder mig
									tvertimod for den groveste synder, saa at hvis poenitentze skulde svare till
									mine misgierninger, villde denne straff ikke være
									tillstrækkelig.UDTOLK.Just den bekiendelse D. Ranudo, gier
									Helgenen tillkiende, ti saa snart en Helgen fatter de tanker, at
									han er en Helgen, blir han ikke mere Helgen. Men hvor er D. Olympia hans Frue?RAN:Der seer han hende staae som en gemen Borger-kone, i saadan stand
									har vi besluttet at være i 14 dage.UDTOLKER:Jeg vill intet disputere derimod, maaskee
									en extraordinair misgierning er aarsag
									till saadan extraordinair
										poenitentze.RANUDO.Jeg havde for 2 de dage siden en hæslig ublue
									drøm, jeg syndede virkelig udi søvne, og derfor har underkast
									mig denne poenitentze.UDTOLK:Ak! dette allene fortiener Canonisation,
									Jeg er ellers hidkommen for at lade Eders Velbaarenhed [vide]
									den højbaarne Prindses af Abyssinien,
									min naadige Herres ankomst till denne stad, dog dette er ikke
									mit eeneste og fornemste ærinde, ti jeg er hidskikked
									fornemmelig for at foreslaae en alliance, og at begiere for min naadige Herre deres kiere
									og eeneste dotter Frøken Maria till
									ægte.RAN:Tillbudet er meget anseeligt, men maatte jeg spørge hans Excellence, hvorledes Prindsen er kommen
									paa de tanker?UDTOLK:Aarsagen som har beveget hans durchleuchtighed at paatage sig
									saadan en reise, er denne: Udi Æthiopien
									eller Abyssinien er keiseren saa vel som
									undersaatterne christne, men i mange stykker gaaer fra den
									Romerske kirkes lærdom, hvorfor mange Portugisiske Jesuiter ere did henskikkede for at
									foreene Abyssinien med det Romerske sæde. Af deres tale og prædiken
									er min naadige Herre saaledes bleven bevæged og overbeviist, at
									han nu passerer for en nidkier Catholiqve blant Jesuiterne selv, hvilket er hans Moerbroder keiseren
									bekiendt, som derudi lader ham saa vel som alle samvittigheds
									frihed, og har tillstedet ham effter begiering at oplede sig en
									højadelig Gemal udi Spanien eller Italien. Till hvilken ende han har
									raadført sig med mig Jago de las Cores
									hans fornemste Udtolker og indfød Spanier, og spurt mig om de fornemste Spanske familier, hvorudover jeg gav hans
									Durchleuchtighed strax anslag paa det Colibradiske hus, saasom det største og ældste Catholske hus i Spanien, og conseqventer i
									hele Evropa. Jeg siger: udi Evropa, ti udi Abyssinien ere langt ældre familier, ti hans Durchleuchtighed kand vise sit
									Slegte-Register mand effter mand fra Dronningen af Saba, og sine christelige Forfædre fra
									de hellige 3 konger.RANUDO.Saa vidt gaaer endelig ikke mit Slegte-Register.LEONOR:Eders Velbaarenhed kand ikke vide, ti jeg har hørt lærde folk
									mumle om, at de Colibradiske stammer
									lige fra En af Noæ Sønner ved navn Sem Cham og Jacob.RAN:Jeg troer det nok, men de gamle har forsømt at antegne det.UDTOLK:Det eeneste som kunde skrække deres Velbaarenhed fra at give  naadige Herre deres
									dotter, er at hans naade er sort som alle andre Morer.RANUDO.Det vill intet sige, Vi Spanier ere selv
									sortladne.UDTOLKEREN.Jeg tog ingen betænkning at giffte mig derudi landet med Helicon Combra, min Frue, som nu er
									keiserens Erke-Vaskerkone, hvilket er et Embede, som i Abyssinien ikke gives uden till fornemme
										Damer, ti hvert land Eders Velbhed
									har sine egne manerer, det underligste, som kommer fremmede for
									i Abyssinien, det er talen, som er
									ligere en sang end en tale, som for exempel, naar jeg siger lavt
									det ord Tahunki, saa betyder det et
									bord, en Ters højere Tahunki, saa betyder det et bierg, en tone højere Tahunki, saa betyder det en kirke, og
									endnu en tone højere Tahunki, saa
									betyder det en Elephant.D. RAN:Hillemænd, det sprog lærer min dotter aldrig.UDTOLK:Inden eet aar vill hun tale det som en indfød Abyssinier.D. RAN:Jeg er kon bange, at min dotter kand ikke fordrage den store
									hede, som er i Abyssinien.UDTOLK:Ak! der er ganske temperered lufft i det
									land, hvor keiseren residerer, men der
									ere nogle af hans undersaattere, som boe lige under linien,
									hvilke ere saa hede, at man kand tænde svovel-stikker an paa
									dem, og naar de vill kaage deres mad, nyser de kon paa brændet,
									saa har de strax ild.D. RAN:Det er selsomt.UDTOLK:Ja, der er meget underligt till i naturen. Men een ting er at
									erindre, at min Herre blotter sit hovet, naar han taler med den
									Abyssiniske Prinds, og bøjer sig først for ham, ti det er en
									ære, som  han
									paastaaer at nyde af alle fremmede undersaatter, som ikke ere af
									kongelig blod.RANUDO.Ej, dertill beqvemmer jeg mig aldrig, skulde en Colibrados, en Grand
										d'Espagne, der effter sit privilegium med bedekkedt hoved taler med kongen af
										Spanien selv, blotte sit hoved for
									en fremmed Prinds?LEON:(sagte) Det er forbandet,
									det kalder jeg Spansk, han er saa
									fattig, at han ejer hverken hue eller hatt, og dog vill betænke
									sig om at blotte sit hoved.UDTOLK:Ja saa mærker jeg nok, at der bliver intet af, ti hans naade
									beqvemmer sig till ingen samtale uden paa de villkaar.D. RAN:Det giør mig ondt at see saadant stort gifftermaal spildt, men
									jeg vill heller døe af armod end giøre noget, som kand prejudicere min højhed.LEON:(sagte) Det kalder jeg
										Spansk.OLYMP:Om D. Ranudo lod sig overtale dertill,
									skulde jeg lade mig skille ved ham fra bord og seng.D. RAN:Eders tale D. Olympia, burte skrives med
									gyldne bogstaver over vor forstu-dør.LEON:(sagte) Med nogle andre
									bogstaver maled paa et andet vist sted.UDTOLK:Saa mærker jeg da, at hans naade med u-forretted sag maa reise
									herfra.RAN:Det giør mig ondt, men jeg kand ikke beqvemme mig dertill, om jeg
									kunde redde mit liv dermed.D. OLYMP:Ja knap, om vi kunde redde vor Siæl dermed, ti ambition er os indprented ved fødselen.LEON:(sagte) Det kalder jeg
									Erke-spansk.RAN:Min dotter skall heller gaae i kloster.LEONORA(sagte) Og j begge i
									daare-kisten.UDTOLK:Jeg maa da forlade dem, og berette hans Durchleuchtighed dette
									afslag. (Han gaaer)RAN:Hvad synes dig Leonora, stod vi ikke paa
									vor ære?LEON:Jo jeg synes Herskabet staaer paa den og træder den under fødder,
									ti det som Herskabet kalder ære og respect, kand regnes dem af andre till ævig spott skam og
									skiendsel. Den hofmod gaaer saa vidt, at den kand give materie i sin tid till comoedie, Det artigste er, effterdi
									Herren ingen hatt har.RAN:Hør Leonora, man seer igiennem fingre med
									dig for din lange tro tieneste.LEON:Herskabet maa nok tillstede mig at tale, ti jeg har i 4 aar liden
									mad faaet og ingen løn. Act. IV. Sc. 8.D. Ranudo.D: Olymp:Leon.Pedro.PEDRO.Herre her er en kiole, men jeg har maatt sætte min troe og love i
									pant paa, at den skall blive baaren tillbage inden 3 dage.RAN:Ja nu er det for silde, Prindsens Udtolker har allt været her,
									men gik bort med u-forretted sag, saa der bliver intet af
									Partiet.OLYMP:Den kommer dog till pass, Vi kand ikke vide, Prindsen tør afstaae
									sine pretensioner, og komme hid igien,
									lad os gaae bort saa længe. (de gaae
											bort)PED:Hvad er aarsag Leonora, at Herskabet er
									bleven anderledes till sinds?LEON:Herren villde ikke beqvemme sig till at tale med blotted hoved
									med Prindsen.PED:Men hvad duer saadant narrisk forslag till?LEON:At komme ham des fastere till at troe, at det er en Prinds, lad
									kon mig raade, det skall nok gaae for sig, den falske Prinds
									kand altid staae fra sine pretensioner,
									men der kommer Herren igien paaklædd.RAN:Nej jeg troer ikke, at jeg beqvemmer mig dertill, hvorvel vores
									armod er saa stor.OLYMP:Ej! hvad armod? det er kon gemene folkes snak, folk af vor stand
									kand ikke være arme.PED:Men om Herskabet dødde af sult, hvad kunde man kalde det paa rett
									godt sprog?OLYMP:At døe af sult er ikke at døe af armod, men det kaldes heller en
										heroisk død, som ædelhiertede folk
									udvælge sig, førend de vill fornedre sig.PEDRO.Men jeg er bange, at Herskabet fik saadan Grav-skrifft: her under hviler Don Ranudo med hans Frue den
										velbaarne, som dødde af Sult for at undgaae armod. Men
									see der kommer Ambassadeuren
								tillbage! Act. IV. Sc. 9.Udtolk:D. Ran:D. Olym:Leon.Pedro.UDTOLK:Hans Durchleuchtighed min naadige Herre, langt fra at fortryde
									paa Eders Velbaarenheds paastand, tvertimod admirerer desmere saadan ædelhiertighed, og skatter
									Eders Velbrhd langt højere end tillforn, overladende till deres
									egen villie, om de vill bevise ham den begierte ære eller
								ej.D. RAN:Efftersom Prindsen ikke paastaaer saadant som en Rett, saa vill
									jeg af fri villie beqvemme mig dertill.OLYMP:Hvad?D. RAN:Jo D. Olympia. Vi kand bevise saa stor
									ære som vi vill, naar den ikke bliver os aftvungen, ti saa heder
									det kon høflighed, og ingen skyldighed. Jeg kand vise af den Spanske Crønike, at En af vore Forfædre
										D.Sanctio tog mod en gemen Soldat
									med blottedt hoved, der havde omkommet 8 mohrer i det store slag ved Xeres
										de la Frontera.UDTOLKEREN.Saa vill jeg da ønske Eders Velbhed till lykke med det store og
									mægtige Svogerskab, og inden een time bringe hid hans
									Durchleuchtighed med sit hele følge. Act: V. Sc. 1.Leonora.Gusman.GUSM:Ak Leonora! hvad vill den forliebte Gonzalo sige dertill, at hans kiereste
									skall føres till Morland? det er mig kiert, at hun kommer i
									højhed og Velstand af fængsel sult og armod, men jeg saae dog
									heller, at dette Egteskab blev till intet for Gonzaloes skyld.LEON:Nej Gusman, dette Egteskab er bedre.GUSM:Jeg fornemmer nok, at du er en Veirhane, og at du har samme
									nøkker, som alle Fruer-piger.LEON:Ej snak! naar Frøkenen selv er fornøjed dermed.GUSM:Ak Himmel! vill hun beqvemme sig till at tage en sort?LEON:Det er en christelig dydig Prinds, som boer i et poleredt land, jeg følger Jomfruen, hvor
									hun reiser.GUSM:Jeg følger min troe ogsaa med.LEON:Ja, hvad andet?GUSM:Saa kommer vi endnu till at tiene i brød sammen, hvilket er mig
									kiert, ti jeg elsker dig Leonora saa
									højt som en Doctor elsker en feber.
									Villde du som jeg, saa skulde vi strax forlove os sammen, og du
									skulde blive min kone, ti det tiener os begge ikke at gaae
									længere, tillmed er jeg forbunden at giffte mig snart for en
									viss aarsags skyld.LEONOR:Ej du Tølpel! du maa vide, at du taler med en Spansk Jomfrue, og,
									at du er hverken i Frankrig eller Tyskland, hvor man siger i
									dag: Vill j have mig? og i morgen holder bryllup, hvor man og
									omgaaes hinanden saa venlig for bryllup et, at man intet nytt
									har at sige hinanden, eller at bestille bryllups natten. Vill du
									vinde min kierlighed, saa skall du frie effter landets mode. Du
									skall først eet helt aar gaae og sukke, blive alterered, naar du seer mig, lade nogle gange, ligesom
									du vill hænge dig af kierlighed, uden at lade dig mærke till
									hvem det er, men allene lade mig giette det selv. Siden skall du
										insinuere dig med spill og forliebte
									viiser for mine Cammer-vinduer, taale, at jeg viser dig bort med
									skieldsord, og slaaer vand over dig. Dereffter skall du insinuere dig med penge hos en gammel
									kone, som er min Ven, faae hende till at rose dig, og afmale den
									elendige tilistand du er bragt i af kierlighed, formane mig af
									christen kierlighed at frelse dit liv, vill giøre dig et blidt
									ansigt, og imodtage eet eller andet vers, som du har skrevet med
									dit eget blod, siden at imodtage foræringer, siden at tale med
									dig igiennem vinduet, og endelig lade dig ind i mit Cammer.GUSMAN.Du har rett Leonora, det bør saa være,
									den tid kand gaae snart, ti all denne omsvøb kand ikke vare 50
									aar. Der fattes kon, at du skulde raadet mig at hænge mig rent
									op af kierlighed. Nej Leonora, jeg vill hitte paa et
									raad, hvordan Vi skall kunde komme hastig sammen uden at synde
									mod landets mode. Du skall lade din Cammer-dør staae aaben en
									natt, og lade som du sover stærkt, saa vill jeg snige mig ind og
									besove dig. Du skall imidlertid raabe om hiælp, men dog ikke saa
									stærkt, at nogen kand høre det; naar jeg saa har taget dig med
									vold, saa følger af fornødenhed at du maa ile med bryllupet for
									at faae din ære igien, som jeg paa saadan skielmsk og voldsom
									maade har berøvet dig.LEON:Hør Gusman! hold inde med saadant snak,
									jeg [vil] min troe ellers sige det till dit Herskab, og du skall
									blive straffed for din ubluefærdige mund.GUSM:Det var kon et forslag Leonora, du kand
									ellers giøre hvad dig lysterjeg er endelig ikke saa forlegen for
									at giffte mig.LEON:Jeg min troe ikke heller.GUSM:Ja ja Leonora, vi kommer nok till rette,
									men der er Donna Maria, jeg kand ikke
									taale at see paa hende, ti mit hierte bløer i mit liv, naar jeg
									tænker paa, at hun skall have den sorte Prinds. Jeg gaaer min
									vei. Act: V. Scen. 2.D. Maria.Leonora.Pedro.D. MARIA.Ak Leonora! den list du har opfunden, er
									u-forligelig, men jeg er saa bange, at det bliver aabenbaredt,
									førend Egteskabs Contracten bliver
									slutted.LEON:Det kand ikke lettelig aabenbares, uden vi røber os selv, jeg har
										 derfor ikke
									villet betroe det till Gusman, ti han er
									taabelig, og kunde røbe os.D. MAR:Men er det ikke en bedrøvelse, at mine Forældre skall være saa
									forblindede af hofmod, at de vill heller døe af hunger end give
									deres dotter bort till en brav Herre, der baade har Evne og
									hierte till at række dem haanden, allene fordi hans stand er een
									grad ringere?LEONOR:Det er en forbanded hofmod, som regierer i dette land, derfor
									heder Spansk blant fremmede det samme
									som hoffærdigt.D. MARIA.Sig ikke det Leonora, at det er landets
										mode, vi giør vor Nation urett derudi. Vel er det sandt, at der findes
									mange slige folk i Spanien, men derfor
									maa man ikke giøre det till den hele nations
										Character, ti intet er mere u-billigt end af eet eller
									andet menniskes gierning at ville giøre sig en idée om en hel nation. Folk male tit en nation
									ilde eller vel af paa saadant fundament.
									Falde de blant genereuse folk, den korte
									tid de ere i et land, saa heder det hele land siden hos dem genereux. Boer der hoffærdige folk i det
									naboelav, de ere komne at logere i, saa
									skriver de bøger, naar de ere komne tillbage om et helt riges
									hofmod. Om mine Forældre for exem: ere saa daarlige, at de
									heller vill døe af armod, end give deres dotter bort till en
									viss familie, som de mene, ere ikke saa
									stor som deres, skall man derfor tillægge saadan lyde det hele
									land, nej det er u-billigt, ti de fleste mennisker her i staden
									fordømme saadant, og vill glæde sig over om vor anslag
								lykkes.PEDRO.Jomfruen har rett derudi, ti hun beviser med sit exempel, at alle
									ere ikke besmittede med den lyde; men der er Herskabet. Act: V. Sc. 3.D. Ran:D. Olymp:D. Maria.Leonor:Pedro.Gusman.D. RAN:Nu min dotter nu har himlen tiliskikket dig en Egtefælle, som du
									kand forbindes med uden at vanære familien. Jeg har beskikket dig till din husbond og Herre
										Theophrasto Bombasto den store
									Prinds af Æthiopien.PED:Hillemænd! man kand høre allene af det ord Bombasto, hvilken mand det maa være.RAN:Det skall ogsaa være en brav dydig Herre, som alle de Prindser af
										Æthiopien har været.PEDRO(sagte) Det vill intet
									sige, naar han kon er fornemme.RANUDO.I ligemaade skall han og være kiøn.PED:(sagte) Det giør ogsaa
									intet till sagen, endskiønt han havde hverken næse eller øren,
									naar han kon er Prinds.RAN:Han skall ogsaa være en rig og mægtig Prinds.PED:Ej! her behøves ingen midler, i det eene ord Bombasto er mer end Rigdom nok.D. MAR:Jeg takker mine kiere Forældre for den omsorg de har draget for
										 mig, ti mit
									forsætt har alltid været heller at gaae i kloster end at giffte
									mig med nogen af u-lige stand.D. OLYMP:Ak! D. Ranudo! vor dotters ord burte
									skrives med gyldene bogstaver, og sættes i alle fornemme huse.
									Af den Colibradiske stamme, kand ikke
									udspire andet end saadanne grene.LEON:Om Jomfruen havde vildet tage nogen af u-lige stand, saa havde
									jeg aldrig givet mit samtykke dertill, ti jeg villde heller døe
									end see saadant.RANUDO.Du skall have tak, Leonora, for din
									nidkierhed du har alltid ladet see, at du er en tro pige, som
									har ærbødighed for sit Herskab.PED:Det skulde min troe heller ikke have skeet, saa længe mit hoved
									var op, at vor Jomfru skulde tage till Egte en Gonzalo de las Minas, omendskiønt han
									havde endnu været rigere end han er, jeg kand sværge paa, at da
									jeg hørte saadant forslag var giort af hans Søster, at jeg
									ivrede mig saa meget derover, at jeg endnu ikke har forvundet
									det. Der har satt sig noget i min rygg, som ikke er for den
									lange hvile, au - au - au - det minder mig saa tit jeg tænker
									derpaa. Var det ikke u-forskammedt, at saadan karl, som han,
									torte understaae sig at begiere en Colibradisk Jomfru? mener han, at mit naadige Herskab
									er saa kier effter penge, at det skulde fornedre sig saaledes?
									Hvad bilder den karl sig ind? havde jeg ham fatt, saa skulde jeg
									myrde ham her paa stedet. Nej førend det skulde have skeet,
									skulde jeg have stukket ild paa det hele hus, og opbrændt baade
									Herren, Fruen, Jomfruen og mig selv med.D. OLYMP:Saadanne tienere ere værd saadant Herskab, og saadant Herskab
									deslige tienere.D. RAN: Hans tale staaer mig
									an, saasom den føres af en overmaade stor nidkierhed, skiønt det
									ellers ingen merite var at brænde sit
									Herskab.PED:Ja Herrens og Fruens aske, om den kunde tale, skulde takke mig,
									ti det var en heroisk død, og alle folk
									skulde sige: de levede heroisk, og dødde
										heroisk. Reputation er jo det
									fornemste klenodie i verden, naar den er borte, hvad kand da
									Rigdom og Velstand nytte? nu taler jeg af hiertens grund, men
									naar jeg siger andet, saa skiemter jeg.RAN:Jeg veed nok, Pedro, at naar du har talet
									anderledes, har du allene giort det for at divertere os.PED:Det er min troe ogsaa sandt, men en Hofnar kand og tale ærbar
									iblant, naar jeg staaer paa Herrens og Fruens respect, saa taler jeg alltid alvorlig.RAN:(taer i sin lomme) See
									her Pedro, der har du en Rosonobel for de ord du talede; dog er
									det sandt, jeg troer ikke, at jeg har saa mange penge hos mig,
									du skall vist nok have en Rosonobel till
									gode Pedro, om ikke mer.PEDRO(sagte) Herren har
									maaskee ingen buxer paa, ellers havde jeg vist nok faaet den
									strax.RAN:Hvis du ikke faaer den, skall du vist faae noget, som er
								bedre.PEDR:Hvad er det Herre?RAN:Jeg skall mage det saa, at naar vor Historie blier beskreven, som
									jeg troer nok, skeer med det første af En af vore Clienter, saa skall dit navn med
									berømmelse blive indført derudi.PED:Hillemænd! hvad nød har jeg da? men der kommer Prindsen.GUSMAN.Ak! gid jeg kunde tale Æthiopisk, jeg
									villde spørge om adskillige sager, ti jeg har hørt saa meget
									tale om det land, besynderlig om det røde hav, og om den store
									flod Seine, som løber derigiennem og har
									guld-sand.RAN:Ej snak, du giek! Seine løber igiennem
										Paris i Frankrig.GUSM:Herren maa forlade mig, ti jeg har seet trykt neden under en Tragedie disse ord: Scena er i Morland. Men der er
									han, ak Herre! han svarer till sit navn, ti hans aasyn har
									allerede bombarderet mig saa, at jeg
									neppe kand staae paa mine ben, kand det staae Herren an at gaae
									ham i møde?RAN:Ja vist, men han er og den eeneste undersaatt jeg kand giøre det
									imod.PED:Jeg maa sætte mine briller paa.GUSM:Jeg ligeledes. Act: V. Sc. 4.(Prindsen kommer ind i procession med sin
										hele Svite, som er alle sorte morer, medens processionen
										varer 3 gange om Theatro, spilles en underlig musiqve.Processionen skeer saaledes: 1. Gaaer En med
										et lidet skrin i hænderne med presenter.2. En med en lang tobakspibe som et
									spyd.3. Prindsen selv med en Hofnar med bielder
										ved siden, som løber om, og giør
										adskillig grimacer.4. Andre med armbøsse og pile paa armene,
										Endelig staaer de stille, og En af de bevæbnede træder frem
										till Prindsen, og effter 3 bukker, saa at hovedet stødes paa
										jorden, leverer Prindsen sin armbøsse med en pil, som han
										skyder paa D. Ranudo, hvilken bliver forskrækked, og spør:
										hvad det skall betyde? hvortill svares af)UDTOLK:Det er saa landets mode at hilse mands personer paa.(Dereffter træder En anden frem, og skyder en pil
									paa Gusman, som falder omaf forskrækkelse, og raaber. Hofnarren hiælper
									ham op igien og siger: Gostuki, Gostuko,
									Gostuka. Derpaa siger)GUSMAN.Det var fanden ikke et godt stykke, det var et skielmsk stykke at
									skyde paa en u-skyldig mand.GONZALO(som er Prindsen)Lahom huhu, Scamba posi, lahom hubo, lahom
										huba.UDTOLK:Prindsen ønsker Deres Velbhd endnu maa leve saa mange aar, som
									der er mile till Solen, og sand-korn paa bunden af det røde
								hav.GUSMAN(sagte) Det sprog er
									skiønt at bruge om vinteren, ti det er saa kort.D. RANUDO(løffter paa sin hatt.)
									Jeg takker hans durchleuchtighed for hans ønske, og ønsker ham
									igien Himlens Velsignelse.UDTOLKER:(till Prindsen)Allala.GUSMAN(sagte) Det er et
									forbandet sprog, dermed kand man skrive en hel Crønike paa eet
									blad.GONZALO.Lacoang hi li li.UDTOLK:Prindsen siger, at han har paataget sig denne lange reise, for at
									foreene sig med et højadeligt hus af den Romerske Religion, begierer derfor till sin Gemahl
									deres eeneste dotter Frøken Maria.GUSM:Hillemænd, hvilket mageligt sprog! naar hi li li betyder saa  meget, saa er jeg
									viss paa, at een linie kand giøre saadan lang Spansk Remse, som hele Fasten.D. RAN:Jeg tager med glæde mod hans Durchleuchtigheds tillbud, og
									overgiver ham min eeneste dotter till Gemahl.UDTOLK.(till Prindsen)Lalak.GUSM:Hvad mon han vill med lax?(D. Ranudo leder sin datter frem, og overleverer
									hende till Prindsen, beder Notarius atopsætte Egteskabs contracten, Notarius sætter sig
									till at skrive. Imidlertid lister Hofnarrensig till Gusman, og rykker ham i haaret frem
								ad.)GUSM:Ak herr udtolker! hvorfor rykker han mig i haaret? jeg har jo
									intet ondt giort ham.UDTOLK:Det er intet min Ven; Hofnarre udi Abyssinien tale ikke uden med geberder, naar de tale med
									deres overmænd, bruge de de slags geberder, som de kalde Pohoki, og naar man taler med sine
									ligemænd, bruger man andre slags geberder, som man kalder Hokipo; denne første geberde villde sige
									saa meget: Jeg haaber, at der vill blive godt venskab imellem os
									to.GUSM:Fanden komme i saadant venskab, betyder det venskab at rykke
									ærlige folk i haaret, hvad mon han da vill giøre for geberder at
									tillkiendegive fiendskab? (Hofnarren
											rykker ham i haaret tillbage.)GSUMAN.au - au, lad mig blive i roe, din sorte hund.UDTOLK:Med denne sidste geberde gier han till kiende disse ord: Gid jeg
									havde den lykke, at vi kunde være alltid sammen.GUSM:Det ønsker ikke jeg, gid fanden være hos ham; de slags folk kand
									tale saa længe med en god ven, till han maa ligge paa Valstedet,
									det kalder jeg rett at dræbe folk med snak. (Narren knytter næver till
									Gusman.)GUSM:Hvad dævlen har han nu i sinde, men han knytter næver?UDTOLK:Det vill saa meget sige, at han vill fortælle noget om sin Reise
									fra Morland.GUSM:Ak her Udtolker! sig, at jeg er intet curieux, ti inden han kommer halv vejen, saa er der ikke
									eet helt ben i mig. (Narren knepper
											ham på næsen)GUSM:au - au - au - au -UDTOLK:Det vill saa meget sige, nu begynder jeg at fortælle Reisen.GUSMAN.Jeg maa og give mig till at tale paa Hokipo.(Han rykker narren i haaret igien, de alternere
									med slige geberder, indtill de kommefor alvor i haar sammen, saa man maa skille dem
									ad, Mens dette klammerie skeer, vender
									de andre fornemme personer sig fra dem till Notarium, som
									imidlertidfuldfærdiger Contracten, og flyer den till
									underskrivelse.)D. RAN:Lad Prindsen med min dotter først underskrive, siden tegner vi
									andre under till vitterlighed.UDTOLKER:Nej Herre, det er maner i Morland, at Brudgommen og Bruden tegner
									sidst, og de andre lade rom aaben till deres navne.D. RAN:Hvert land har sin skik, lader os da undertegne først, efftersom
									det er saa brugeligt.(De tegne alle under, omsider tegner ogsaa
									Gonzalo som Prinds med D. Maria deres navne, de raaber alle
								vivant, og Trompeterne blæser, naar det er skeet,
									oplæses Contracten.)NOTARIUS.Imellem os underskrevne er med Forældres og venners villie
									sluttedt et ævigt Egteskab, till hvilket omendskiønt intet
									naturligen udfodres uden de personers indbyrdes samtykke, der
									har bundet deres hierter af velberaadd hue sammen, saa har vi
									dog ikke vildet overtræde borgelige love, og anden Ceremonie, men forlanget venners
									samtykke, som denne Egteskabs Contract
									med os stadfæstet og underskrevet haver.Gonzalo de las Minas. Maria de
									Colibrados.D. RAN:Hvad er det Gonzalo de las Minas?GONZALO(taer masqven af og
									siger) Ja saadant er mit navn.RAN:Ej det er bedragerie, som exemplariter
									bør straffes.OLYMP:Den Contract maa strax till intet
								giøres.NOTAR:Det kand ingenlunde skee; Et Egteskab som effter loven med
									allmindelig samtykke og undertegnelse er samtykked, kand ikke
									till intet giøres.OLYMP:Her er jo svig og bedragerie under.NOTAR:Det veed vi intet af, Vi har ikke giort andet end det vi bør at
									giøre.RANUDO.Det Egteskab er for sin u-lighed ganske u-gyldigt.NOTAR:Vi seer ingen stor u-lighed, ti her er slutted alliance imellem to adelige familier, Uligheden maa bestaae derudi, at Gonzalo taer en fattig jomfrue uden
									medgifft.OLYMP:Min dotter mister heller sit liv, end hun lever i Egteskab med en
									mand af u-lige stand.D. MARIA.Jeg mister heller mit liv end jeg skilles ved en Person, som jeg
									har saa længe elsket.OLYMP:Ej D. Ranudo! vi vill ikke mer kiende
									hende for vor dotter, men giøre hende arveløs.PEDRO.Her er jo intet at arve Herre uden det heste-dekken j havde nylig
									paa.OLYMP:Ak! jeg hører du skielm er og udi banden med, hør Leonora, kald os nogle folk hid till
									hiælp.LEONOR:Jeg kand ikke giøre det naadige Frue, ti jeg er ud af samme
									bande, og jeg troer den hele stad skall glæde sig over dette
									partie, saasom alle mennisker fordømme Herskabets urimelige ambition.D. RAN:Ak! jeg troer, at det hele hus conspirerer imod os, har dog den vanartige Leonora smiddet dette forrædderie?GUSM:Skam fare effter Leonora, hvor nett hun
									havde smiddet det sammenjeg vidste min troe ikke andet end at
									det var en morisk Prinds.OLYMP:Egteskabet skall ikke allene blive till intet giort, men j skall
									alle blive exemplariter straffede for
									dette bedragerie.GONZALO.Egteskabet skall staae ved magt, ti først har jeg Brudens
									samtykke, dereffter Forældrenes hænder under Contracten.RAN:Jeg kræver jer alle till vidne mine husfolk, hvordan till er
									gaaen.PED:Jeg kand vidne dette, at her er sluttedt et Egteskab.LEON:Og jeg kand vidne, at Frøkenen længe har baaret kierlighed for
										Gonzalo.NOTAR:Børn staae vel under Forældres formynderskab, og er dem stor
									lydighed skyldige, saa længe forældrene comportere sig som de bør, og ere ved deres fulde
									fornufft, men naar det ikke er saaledes, fradømmer den Spanske lov dem saadan myndighed effter
									den artikel: Si furiosus etc.RAN:Ere vi fra forstanden? spørg min dotter og mine husfolk, om vi
									har bedrevet noget, som kand fradøme os forstanden.D. MARIA.Jeg kand ikke see mine kiere Forældre, hvad overeensstemmelse det
									har med den sunde fornufft at ville heller sulte sig selv og sit
									barn i hiel, end indlade sig i alliance
									med saadan brav Herre som Gonzalo.PEDROJeg holder ogsaa for, at Herren og Fruen ere ikke rigtige i
									hovedet.LEON:Jeg kand heller ikke give bedre vidnesbyrd.GUSM:Jeg holder Herren og Fruen kloge nok, men at sige sandhed, saa er
									der dog en halv dousin skruer løse.NOTAR:Her hører j hus-folkets vidnesbyrd, hvilket dog ikke er nødigt i
									denne sag, ti jeg kand till overflod lade dem vide, at den hele
									stad er af samme tanke, og at hvad som er skeet, er skeet med
									Øvrighedens tilladelse.OLYMP:Ak Don Ranudo! lad os gaae i kloster.LEONOR:Og vi vill hen at holde Bryllup.Ende.