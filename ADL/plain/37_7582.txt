I JUNI



Den lune Solluft dirrer

saa junifrisk og sommerblød

i let og kælen Flimren

om Markens blomsterfyldte Skød.



Den gule Kabbeleje

omsummet af Insekter staar

med aaben Blomst og nyder

hvert Pust, der over Marken gaar






og bly, undselig løfter

sin Blomst den blaa Forglemmigej,

mens Sommerfuglen leger

sin Sommerleg og dukker sig



i Blomsterflorets Bølger,

hvor Duften stiger krydret sød,

og Luften sagte dirrer

saa junifrisk og sommerblød.