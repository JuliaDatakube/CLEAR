I ANLEDNING AF HENDES KONGELIGE MAJESTÆTS DRONNING JULIANA MARIA HØIE FØDSELS-FEST DEN 4. SEPTEMBER 1777



ER det dig selv, min Sangerske, som svæver

I Skyggen? - eller fordres jeg

Af Cimbrers Aand til Sang? - thi Harpen bæver

Paa sin bemooste Eeg. -



Thi høit og lifligt klang de slappe Strænge,

Som naar de ane Danskes Fryd,

Og Nordens Hymner - og de giemme længe

Den festelige Lyd. -



Og vældig var den Varselklang - mit Hierte

Slaaer høit mod det udspændte Bryst -

Og Øiet smelter alt af Glædens Smerte,

Af skiulte Flammers Lyst -



Siig Harpe! - thi den Ild, som jeg fornemmer,

Den søde Ild oplyser mig -

Siig! - var det ei, de Danskes Jubel-Stemmer,

Hvis Gienlyd fyldte dig? -



Og unge Barde! - du, hvis Tanke brænder

Ved Glimtet af Skioldungers Dyd -

Skiul ei din Siel af Ild! - mit Hierte kiender

Din Læbes elskte Lyd! -



Siig! - var det dig, hvis varme Aande rørte

Den gyldne Stræng? - og krævte Sang? -

Var det en Gienlyd af din Siel jeg hørte

I Harpens høie Klang? -






Og du - - thi blant de glade Millioner,

Som høit forkynde Nordens Vel!

Udfandt jeg let din Røst - de stærke Toner,

Som talte til min Siel. -



Og du, som henrykt af din Fryd fremkalder

Mig zitrende til Thronens Fod,

At synge høit blant alle Nordens Skialder -

Høit om vor Dannebod! -



Den Sang er Pligt, som Danmarks Glæder byde -

Men svar mig Barde, du, som seer

Min Læbe zitre - mine Taarer flyde -

Kan Sang fortolke meer? -



Saa hør da! - thi jeg stræber alt at lære,

Den slappe Stræng harmonisk Lyd,

Og Cimbrers Salighed, og Nordens Ære,

Og JULIANES Dyd. -



Thi heller er det ei kun Sværdets Helte,

Ei kun Skioldungens Herlighed;

Hvis varme Straaler Bragas Sønner smelte,

I høie Hymner ved. -



Og dine Døttre bødst du tit nedstige,

O Freia! - bødst dem smilende

Udbrede Glæder i din Odins Rige,

Og Fryd blant Cimbrerne! -



Mild hørte du de kiekke Barder prise

Dit Kiøn ved gyldne Harpers Klang -

Vor Thyre - vor Margrete - vor Lovise

Med Glædens kielne Sang -



Og mig, som Nornen smilende bestemte

Det største Lod - og mig, hvis Bryst -

Og mig, hvis Harpe hun huusholdrisk

Til JULIANES Lyst. -






Og mig skal Freia - mig skal Himlen høre! -

Fredsælle Dronning - og vort Vel! -

Din Roes - Dit Navn, skal fylde Guders Øre,

Og smelte Støvets Siel! -



Høit skal min spendte Stræng fortælle Jorden,

Hvor god - hvor viis - hvor stor Du er! -

Og at dit mindste Vink befrugter Norden

Med nye Velsignelser! -



Og, at Din Glands adspreder skumle Taager -

Og at Din Straale byder Fred -

Og, at Dit Smiil opelsker og bevaager

Dit Folks Lyksalighed! -



Dog først - thi hvad formaaer de s vage Toner

Mod denne Storm af Frydeskrig? -

Dog først forstumme Nordens Millioner,

At man maae høre mig! -



Og siig saa Barde, naar du nu fornemmer

Min Vellyst i harmonisk Klang;

Om ei et Folks - en Verdens Jubel-Stemmer

Var meer, end al min Sang. -



De hæse Raab - »vor Moder! - vor Veninde! -

»Vor Roes! - vort Held! - vor Fryd! - vort

Haab«



Klang selv din Pindars Luth, min Sangerinde,

Saa skiønt, som disse Raab? -



Den Pris, som zitrer paa de aabne Læber -

De Taarer, som fortolke den, -

De heede Suk - det Stamlende, som stræber

At naae til Himmelen! -



Ah! det er meer end Velklang! - det alene,

Fortolker JULIANES Dyd! -

Kunst maaler ei, du ziirlige Camoene,

Dens Glands, og Nordens Fryd! -






Kast Harpen! - bryd den Dæmning, som indskrænker



Min Vellyst! - bort i skiønne Baand! -

Bort gyldne Strænge! - bort i gyldne Lænker,

Som fængslede min Aand! -



Med Gother vil jeg stamle Fryd - og mænge

Min Siel med Cimbrers vilde Raab! -

»Du er vor Dannebod! - Du blive længe

»Vor Lyst - vort Held! - vort Haab.« -