LÆRKEN1866.



Hvad synger du om

saa højt i det Blaa?

hvem gjælder din Vise?

vil Sneen du prise

og visne Straa?

har Solen dig kaldet?

den skinner saa kold,

og Skoven er skallet

og Marken gold.



»Jeg stiger saa højt

»jeg skuer saa vidt,

»jeg ser, at den kommer,

»den liflige Sommer

»med snare Skridt.

»Alt hører jeg vaagne

»den rislende Bæk,

»det døde og dovne

»da flyr med Skræk.








»Jeg skuer saa langt,

»jeg synger saa frit

»om Taagen, der lettes,

»om Engen, der spættes

»med rødt og hvidt,

»om Snekken, der danser,

»om Sæden, der gror,

»om Glæden, der kranser

»den danske Jord.«



Hvad drømmer du om

saa højt i det Blaa?

Mon Glæden kan trives,

hvor Ørnene rives

om Fugle smaa?

kan Marken os trøste

og bugnende Træ'r,

naar Fjenden skal høste

det Guld, de bær?



»Jeg stiger saa højt,

»jeg skuer saa vidt,

»bag Taagen der omme

»jeg øjner det komme

»med snare Skridt;

»alt hører jeg vaagne,

»hvad slumred saa fast,

»det døde og dovne

»da flyr i Hast.



»Jeg stiger saa højt,

»jeg skuer med Lyst,

»at Fædrenes Minde

»sit Tempel skal finde








»i Barnets Bryst,

»at Sagnet i Hytte

»faar Vinger igjen,

»og Drenge, der lytte,

»gaar ud som Mænd.



»Jeg skuer saa langt,

»jeg synger saa fro

»om Vælden, der glipper,

»om Duen, der slipper

»af Ørnens Klo,

»om Freden, der kommer

»med Stordaad og Sang,

»om Sol og Skjærsommer

»i Danevang.«