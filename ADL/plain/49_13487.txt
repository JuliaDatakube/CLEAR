Til Cecilia Wormstrup



BRØD vel Apoll sin Daphnes spæde Græne

Til Krands for mig? - Naar stammede jeg Digt,

Beruuset af din Kraft o Hippocrene? -

At Doris vil opfordre mig til sligt

Kun den som ni Æoniske Gudinder






Opammed, under Skjærts og Sang og Spil,

Hvis spæde Tinding Lorbær strax omvinder,

Kun den kan synge naar og som han vil. -

Naar Eraton i kjælne Toner klirrer,

Hyrdindens Stolthed og den troe Damoet;

Strax græder hiin og Ruusen som forvirrer

Omdanner ham til en forelskt Poët.

Saasnart Terpsichore harmonisk dandser

Ens Død, en andens seyerrige Mod

Saa er han snart i Flor og snart i Pandser

Og Taarer koster ham saa lidt, som Blod.

Og møder Satyr slig en færdig Digter,

Da naar han hyler mod en Konges Grav. -

Strax spøger han selv med Regentens Pligter,

At Sørge-Skaren skoggerleer deraf. -

Vi ønske kun - hos ham kan alting haves

Vi frygte og han skjælver strax derved

Vi lee, han leer - vi døer og han begraves

Vi gifter os - han døer af Kjærlighed. -

Af det man havde, har og sildig venter,

Gaaer intet hans Opmærksomhed forbi,

Og Himmel Jord og alle Elementer,

Har intet som undgaaer hans Poësie.

Men ey omvandt du mig med Laurbær-Græne

Latones Søn - Ey stammede jeg Digt

Beruuset af din Kraft o Hippocrene -

Vi vil man da opfordre mig til sligt. -



Vel sang jeg ofte - - men min Sang var Smerte

Chiddekel hørte det og Gabbatha

Min Sang jeg selv min Skæbne og mit Hjerte

Blev stemt til Taarer af Urania

Hvad vil du da du muntre Glædens Datter

Som spøgende udfordrede min Pen! -

Sorg er min Sang - prosaisk er min Latter

Cæcilia - kjend og undskyld din Ven.






Dog at du ey, opirred nu maae sige;

Han synger ey min Fest af Egensind. -

Vel! - rime vil jeg! - og du muntre Pige,

Syng Tanker til de Riim som faldt mig ind! -