Danmark.



1.



Mit Fædreland, hvor er du smukt,

Midt i de sølvblaa Vande,

Med Favnen fuld af gylden Frugt

Og Bøgekrands om Pande,

Med Sagaskrift og Skjaldesang

Om gamle store Minder,

Med Sprogets milde, bløde Klang

Og milde, bløde Kvinder!



Men mild og blød, som Landet selv,

Som Himlen og som Jorden,

Som Sprogets Fald og Kvindens Sjæl,

Den danske Mand er vorden;

Med uforskyldte Byrders Vægt

Han uden Harm vil skride,

Og heller end at handle kjækt,

Han vil taalmodig lide.



Han holder mest af Ro og Mag

Og helst med Lempe farer;

Han hylder nok den gode Sag.

Men lunkent den forsvarer;








Han griber flux ej Stang og Staal,

Naar man hans Ret mon krænke;

Nej - han maa først ha' "Overmaal",

Saa vil han - sig betænke!



Men naar hans Elefantnatur

Engang er bleven vækket,

Saa staar han ogsaa som en Mur,

Standhaftig, uforskrækket;

Saa har han Mod, saa har han Kraft

Og for sin Ære flammer;

Saa har han Hænder to paa Skaft -

Gud naade den, de rammer!



Mit Fædreland, mit skjønne Hjem.

Som tunge Tider trykke,

Du snart af dem skal gange frem

Med Ærens frelste Smykke!

Du skal ej atter vorde Træl

Og fremmed Svøbe smage!

Ta'r man din Frihed bort - nu vel,

Saa ta'r vi den tilbage!






2.



Vi har et Hus ved Alfarvej,

Kun tarveligt og lille;

Til vore Vilkaar dog vist ej

Et større passe vilde:

Det vore Fædres Daad har set,

Der har vor Barndom grædt og let,

Der er vor Manddoms Gjerning sket,

Der vil vi Øjet lukke.



Hvert Foraar hænges Taget paa

De ranke Bøgestammer,

Og Bolstre grønne, gule, blaa

Opredes i hvert Kammer;

I Kjældren klapprer Møllens Drev,

I Stuen Bonden, flink og gjæv,

Slaar Kornets tunge, gyldne Væv

Til Fuglesang fra Lofte.



Paa trende Sider har det Fred

Bag Havets blanke Gjerde,

Men intet Lukke eller Led

Det skærmer mod den fjerde;

Ja, Væggen der er styrtet ind,

Saa Regnens Dryp og Solens Skin,

Saa fremmed Vrøvl og fremmed Vind

Igjennem Huset trænger.








Vor Nabo ejer selv en Gaard

Med sexogtredve Bure,

Men helst paa Eventyr han gaar

Forinden vore Mure;

I Hjemmet staar han under Pidsk,

Men her vil Fyren spille frisk,

Og sidde øverst ved vor Disk,

Og puffe os i Krogen.



Vel bli'r vi aldrig Herremænd

I Verdens store Hige,

Og vi vil gjerne gaa i Spænd

Med Smaafolk, vore Lige;

Men vi vil ikke drikke Dus

Med den, som spytter i vort Krus,

OgHerrer i vort eget Hus

Vi først for Alt vil være.



Og derfor op, I Dannemænd,

Vor søndre Væg at bøde!

Med Ske i Haand og Sværd ved Lænd

Som Een skal Alle møde,

Og Ingen blive ræd og træt,

Før vi har faaet Hytten tæt;

Saa kan vi sove trygt og let

Alt under Vaarens Pude!






3.



Vi har en lille Snekke,

Kun kort fra Stevn til Spejl;

Lav er den oven Dække

Og lappede dens Sejl;

Imellem Skær den krydser

Mod Vind og Strøm sig op,

Og Bølgens Fraade kysser

Hel ofte Mastens Top.



Engang i gamle Dage

Saa vidt om Land den fo'r,

Alt som en gylden Drage

Med Vikinger ombord;

Med Entrebiler fejed

Den Bretlands rige Kyst,

Og Nevas Vover nejed

Sig for dens brede Bryst.



Og Østersøens Nøgle

Var naglet til dens Skrog,

Og Venderne i Bøjle

Dens tunge Aarer drog. -

Saa skred med Master trende

Ad Tidens Flod den hen;

Snart svandt de ind til tvende;

Nu er kun een igjen,








Men skjønt dens Glands er svunden

Endnu den er ej Vrag,

Thi den er stærk i Bunden,

Og aldrig strøg den Flag;

Og aldrig skal vor Snekke,

Er Storm og Sø end gram,

I Havn sig lade trække

Som Tydsklands Mudderpram!



Se, Friheds Vimpel vajer

Fra Toppen, lys og ren!

Den fører os til Sejer,

Naar Alle staa som Een.

Lad Klogskabs Fyr os pejle

Og følge Sandheds Naal,

Og Danmarks Skib skal sejle

Med Ære til sit Maal!






4.



"Danmark, du Perle, der svømmer paa Vove!"

Dig vil vi prise, og Dig vil vi love,

Mens vi har Aande og Klang i vort Bryst,

Du af vor Arv er det dyreste Stykke,

Du er vor Hæders livsaligste Smykke,

Hjerternes Attraa og Øjnenes Lyst.



Tyv skal ej stjæle Dig, medens vi sove,

Og lad den mægtigste Ransmand kun vove,

Om han kan slukke dit Lys i sit Skrin!

Du skal ej sælges til trælbaarne Sjæle!

Du skal ej knuses af fremmede Hæle!

Du skal ej kastes for vendiske Svin!



Havet har slebet Dig Formerne bløde,

Solen har lært dine Kinder at gløde,

Og i dit Blik luer Stjernernes Glands:

Spillende stedse i rigere Farve,

Skal efter Fædre Dig Sønnerne arve,

Funklende Led i den nordiske Krands!






5.



Vikingemoder, Dronning paa Havet,

Hvil paa din Græsbænk, rolig og kjæk!

Sønnerne, som Du died og aved,

Ubudne Gjæster skal gjenne væk!

Kysse din Fod skal Ejderens Vove,

Vifte din Kind skal Gefions Skove,

Trygt i dit Skød skal Fremtiden sove,

Tydske Herrer ej løse din Gjord!

Thi naar Hejmdal griber Hornet,

Og dets Klang ruller hen over Sø, over Land,

Henad Heden, gjennem Kornet

Skal vi haste til Slaget hver eneste Mand;

Foran os ganger Thor,

Den stærke Gud i Nord;

Thi han elsker det Folk, som er Asernes Æt,

Og han rammer

Med sin Hammer

Fjendeskaren, som bryder din Fred og din Ret.






6.



Vort Land, vort Land, vort Fædreland!

Du Havets yngste Søn,

Gom plasker i det blanke Vand,

Og tumler med det hvide Sand,

Og svinger, lys og mild og skjøn,

Hver Vaar din Fane grøn!



Du fik ej Sølverbræ til Hat,

Til Skjold ej sorte Skær;

Men i dit Fløjels Belte sat

Der er af gyldne Ax en Skat,

Og Silkekappen, som Du bær,

Har Bræm af Svanefjer.



End er af Sind Du blød og veg,

Og end af Vilje svag;

Du sysler helst med Skjemt og Leg,

Men blinker ej for Sværdets Eg,

Og gaar saa kaad og kjæk i Slag,

Som Andre til et Lag.



Og faar Du Lov at voxe ud

Ved Friheds sunde Marv,

Du vorder nok en Kæmpe prud

Og fæster Dig en Kongebrud,

Og løfter, klog paa eget Tarv,

De store Fædres Arv.