PAA KLINTEN



I

Jeg gik den aarle Morgenstund,

Hvor Klintens steile Kyst

Bedækker med en Bøgelund,

Som med et Slør sit Bryst.



II

Jeg havde mange Doner sat

Med Rønnens røde Dusk,

Og søgte nu, hvad Fangst i Nat

Mig bragte Blad og Busk.



III

Men tomme mine Snarer hang.

Hvert Bær bortsnappet frækt

Af Fuglene, som sang og sprang

Paa alle Qviste kjækt.



IV

Hvor Kilderne, med Skummet hvidt,

I Dybet ned sig snoe,

Forbittret knagede mit Skridt

Paa Klintebækkens Bro.



V

Skal selv den mindste Fugl paa Green

Undslippe mine Baand?

O er der ei i Verden een.

Som flyver i min Haand?






VI

Mod Havet faldt mit Blik - hvor blankt,

Med Horizontens Duft,

De brede Bølger milelangt

Gjenspeile Himlens Luft.



VII

Jeg saae -- hvad var det vel jeg saae,

Hvor Klinten skraaner huul? -

En Rede i de fine Straa!

Et yndigt Fugleskjul!



VIII

vin Af Tjørnebusken oversneet.

Sad hun, det muntre Barn,

Som jeg af Alle helst gad seet

I mine spændte Garn.



IX

Straahatten slængt i Græsset hen

Og Handskerne derhos -

Et Blad Papir, en Blyantspen

Paa Kampestenens Mos.



X

"O hvilken Udsigt - raabte hun -

Fra denne Plet! Hvor smukt!

Den hvide Klint! det blanke Sund!

Og Fiskemaagens Flugt!



XI

"Hvormange Skibe? - Seer jeg ret.

Saa øiner man kun tre.






Hun rakte mig sin Guldlorgnet -

Nei, der er flere, see!"



XII

Jeg havde aldrig Søen seet

Saa blank, saa klar, saa fuld

Jeg havde aldrig Jorden seet

Saa grøn, saa frisk, saa huld



XIII

Jeg havde aldrig Himlen seet

Saa blaa, saa stor, saa varm

Som gjennem denne Guldlorgnet,

Der hang ved hendes Barm.



XIV

Hun maatte rykke mig saa tæt,

Omslyngt af Kjædens Guld.

"Tæl dem nu rigtigt! See dem ret!'

Bad hun mig tillidsfuld.



XV

I Donen ingen Jægers Haand

Fandt nogen Hals saa fim,

Som den, Lorgnettens Fangebaand

Paa Klinten gav i min;



XVI

Men Fuglen, jeg i Slyngen fik.

Var ikke qvalt og død -

Lyslevende de klare Blik!

Og Kinden rosenrød!






XVII

Saa fager laa hun i mit Net,

Saa sky og dog saa øm.

Saa flygtig, flagrende og let

Som Englen i en Drøm.



XVIII

Kan det da falde Nogen ind

At lægge mig til Last,

At med et freidigt Jægersind

Jeg holdt mit Bytte fast?



XIX

At medens Søens friske Vind

I bløde Blomster gik,

Vi henrykt hvilte - Kind mod Kind

Et saligt Øieblik!



XX

At i den svale Bøgelund,

Mens alle Fugle sang,

Vi stille mødtes - Mund paa Mund

For første - sidste Gang!