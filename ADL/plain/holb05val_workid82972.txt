HENRICH OG PERNILLEComoedie i tre Acter
Hoved-Personerne i ComoedienLEANDERHENRICH hans Tiener ARV en Gaards-Karl LEONORA Leanders Forlovede PERNILLE hendes Pige MAGDELONEen gammel Kone JERONIMUSLeonoræ FaderHenrich og PernilleIndledning Komedien blev opført i 1724, men først trykt 1731. I sit første
							Levnedsbrev (1728), som er blevet citeret i Indledning til alle
							foregaaende Komedier, gav Holberg kun et Signalement af dem der paa det
							Tidspunkt forelaa trykt. Grunden hertil er antagelig, at han med dette
							Afsnit af sine latinske Erindringer vil friste udenlandske Oversættere.
							Holberg tilføjer derfor, at »disse femten Stykker er trykt og
							fylder tre Bind« og nævner derefter blot Titelen paa fem, »der ikke er trykt, men spillet med
							Bifald paa vort Teater«. - Om »Henrich og
							Pernille« har Holberg langt senere, i Epistel 66, udtalt, at
							den er perfekt opbygget; alle Regler overholdes og »der
							fremtræder ikke en eeneste Person paa Skue-Pladsen, uden just paa den
							Tiid og ligesom udi det samme Øyeblik han ventes«.  I det 17. og ikke mindst i det 18. Aarhundrede var Skellet mellem
							Herrestand og Tjenerstand uoverstigeligt - eller næsten. Det hændte, at
							en Tjener kom til Vejrs, og at en jævn Pige ægtede en velstaaende Mand.
							Den sociale Opdrift var hos mange i de nederste Samfundsklasser stærkere
							end nogen anden Drift. For en Tjener eller Kammerpige var Fristelsen til
							at tage Herskabets Tøj paa og forsøge at gøre sin Lykke i denne
							Forklædning meget nærliggende. Helten og Titelpersonen i Franskmanden
							Lesages store Roman Gil Blas (1715) er en fattig
							Student, som i Perioder er Tjener, før han som Lægeassistent og
							Ministersekretær avancerer højt i Samfundet. I 3. Bogs 5. Kapitel gaar
							han ud i sin Herres Tøj, faar gennem en gammel Koblerske Forbindelse med
							en smuk og fint klædt  Dame;
							de har flere Stævnemøder, men da Gil Blas en Dag faar Ordre til at
							afhente sin Herre hos en Skuespillerinde, modtages han dér af sin
							Udkaarne; hun er i Virkeligheden Kammerpige hos Skuespillerinden og har
							til deres Møder klædt sig som Dame for at fange en fin Herre. Baade
							Lakajen og Kammerpigen er dog saa tilfredse med hinanden, at de fortsat
							vil ses og more sig sammen.  De tre første Afdelinger, »Bøger« af Gil Blas udkom
							1715, de tre næste 1724 og de tre sidste 1735. Det var Henrik Hertz, som
							i sit Tidsskrift Ugentlige Blade, 1858-59, S.
							417, gjorde opmærksom paa, at Holberg herfra kunne have hentet
							Inspiration til sin Komedie. Holberg nævner imidlertid aldrig Lesage, og
							dennes store og meget indholdsrige Roman synes ikke paa anden Maade at
							have haft Betydning for Holbergs Forfatterskab. Litteratur.Om Levnedsbrevets Omtale af Holbergs
							egne Skrifter, se Indledning til Holbergs Memoirer, ved F. J. Billeskov
							Jansen, 1943; 2. Udg. 1963. - Lesage: Gil Blas de Santillanas
							Oplevelser. Paa Dansk ved S. Prahl, 1897, S. 160-68. ACTUS ISCEN. 1HENRICH. som Cavalzer. Ha ha ha ha ha ha! Det gaaer rigtig an. Hun er
									fast. Hvad kand dog ikke de lumpne Klæer giøre? Jeg har, min
									Troe, ikke haft andet Øjemerke end at harcelere lidt med min
									Herres Klæer og Eqvipage, og aldrig tænkt at giøre min Lykke
									derved. Det gaaer mig ligesom Kuliebrænderen, der iførte sig i
									en Doctor-Kiole for at lade sig hilse af Folk, og blev virkelig
									Doctor ved samme Narrerie. Jeg blir virkelig Hanreder; Thi den
									gode Jomfrue er coqvete som en ævig Ulykke. Men hvad vil det
									siige? Jeg avancerer dog, nemlig fra en Slyngel til en fornemme
									Hanreder. Det meeste bestaaer derudi, at jeg kand holde gode
									Miner, og intet af det gamle Lakei-Væsen stikker frem, som kand
									røbe mig. I gaar havde jeg nær begaaet en forbandet Forseelse:
									Da jeg gav de fremmede Folk, som jeg har antaget for min Herre,
									Ordre at spænde for Vognen, kom jeg ikke ihu, jeg var Herre, men
									vilde staae bag paa Vognen, hvorudover Kudsken begyndte at smile
									og sagde: Hvor vil deres Velbaarnhed hen? Jeg blev skamfuld og
									begyndte at henge med Hovedet som et Æsel, men reedede mig dog
									derfra i det jeg lod som jeg saae en Skavank paa Himmelen af
									Vognen. Jeg var paa et Assemblee i Gaar, allene for at lære
									nogle fornemme Grimacer. Jeg saae der iblant andet en Junker,
									som nyelig var kommen fra Frankerig, ham udcopierede jeg meget
									nøye, undtagen at jeg ikke vil snakke igiennem Næsen, hvortil
									han havde sine a parte Raisons, thi han var kommen gandske
									nyelig fra Paris. For Resten  stial jeg ham all hans anden Artighed fra, som
									for Exempel: Tar sit Uhrværk op, og fløiter, giør Coupeer med Fødderne, og
									synger, tar Speylen af Lommen og accommoderer sin Peruqve. Jeg er fornøyet med mig selv. Jeg er forliebt i mig selv.
									Frøikenen har pardieu Raison. SCEN. 2Arv. Henrich.ARV. Hvad Fanden mon det er for en Karl? han er ikke rigtig i
									Hovedet. HENRICH. Hvad Pokker er dette? Det er min Troe Arv, som kommer fra min
									Herre paa Landet. ARV. Om Folk bar sig saadan ad hos os paa Landet, dømte
									Birke-Dommeren dem virkelig til at være gall, indtil de blev
									frikiendt af en anden Ret udi Kiøbsteden, hvor saadant er
									brugeligt. HENRICH. Jeg maa aabenbare mig for ham, men narre ham lidt først. Hør,
									hvo er som taler der? ARV. Det er mig. HENRICH. Hvilken mig? hvad er det for Svar? ARV. Det er mig, Arv. HENRICH. Du maa være en Slyngel. Det kand jeg høre af dit Navn. Diable
									m'emporte, partout dans la France comment vous portez vous. Hør
									hvad jeg skulde siige:  Carnaille! forstaaer du Fransk? ARV. Ney jeg giør ikke. HENRICH. Italiensk? ARV. Ikke heller. HENRICH. Spansk? ARV. Ney. HENRICH. Saa est du jo værre end et u-mælende Beest. ARV. Ney jeg forstaaer intet deraf min ærlig Herre. HENRICH. Ærlig Herre? Hvem tager du mig an for, Slyngel? Jeg er ikke
									ærlig, jeg er velbaarn. Naar du 
									 taler med en af dine
									Cammerater, saa kandst du siige: Min ærlig Mand. ARV. Om Forladelse velbaarne Herre! jeg vidste min Troe ikke andet
									end han var ærlig. HENRICH. Ney det er noget gammeldags for Folk af min Stand. Hvor har du
									hiemme? ARV. Jeg tiener hos en ung Herre, som heeder Leander. HENRICH. Leander! hvor er den Flegel kommen til det Navn? Jeg heeder
									Leander. ARV. Saa er Velbaarne Herre da ogsaa en Flegel? HENRICH. Veedst du vel, hvad en Flegel er? ARV. Nei jeg veed mare ikke, uden at det maa være noget fornemme,
									eftersom han siger, at min Herre og han selv ere saadane. HENRICH. Det er din Lykke, at du ikke veedst det.  Men hvordan har din Herre understaaet sig at føre det Navn
									Leander? Hvis jeg havde ham fat, han skulde faae en Ulykke. Dig
									vil jeg opoffre først paa Regning. Trækker sin Kaarde.ARV.paa Knæ. Ach Velbaarne Hr. Flegel! spar mit Liv.  Jeg er kun hans Gaardskarl. Men han har en Tienner her i Byen,
									som jeg skal flye Herren fat paa, paa hvilken han bedre kand
									hevne sig. HENRICH. Hvor er den Tienner? hvad er hans Navn? ARV. Han heeder Henrich, men burte heede Skurk, thi det er en af de
									største Rakkerknægte jeg har kiendt. HENRICH. Ha ha ha, nu kand jeg ikke meer. Stat op Arv. Kiender du mig
									ikke? Jeg er den Henrich, som du taler med saadan Berømmelse om.
								ARV. Ney, saa gid du og faae all Verdsens Skam for mig, som du giorde
									saa bange. HENRICH. Gid du og faae Skam for mig, som du bagtalede. ARV. Dine Gierninger udviiser, at jeg talede ikke uret. Hvor Pokker
									kommer du at løbe saadan gall i Herrens Klæder? HENRICH. Arv! Du est jo en fattig Karl, som ved dit Arbeyde ikke vinder
									10 Rdlr. om Aaret? ARV. Jeg fortiener 10 Dievle, ikke 10 Rdlr. HENRICH. Inden Aften skal du fortiene 50 Rdlr. dersom du vil holde gode
									Miner, og staae mig bi i mit Forsæt. ARV. Hvor Pokker vil du skaffe mig 50 Rdlr., uden du vil stiæle dem?
								HENRICH. Arv! naar du hører Historien, skal du let kunne begribe det. Du
									veedst, at Leander har skikket mig til Byen for 14 Dage siden,
									at sætte hans Gaard udi Stand, og tage an nye Tienere og Kudsk
									paa hans Vegne, at alting kand være reede at tage imod hans
									tilkommende Brud. ARV. Jeg veed det nok. Men hvad mon det er for en Jomfrue han faaer?
								HENRICH. Jeg er ligesaa klog derudi som du. Der er ingen som veed det,
									uden den anden Tiener Christopher, som reysede med ham da han
									sluttede dette Partie. Jeg veed ellers intet deraf; Thi saa
									snart han kom hiem, sagde han: Henrich! Jeg skal holde Bryllup
									inden 14 Dage udi Byen. Du maa strax reyse derhen, og sætte
									alting i Lave, lade Vognen oppudse, tage et par Tienere an, thi
									Christoffer giorde mig et Puds paa Veyen, hvorudover jeg lod ham
									løbe. Jeg giorde mig saa næseviis, og spurdte ham hvo hans
									Kiæreste var. Men han smilede deraf og sagde: Det er et
									Fruentimmer. Du faaer hende nok at see. Reys kun strax til Byen
									og forret, hvad jeg har befalet dig. Jeg har derpaa antaget et
									par Tienere og en Kudsk, og giort saadanne Anstalter, som han
									vil være fornøyet med. Men da jeg blev mægtig over min Herres
									Huus og Eqvipage, fik jeg Lyst til at føre mig op som en stor
									Herre. ARV. Hvilket forbandet Indfald! HENRICH. Det maa du vel sige, Arv. Jeg roulerede i Carosse hver Dag med
									to Tienere bag paa i Herrens beste Klæer, og havde min Troe ikke
									andet Øyemerke 
									dermed, end at styre den Lyst som mig var paakommen, og at
									merke, hvorledes det var at være fornemme. ARV. Men vilde Kudsken og Tienerne altid beqvemme sig til saadan
									Opvartning? HENRICH. Kudsken og Tienerne veed ikke andet, end jeg er Herren selv.
								ARV. Ha ha ha! Gid du faae en Ulykke! Det er artigt nok. HENRICH. Nu skal du høre videre, Arv. Her udi dette Huus logerer en
									fremmed Frøiken fra Landet, som heder Leonore og er meget riig,
									thi hun fører sig op som en Princesse. Den samme Frøiken har
									seet mig nogle gange udi min Stads, og er bleven sterk forliebt
									udi mig, har sat en gammel Kone ud paa mig at udforske mit
									Hierte-Lav, og jeg har i Sinde at holde Bryllup med hende denne
									Aften. Kandst du nu begribe, Arv, hvordan jeg kand komme i Stand
									at forære dig 50 Rdlr. ja 50 Rdlr. til? ARV. Est du bandsat? Henrich! Du kandst blive hengt derover, naar det
									kommer for Lyset, hvo du est, og at du saaledes har bedraget en
									fornemme Jomfrue. HENRICH. Du maa høre Omstændighederne, Arv! Jeg bedrager hende ikke, hun
									bedrager sig selv; thi jeg har ingen Roe kundet have for hende.
									Jeg har ikke givet mig ud for at have Midler eller at være af
									Stand. Jeg har allene sagt, at jeg boer i det Huus, som er lige
									over for hendes. Hun løber efter mig, og jeg ikke efter hende.
									Det er en, som vil med Diævels Magt giftes. Thi hun er løs paa
									Traaen som en Ulykke, saa jeg blir vist nok Hanrey. Men det vil
									ikke sige. Jeg faaer saa megen Velstand med hende, at jeg kand
									bære mine Horn med Respect og lade dem forgylde til. ARV. Men at føre sig saadan op som du giør, det er jo at give sig ud
									for en stor Herre, for at bedrage en Jomfrue. HENRICH. Arv! du kiender ikke denne Byes Folk ret. Gid jeg havde en Daler
									for hver en Slyngel, hver en Staader, der her gaaer i fløyels
									Kiole, da var jeg en riig  Mand. At jeg fører mig saadan op, har jeg ingen
									uden min Herre at giøre Regnskab for. Hvorfor Pokker spør hun
									sig ikke for, hvem jeg er? hvorfor lar hun mig ikke være i Roe?
									Jeg kand giøre min Eed paa, at jeg aldrig har givet hende
									ringeste Anledning. Men den gamle Kielling siger, at hun er
									færdig at revne af Kierlighed, saa jeg kand merke, at det er
									allene min Person hun er forliebt udi, og at jeg virkelig uden
									Fare giør en stor Lykke. ARV. Paa den Maade merker jeg, at det kand gaae an. Ha ha ha! Hvilken
									forbandet Historie! HENRICH. Der har du min Haand, Arv, at du skal faae 50 Rdlr. i Aften.
								ARV. Et halvhundrede Rdlr. er værdt at giøre nogen Tieneste for. Hvad
									vil du da, at jeg skal giøre? HENRICH. Jeg forlanger ikke andet end at du skal holde gode Miner. Du
									kand ellers agere min Skytte. ARV. Ja det vil jeg gierne giøre. HENRICH. Men hvad er ellers dit Ærende nu i Byen i dag? ARV. Jeg skulde herud for at lade dig viide, at alting maa være i
									Bereedskab; thi Herren vil være her i dag. HENRICH. Hillemænt! Hvad siger du? Kommer han til Byen i dag, da maa jeg
									min Troe skynde mig. Hør, Arv! om en halv Time skal jeg efter
									Aftale besøge min forlibte Jomfrue. Da maa du komme ind og
									spørge efter din Herre Leander og levere mig et Brev. ARV. Men naar vor Herre faaer saadant Tøjerie at viide? HENRICH. Han vil lee deraf. Meener du, at min Herre misunder mig min
									Lykke? Dersom jeg ikke var forvissed om hans Godhed mod mig,
									dristede jeg mig aldrig til at giøre saadant. Kom, lad os gaae
									lidt hiem først. SCEN. 3Pernille. Magdelone.PERNILLE. Jeg seer jo ingen, Magdelone! MAGDELONE. Saa maa han været gaaet bort; thi jeg saae ham min Troe dette
									Øyeblik staae her uden for, hvorudover jeg løb ind at vare dig
									ad, Pernille. PERNILLE. Ach kiære Magdelone! spring efter ham, maaskee han har været her
									og kunde ikke komme ind. MAGDELONE. Ney det duer ikke Pernille! Alting med Maade; jo bedre Miner du
									kandst holde, jo vissere est du paa hans Person. Han kommer vist
									nok til den Tid han lovede mig, nemlig 2 Timer for Middag.
									Klokken er endnu ikke stort over 9. PERNILLE. Men Magdelone! fortæll mig ret med Omstændighed, hvordan Ærendet
									blev forrettet. MAGDELONE. Jeg har forrettet min Commission meget vel. Du est lykkelig,
									Pernille, som af en ringe Tieneste-Piige kommer i saadan
									Velstand. Han er vel noget naragtig, men seer ud til at have
									store Midler. PERNILLE. Jo naragtigere jo bedre, og det for tvende Aarsager skyld; Thi
									først, naar min slette Stand og Vilkor blir kundbar, vil Folk, i
									steden for at laste mig for denne Intrigue, at jeg saaledes har
									besnæret en ung Herre, ikkun lee deraf, og sige: Det var got nok
									til den Nar, han var ikke bedre værdt, han havde dog ikke faaet
									nogen Jomfrue af hans Stand og Vilkor. For det andet kand hans
									Naragtighed i en og anden Tilfælde komme mig til Nytte, naar vi
									blive gifte. Vi Fruentimmer, naar vi leeder efter kloge Mænd,
									forstaaer ikke ret vor Interesse. Naar jeg har en riig Nar til
									Mand, forestaaer jeg virkelig Bestillingen, og han fører kun
									Titulen. Det er os om Herredømmet at giøre, hvilket vi ikke kand
									faae fra de kloge Mænd uden med megen Møye og lang Tids
									Intrigue. Men hos saadane Karle lover vi Underdanighed ved
									Ægteskabs Contracten første Dag,  giør nogle Antegninger i Contracten den anden
									Dag, slaaer en Stræg over den gandske, 3die Dag, har Haand udi
									Regieringen med, den 4de, og sidder ved Roret alleene, inden
									Ugen er til Ende. MAGDELONE. Jeg kand fatte det altsammen. PERNILLE. Havde han ikke været saa naragtig som han er, saa havde en
									fattig Tieneste-Pige som jeg ikke understaaet mig at vove
									saadant. Men da jeg fornam, Karlen harcelerede saa sterk, fik
									jeg det Indfald at stille mig an som en stor Frue, og betiene
									mig af min Jomfrues Meubler, Klæer og Eqvipage. MAGDELONE. Naar mener du din Jomfrue kommer til Byen? PERNILLE. Hun kommer enten i Dag eller Morgen, thi jeg har Ordre at holde
									alting i Bereedskab til i Dag. Kommer hun førend jeg blir gift
									med min Galan, saa vil jeg bekiende reent ud for hende, at jeg
									staaer paa Trinnet at giøre en stor Lykke, og derfore har brugt
									hendes Klæer. Jeg er vist paa, at langt fra hun straffer mig
									derfor, heller holder Miner, og befodrer mig i mit Forsæt. Men
									fortæll mig ret, Magdelone, hvordan du forrettede din
									Commission. MAGDELONE. Jeg tog de to Stykker Brocade med, gik derhen og spurdte, om
									Herren vilde have noget, som var af en galant Patron og dog for
									meget got Kiøb. Da han tingede med mig om Kiøbet, sagde jeg: Ach
									Velbaarne Herre! dersom han vidste det, som jeg veed, tingede
									han ikke saa nøye med mig. Der er en fornemme Jomfrue i den
									Gaard her lige over -- A propos, faldt han mig ind i Ordet: Den
									Jomfrue giør mig altid saadanne venlige Miner, naar jeg tar
									forbi hendes Vinduer. Kiender I hende Moerlille? Ja, svarede
									jeg; jeg har min daglig Gang der i Huuset, hun er nyelig kommen
									fra Landet, og venter sin Far her med det første. Hør, sagde
									han, Bestemoer! bekiend mig Sanden, har ikke den Jomfrue nogen
									Godhed for mig? hun har kysset paa Fingeren og kast 2 a 3 gange
									til mig. Da jeg  hørte
									dette, begyndte jeg at forklare ham den heele Sag, og stevnede
									ham hid til Klokken 10. PERNILLE. Det er skiønt. Vi maa endelig mage det saa, at han blir fast i
									Dag; thi det kand hende sig, at nogen kand komme fra Landet, som
									kiender mig, og kand aabenbare, hvo jeg er. MAGDELONE. Men Pernille! hvem er det din Jomfrue skal have? PERNILLE. Jeg veed min Troe ikke. Da vi sidst var sammen her i Byen, blev
									jeg syg, og maatte lade hende reyse hiem allene, men da jeg var
									bleven frisk igien, og just stod færdig at ville reyse hiem, fik
									jeg Tidender om, at Jomfruen var forlovet, og Ordre at lave
									alting til rette til de komme. Men kommer der ikke en Skytte?
									det er nok Junkerens. SCEN. 4Arv som Skytte. Pernille. Magdelone.ARV. Serviteur Velbaarne Mammeselle! Jeg veed ikke, om de kiender
									mig? PERNILLE. Ney jeg giør ikke. ARV. Mit Navn er Hasenskræk. Jeg er uværdig Skytte hos den unge
									Herre, som boer her liige over. Han lod ydmygst formelde sin
									Reputation og lod fornemme, at om det faldt hendes Velbaarenhed
									beleyligt, vilde han giøre hende den Ære at opvarte Mammesellen.
								PERNILLE. Han skal være mig hiertelig velkommen. Men vær saa god at
									underrette mig noget om jer Herre, hvilken Mand det er. ARV. Det er en kostelig Herre. Han er capabel at skyde paa en
									Toskilling. Men han har og et par Rifler, som siger 6; slige
									Rifler er ikke til udi heele Landet. PERNILLE. Er han saadan Elsker af Jagt? ARV. Ja det faaer vore Hiorter og Harer at viide. Han kiører i Ring
									med dem hver Dag, saa de maa faae en Ulykke. Men jeg veed ikke,
									om velbaarne Madame har hørt, at hans beste Støver Fæyrfax er
									død? PERNILLE. Ney jeg har min Troe ikke. ARV. Jo mænd, han er død og begraven, og min Herre sørgede for ham
									som det kunde have været hans egen Broer: det var ogsaa et
									Tutafect Beest, om man maa
									
									saaledes kalde en stor Herres Hund. Jeg veed Fanden ikke hvordan
									han bar sig ad, han beed Haren saa behendig ihiel, at man aldrig
									kunde see Tegn til Bidt. Som for Exempel, I er en Hare,
									Bestemoer. Ret saaledes tog han den i Halsen. Knæk, saa var den
									klar. MAGDELONE. Au au! I kniber noget stærkt Skytte! PERNILLE. Er jer Herre ung Karl, eller han har været gift tilforn? ARV. Ney ikke saa at regne paa. Hans Far har villet haft ham gift paa
									en og anden Sted, men han vil ikke have uden en der staaer ham
									selv an. Jeg vil tiene jeres Velbaarenhed: Han giør min Siæl
									ret. Hvorfor skulde saadan riig Junker gifte sig uden med den,
									som hans Sind falder til? Ney Karlen vil min Troe raade sig selv
									i de Maader. Der er endelig noget i giærde nu, hvad Pokker det
									ogsaa er; Men han lar sig ikke let tvinge, thi her imellem os at
									siige Velbaarne Frøiken, saa er han gandske skrammereret udi
									hendes Person. PERNILLE. Jeg kand heller ikke nægte, at hans Person staaer mig an frem
									for alle jeg endnu har seet. Jeg tør ikke siige hvor mangen
									uroelig Nat jeg har haft for hans skyld. ARV. Jeg vil være Mand for, at hun ikke blir bedragen med ham. Han
									har et par Legger, som ikke er for lange Hvile; hvis der var
									bedre Legger udi det hele Herred, lod han sauge sine Been rigtig
									af. Jeg tør slaae til Veds med hende go Frøiken, at det første
									hun faaer, det blir Tvillinger. Men jeg maa løbe og sige Svar.
								SCEN. 5Magdelone. Pernille.PERNILLE. Ha ha ha! Det var ikke uden med stor Møye at jeg kunde bare mig
									for Latter. Jo naragtigere han er, jo bedre er det mig, og jo
									lettere kand jeg faae ham i Kløerne. MAGDELONE. Man kunde høre paa Skytten, hvordan Herren er. PERNILLE. Han er god nok, Magdelone. Jeg er fornøyet med ham. Var han
									artig og poleret, saa blev han ikke mig til Deel. Meener du,
									nogen af hans Stand tar saadan Harcelist? MAGDELONE. See der kommer han uden Tvil. SCEN. 6Henrich i Portechaise. Pernille. Magdelone. Arv.HENRICH. Hal
									--------
									t! blir staaende her, I Carnallier! Hør, Christoffer! bliv du
									hiemme, og kommer der Bud efter mig fra Hove, maa du siige, at
									jeg kand ikke komme i Dag, jeg er angrassered anden Steds. Ach
									Mon cher, forlad mig, det er Porteurenes Skyld, at jeg ikke
									holdt et Stykke længer fra. Man har hundrede Fortreeder med
									disse Leye-Folk; thi de ere dumme som Bester. Hvis det ikke var
									af Respect for Jomfruen, skulde jeg strax lade jer henge. PERNILLE. Ach min Herre! pardoneer dem for min Skyld. HENRICH. For hendes skyld giør jeg Mardi alting Velbaarne Frøiken.
									Apropos Mon cher, jeg kommer her at actionere hende for et lille
									Tyverie, hun har begaaet. PERNILLE. Hvad? jeg begaaet Tyverie? HENRICH. Ja hun har staalet mit Hierte. PERNILLE. Ach min Herre! jeg har samme Process at føre med ham. Jeg veed
									nok, at det strider mod vor Kiøns Modestighed at lade sig merke
									med saadant. Men jeg bekiender reent ud, at -- ach jeg kand ikke
									tale meer, mit Hierte staaer i min Hals. HENRICH. Jeg er en Canaille, om jeg har kunnet sove i 3 Nætter for hendes
									skyld. PERNILLE. Ach min Herre! det er ikke gaaet mig et Haar bedre; thi hans
									Øynes Piile har trænget sig ind i mit Hiertes inderste Kammer.
								HENRICH. A ---- pardi det er vel talt. Derfor maa jeg mafoi have en Kis.
								PERNILLE. Jeg takker for den Ære. Henrich kysser hende.HENRICH. Hør, Frøiken! min Papa vil have mig til at tage en anden adelig
									riig Jomfrue. Men jeg skal før lade mig parteere og hakke til
									Kiødmad, førend jeg skal beqvemme mig dertil, og forlade hende
									mon chere. PERNILLE. Ach er det mueligt! Jeg er min Troe udi samme Fortvilelse, men
									ingen uden Døden skal skille os to ad. HENRICH. See der er min Haand om ævig Huldskab og Troeskab. PERNILLE. Der har han ogsaa min Haand, at jeg aldrig skal lade mig tvinge
									til nogen anden. De omfavner hinanden.PERNILLE. Vil han ikke træde lidt ind med mig at see mine Mobilier? HENRICH. Jo min Allerkiereste. Gaaer ud.MAGDELONE. Ja nu blir han fast, naar han faaer at see alle de Galanterier,
									som han bilder sig ind at høre Pernille til, da hun dog ikke
									ejer saa meget som 4 Skillings Værdie derudi. Ha ha ha, hvilken
									forbandet Historie vil ikke dette blive, naar vor Junker hører,
									at han har grebet saa skammelig feyl, og at han i Steden for en
									riig Frøiken har faaet en gemeen Tieneste-Piige! Men hvor riig
									han end er, og hvor høy af Stand, saa er han hende ikke for god;
									thi det er den største Nar, der kand gaae paa Jorden, og der er
									intet andet Adeligt hos ham end hans Riigdom og adelig Formue.
									Kunde dette kun blive klar giort førend Jomfrue Leonora kommer
									til Byen; derudi bestaaer den heele Sag. Pernille har lovet mig
									400 Rdlr. for min Umage. Men jeg maa ind at see hvad de
									bestiller. Jeg troer, at de holder Bryllup paa deres egen Haand.
								HENRICH.kommer ind.  Ha ha ha hi hi ha ha ha! Henrich, du
									est oven paa. Hun er, gid jeg faae Skam, en Jomfrue paa mange
									tusinde. Jeg kommer af en Hendelse til en Velstand, som jeg
									aldrig har drømt om. Men det er sandt, naar jeg undtar hendes
									Riigdom, saa er der intet andet hos hende end hos en gemeen
									Piige, uden at jeg vil kalde det fornemme, at hun er saa
									coqvete. Men det er en sulten Hund, som jeg er, om Pengene kun
									at giøre. Hendes Værelser ere udstaffered som en Grævindes, saa
									at om nogen vilde byde mig en halv  Tønde Guld for min Velstand,
									tog jeg ikke derimod. Nu gik hun ind i sit Cabinet for at tage
									en anden Klædning paa, thi hun siger, at hun forandrer
									Klæde-Dragt hver Time paa Dagen, hvilket er vel naragtigt, men
									dog Tegn til stor Formue. Vi siger alt DU til hinanden som gamle
									forlovede Folk, og hun kalder mig sit Hierte. Men der kommer hun
									i en prægtig Adriane. PERNILLE. Om Forladelse min Hierte! at jeg har ladet dig bie saalænge.
									Hvad synes dig om den Adriane? HENRICH. Den er ret galant min Høne. Min Søster Frøiken Fikke har en af
									samme Tøy. Ja det er ma foi af samme Tøy. Jeg vil være en
									Rakkerhund, om det ikke er. Hvad har du givet for Alen min
									Sirupskrukke? PERNILLE. Meener du, at jeg veed saadant? Naar min Kammer-Piige kommer
									hiem, kand vi faae det at viide. Men har du mange Sødskend min
									Engel? HENRICH. Ikke uden en Søster. Men hun faaer intet af vort faste Gods, det
									falder altsammen til mig. Hun tar kun nogle Penge og Juveler.
									Men see! der kommer Hasenskræk min Skytte. Hvad vil du,
									Hasenskræk? ARV. Her er et Brev til Velbaarne Junker fra Landet. HENRICH. Det er nok fra min Far, min Papa siger jeg. Han skriver mig
									altid til paa Fransk eller Italiansk. Forstaaer du Fransk? min
									Siæl. PERNILLE. Ney jeg har aldrig kundet lide det Sprog; Thi det blir saa
									fordømt gemeent. HENRICH. Jeg maa læse, hvad han skriver. Han læser. Vous plait il dans la France comment, à Paris à cette heure tres
									humble non pas. Nu skal I see, at her er noget Nyt. Jeg maa læse
									viidere. Rencollavet Bourdeaux fermez la porte. Diantre! Der har
									vi det. Jeg maa blive gall. Viidere: Diable m'emporte pluraliter
									Voulez vous dormir nominativus genitivus dativus Jean foute
									comment vous portez rapportant autrement bestialement
									spælamdisimo. Ach! Ach! Hvilket forbandet Tøy! Gaaer og
										spadserer, tørrende Sveeden af sig.PERNILLE. Ach hvad er det? mit halve Hierte! HENRICH. Det var jo forbandet! Han vil true mig dertil; staaer det ikke
									saa i Slutningen? jo vist: autrement spælamdisimo bestialement
									autrement. Men jeg er Karl for min Hat. PERNILLE. Ach! hvad er det dog? min Snut. HENRICH. Om alt andet slaaer feyl, saa har jeg dog mine to Herregaarde,
									som er min Møderne Arv. PERNILLE. Men siig mig dog hvad det er, min Balsombysse! HENRICH. Han er min Papa, det er sandt, som jeg er all Respect skyldig;
									men jeg gir ham Dievelen. PERNILLE. Hvad har han skreven min Engel? HENRICH. Han maa viide pardi, at jeg Diable m'emporte har traad mine
									Børneskoe. PERNILLE. Ach dølg det dog ikke længere for mig. HENRICH. Jeg vil døe paa, at det er min Søsters Frøiken Fikkes Intriguer.
									Ja jeg vil være et Carnalli Beest, om det ikke er. PERNILLE. Hvad er det for Intriguer? HENRICH. Men est du ma soeur, saa skal jeg viise dig, at jeg er din mon
									frere, petite Canaille! PERNILLE. Siig mig det dog min søde Siæl, eller jeg døer. HENRICH. Veedst du hvad det er? min Poppe! Min Papa skriver mig til, at
									han har hørt med Hierte Sorg, at jeg løber om og giør amour til
									Fruentimmer udi Byen.  Pardi mon jeg ikke er af den Alder, at jeg veed hvad jeg giør? I
									saadane Sager spør jeg ingen uden mit eget Hierte til Raads.
								PERNILLE. Det meener jeg ogsaa. HENRICH. Jeg er alt en Karl, der lader mig rage 3 gange om Ugen. PERNILLE. Men hvad skriver han viidere mit Hierte, efterdi du blir saa
									vreed? HENRICH. Jeg er en Karl, som forstaaer mit Fransøsk og Italiensk som mit
									Moers Maal, og skulde ikke viide,  hvad min Velfærd er? Men I skal faae en lang
									Næse mon cher Papa. PERNILLE. Hvad er din Papas Forsæt da med dig min Skat? HENRICH. Han er god nok, min Dukke, for sin egen Person, men han lar sig
									forføre. Det er ikke at beskrive, hvad Fynter der er hos min
									Søster Frøiken Fikke. PERNILLE. Hvad giør hun da? HENRICH. Jeg veed nok hvad din Næse kløer efter, Naadige Frøiken. Men du
									veedst ikke, hvilke Venner jeg har til Hove, og at Kongen
									offentlig har sagt om mig over Taffel: Den unge Herre er noget
									extraordinaire hos. Hør, min Dukke! Min Papa har sluttet Partie
									mellem mig og en Frøiken paa Landet, og vil, at jeg med det
									første skal have Bryllup med hende. PERNILLE. Ach Magdelone! holdt mig, jeg besvimmer. HENRICH. Giv dig tilfreds min Høne! Det skal aldrig i Ævighed skee.
									Veedst du hvad? For at hindre saadant, vil vi holde Bryllup i
									Aften. PERNILLE. Ja her er intet andet Raad at griibe til. HENRICH. Hasenskræk! ARV. Velbaarne Junker! HENRICH. Taruntula præteritum perfectum je ne sais pas generosement dans
									la France par couvert. Forstaaer du vel? ARV. Copis in sandung Spæckavet fripon Monsieur Ovis fort bien.
										Gaaer ud.HENRICH. Jeg bad min Skytte holde Budet op med Snak til jeg kommer hiem.
									Jeg vil skikke Brev med ham til min Papa og lade ham viide min
									Meening, men intet melde om vor Forsæt at holde Bryllup i Dag,
									thi ellers kom han over Hals og Hovet til Byen. PERNILLE. Det er sandt. Vi maa tie dermed. HENRICH. Min Engel! jeg skulde give dig nogle Gaver, men Tidens Korthed
									hindrer mig derudi. PERNILLE. Ach, ach! lad os holde Bryllup først. Vi kand altid siden tænke
									derpaa. HENRICH. Jeg vil alleene give dig noget til Forsikkring om min
									Kierlighed. Forvar kun denne lille Ring med mit Træk udi.
									Gaverne udi sig selv skal blive des vigtigere. PERNILLE. Saa maa jeg ogsaa give dig noget smaat Pudslerie for Løyer
									skyld. Der er mit Portrait i Miniatur. HENRICH. Det ligner dig ikke meget min Snut. PERNILLE. Ney det er min Troe sandt. Men jeg har et i Arbeyd af en anden
									Mester. HENRICH. Klokken 4re kommer jeg her til Copulationen. PERNILLE. Alting skal være færdig til den Tid. HENRICH. Adieu saa længe min Putte. PERNILLE. Adieu Engel! Henrich blæser i sin Piibe; Porteurene kommer med
									Portechaisen, hvorudi han sætter sig, og kaster et Kys til hende
									til Afskeed. Hun giør ligeledes til ham. Han tar en Speyl af
									Lommen og accommoderer sin Peruqve i Portechaisen.SCEN. 7Pernille. Magdelone.PERNILLE. Hvad synes dig nu? Magdelone! har jeg ikke Spillet vundet? MAGDELONE. Jo; maatte der kun ingen Hinder komme inden Klokken 4. Men hvad
									var det for et Billede, du gav ham? PERNILLE. Det var Jomfru Leonores Portrait. MAGDELONE. Est du gall, Pernille! hvordan tør du vove saadant? PERNILLE. Naar Jomfruen hører, at jeg har giort min Lykke derved, blir hun
									ikke vreed, men vil lee og have sin Lyst deraf. Kom Magdelone!
									lad os gaae ind og 
									
									giøre Anstalter til hans Komme. Du skal faae, hvad jeg har lovet
									dig. De gaaer ind.ACTUS IISCEN. 1LEANDER. Har jeg mine Dage hørt Magen til saadant? Her spilles jo samme
									Historie med mig som med Amphitrion. Mine Huusfolk tar mig for
									een, der løber med Limstangen. Jeg befaler, de svare at jeg har
									intet at befale. Jeg spør om min Tiener, de sige han gik ud med
									Herren for en halv Tiime siden. Jeg siiger dem, at jeg er Herre
									i Huuset, de svare: ikke i dette, men maaskee i et andet. Jeg
									giør mig vreed, de viiser mig Dørren, og truer mig med deres
									Herre. Om jeg stod paa mit Hoved, saa kand jeg ikke begriibe det
									ringeste deraf. Men der seer jeg Arv. Hør, Arv! SCEN. 2Arv i sine Gaardskarls-Klæder. Leander.ARV. Hvem kalder paa mig? Ey Herre, velkommen fra Landet. LEANDER. Det er mig kiert, at du kiender mig. ARV. Hvorfor skulde jeg ikke kiende Herren? LEANDER. Jeg tænkte virkelig, at jeg var bleven forvandlet, eller i det
									ringeste, at jeg har taget et andet Huus for mit eget. Hør, Arv!
									boer jeg ikke i dette Huus? ARV. Jeg veed min Troe ikke rettere. Men hvorfor spør Herren om
									saadant? LEANDER. Da jeg kom ind i Huuset, vilde ingen tage mig for fulde, men
									disse nye Folk, som Henrich har  antaget, sagde at deres Herre nyelig var gaaet
									ud. Hvad Pokker er det for Koglerie? Hvor er Henrich? ARV. Jeg har min Troe ikke seet ham meer end eengang, det første jeg
									kom i Byen; da viisede han mig ud i Herrens Forretninger. Han
									maa nok være inde. LEANDER. Kunde jeg kun faae fat paa den Knægt, og høre hvordan
									Sammenhengen er. Det er jo noget splitter galt Tøi. Hvor pleyer
									han have sin Gang, naar han er i Byen? ARV. Han pleyer at gaae til Christoffers paa Hiørnet. Jeg er bange,
									at han sidder der udi en Lanter til Ørene. LEANDER. Da skal han faae en Ulykke. Er her nu ikke andet at bestille?
									Spring hen og see, om du finder ham der. Arv
									gaaer.LEANDER. Her er vist min Svigerfars Huus; jeg vil der lidt ind at
									fornemme, om de er kommen til Byen. Men jeg seer, der kommer en
									Cavalier derfra. Hvad mon han har der at bestille? SCEN. 3Henrich. Leander.HENRICH.kastende Kys til Pernille inden for.  Adieu saa
									længe Mon cher. Lad ikke Tiden falde dig for lang. Adieu lille
									Leonora! lad alting være færdig til Klokken 4re min Skat. LEANDER. Ney dette er splitter galt; det er tusind gange værre end det
									forrige. HENRICH. Ha ha ha! Hun er saa forliebt som en Rotte. LEANDER. Hør, min Herre! hvad har han i dette Huus at bestille? har han
									nogen Skat eller Engel derinde? Men mig synes, at jeg kiender
									dette Ansigt. HENRICH. Ach Herre! Jeg beder ydmygst om Forladelse. LEANDER. Ney nu? det blir alt bedre og bedre. Henrich! hvor Fanden est du
									kommen i den Eqvipage? HENRICH. Ach Herre! misund mig ikke min Velstand. Jeg giør min Lykke i
									dette Huus. LEANDER. Med hvem? HENRICH. Med en Jomfrue fra Landet, som heeder Leonore. LEANDER. Som boer i dette Huus? HENRICH. Ja det er hendes Fars Huus. LEANDER. Vil du vanartige Skielm fixere mig? Trækker sin Kaarde.
										Hemich falder paa Knæ.LEANDER. Vil du sige mig hvad dette er for Koglerie? HENRICH. Ach Herre! misund mig ikke min Lykke. Jeg er dog en gammel troe
									Tiener. LEANDER. Jeg kløver dit Hoved strax, hvis du ikke strax siger mig,
									hvorfor du har ført dig saadan op, og hvad du har at bestille i
									dette Huus. HENRICH. Jeg skal bekiende alting fra Begyndelsen til Enden: Da Herren
									skikkede mig til Byen at giøre alting reede for at modtage hans
									tilkommende Kiæreste, og jeg fik alle Herrens Klæder og Sager
									under Hænder tillige med Ordre at antage nogle nye Folk, kom der
									en særdeeles Lyst paa mig (ingen Barselqvinde kand falde paa
									saadant) nemlig at forsøge alleene hvordan det var at være en
									fornemme Herre. Medens jeg agerede saadan Person, fornam jeg, at
									omsider en fornemme Frøiken blev forliebt og satte efter mig.
								LEANDER. Hvad er det for en Frøiken? HENRICH. En Frøiken, som boer i dette Huus og heeder Leonora. LEANDER. Hør, hvis du blir ved at harcelere, est du Dødsens. HENRICH. Jeg skal min Troe ikke sige et u-sandt Ord. Denne Forlibelse
									drev mig til at fremture i min Eqvipage; thi jeg tænkte ved mig
									selv, om Herren faaer at viide, at jeg har brugt hans Klæer, tar
									han det dog ikke unaadigt op, naar han fornemmer, at hans gamle
									troe Tiener giør sin Lykke derved. LEANDER. Viidere, viidere. HENRICH.Jeg blev omsider anmodet af hende om Kierlighed ved en gammel
									Kielling. Jeg har besøgt hende to gange i dag, og vi har
									berammet vort Bryllup Klokken 4re. LEANDER.Hvad heeder Jomfruen, siger du? HENRICH.Hun heeder Leonora. LEANDER.Og boer i dette Huus? HENRICH.Ja det er hendes Fars Huus. De boer ellers paa Landet, men dette
									Huus er de udi, naar de opholde sig i Byen. LEANDER.Jeg har nok. Du est en Misdæder. Du skal døe. HENRICH.A ---- spar mig Herre! jeg har dog intet andet ondt giort end
									det, at jeg af Galskab har taget Herrens Klæer paa. Hendes egne
									Folk skal vidne med mig, at jeg ingen Roe har kundet havt for
									hende. LEANDER.Det er ikke dine Gierninger du skal døe for, men dine løgnagtige
									Ord, i det du vil sætte et fornemme Fruentimmer saadan Klik paa.
								HENRICH.Hvis det ikke er sandt alt hvad jeg har sagt, vil jeg selv for
									mine egne Penge kiøbe Strikken, hvormed Herren maa henge mig.
									Der kommer Arv, han skal stadfæste alting med mig. SCEN 4.Arv. Henrick. Leander.ARV.Ney Herre! han er ingensteds at finde. LEANDER.Hid din Hund, og bekiend Sanden, eller jeg opoffrer dig med. ARV.paa Knæ.  A------- LEANDER.Er det sandt, at den Jomfrue i dette Huus er forliebt i Henrich
									og vil holde Bryllup med ham i dag?ARV. Ja mare er det sandt Herre; men hvad kand jeg dertil? Jeg har
									hørt hende sige, at hun ikke har kunnet  sove roelig af Elskov for
									ham. Jeg har seet hende kysse ham. Hvad de ellers meer har
									giort, det maa de og deres Dievel viide. HENRICH. Kand nu Herren høre, at jeg ikke lyver? Jeg har endnu det
									Portrait i min Lomme, som hun for ærede mig. LEANDER. Lad see. Ach Himmel, er det mueligt? Staaer op igien begge. Jer
									skal intet ont vederfares. Hvad skal jeg tænke? hvad skal jeg
									sige? hvad skal jeg giøre herved? Er nogen Sorg i Verden saa
									stor, som kand lignes ved min? Er nogen U-lykke meer
									uformodentlig paakommet et Menneske? Har noget Fruentimmer været
									meer habile i at forstille sig end denne Leonora? Naar jeg
									eftertænker hendes Stand og høje Afkom, hendes udvortes
									Ærbarhed, Dyder og Kydskhed, synes denne Historie utroelig; naar
									jeg derimod hører disse Vidnesbyrd, seer hendes Portrait, maa
									jeg troe det. Mit Hierte er saa omspændt af Sorg og
									Forbittrelse, min Hierne saa forvirret, at jeg veed ikke, hvad
									Resolution jeg skal tage. Jeg vil bryde ind udi Huuset, og
									opoffre den Forræderske. Ingen skal kunne legge mig det til
									Last, men alle skal kalde det en retfærdig Hevn, og bekiende, at
									om der var noget større end Døden, havde hun fortient det. Men
									mon jeg skulde kunne understaae mig at myrde den, som jeg nyelig
									elskede som min egen Siæl? Mon det er Straf nok for hende, at
									hun døer for min Haand? Ney hun skal leve, det er hende større
									Straf, og jeg vil omkomme mig selv, at hun maa leve med des
									større Skiendsel og Foragt. Gaaer og spadserer.
									Dog hvad skytter saadant nedrigt Gemyt om Foragt? En der ikke
									har skiæmmet sig ved at bryde sit Løfte, og forliebet sig udi
									saadan Karl, vil kun lee deraf, og glæde sig over min Død, paa
									det hun uden Hinder kand naae sit Maal og fornøye sit løsagtige
									Sind. Ney jeg vil tractere det med Foragt og befodre Henrichs
									Kierlighed, thi hun er ham ikke for god. Hør,  Henrich! veedst du, hvem din
									Kiereste er? Det er just den selv samme, som jeg skulde holde
									Bryllup med. HENRICH. Ach Herre! jeg beder om Naade. Jeg har min Troe endnu ikke rørt
									hende. Jeg staaer fra mine Prætensioner. LEANDER. Bliv du kun ved at elske hende som tilforn. HENRICH. Ach ney Herre! det var jo Canaliøsk af mig, om jeg vilde giøre
									saadan brav Herre til Hanrey. LEANDER. Du giør mig ikke til Hanrey, naar du faaer hende selv. HENRICH. Ach ney Herre! jeg er alt for ringe at gaae ham udi forkiøb. Jeg
									vil strax gaae hen og aabenbare hende, hvo jeg er, og sige, at
									Herren er bleven vreed, saa falder hun nok til føye, og Herren
									kand endnu holde Bryllup med hende i Aften. LEANDER. Dersom jeg havde ikke meer Ambition end du, Henrich, saa gik det
									saaledes. Ney holdt du kun gode Miner, hun skal blive din Brud i
									dag. Jeg skal befodre din Kierlighed; thi jeg kand ikke hevnes
									paa anden Maade. HENRICH. Ney jeg vil heller døe end stikke Herren ud. LEANDER. Hør, Henrich! vil ikke du, saa skal jeg pudse Arv op, og bane
									ham Vey til denne Lykke. ARV. Jeg takker Junkeren. Vil ikke han, saa vil jeg. HENRICH. Ney Tak, Slyngel, det er for fædt Stykke for dig. Vil ikke
									Herren have hende, saa blir jeg nok ved Huuset. LEANDER. I kand skiftes ad begge to, du kandst lade Arv ligge hos hende
									iblant; thi som jeg merker, saa tar hun alting til Takke. HENRICH. Ney Herre! jeg er forbandet jaloux; men vil Herren selv giøre
									mig den Ære iblant, saa - - - LEANDER. Ney Henrich! jeg skal ingen Indpas giøre dig. Bliv nu kun ved,
									og lad dig for alting ikke merke, at du har talt med mig. Jeg
									vilde give hundrede Rdlr. til, at du havde alt haft Bryllup med
									hende. HENRICH. Men kand jeg da være vis paa, at Herren ikke skiemter med mig?
								LEANDER. Kandst du ikke begriibe, Henrich! at ingen Gierning er hæsligere
									end den, hun har bedrevet mod mig, og at jeg derfor paa ingen
									Maade bedre kand blive hevnet end at see hende gift med min
									Tiener? HENRICH. Men Herre! naar dette kommer for Lyset, at jeg er kun en fattige
									Tiener, kand jeg blive straffet derfor. LEANDER. Ingenlunde. Jeg skal tage mig din Sag an. Alle Folk, som hører
									hendes Utroeskab og Løsagtighed, vil glæde sig over hendes Skam.
								ARV. Jeg troer mare, at hun har ogsaa lidt Godhed for mig. Du
									fortryder vel ikke paa, Henrich, at jeg besøger dig, naar du
									blir gift. HENRICH. Du skal faae en U-lykke, dersom du kommer inden min Dørtærskel.
								LEANDER. Det maa I forliiges om, som I ere Venner. Kommer! lar os gaae
									ind. De gaaer ind. Henrich rykker Arv i Haaret og truer ham paa
									Veyen.SCEN. 5Leonora. Pernille.PERNILLE. Ach Velbaarne Frøiken! naar hun faaer Aarsagen at viide, saa
									haaber jeg, at hun lar sin Vreede falde. LEONORA. Det er slet ikke formedelst Klæderne, jeg er fortrøden, men at
									du vil gaae og spille Giæk udi Huuset nu her er saa meget at
									bestille. PERNILLE. Jeg giør det min Troe ikke af Galskab. LEONORA. Den Feber, som du fik sidst jeg forlod dig her i Byen, maa ikke
									have udraset. Det er best, du gaaer hen og legger dig. Men hvad
									driver dig til at bruge saadane Optøyer? PERNILLE. Jeg giør en stor Lykke derved. Her er en  riig ung Herre, men liigesaa
									naragtig som riig; den samme bilder sig ind, at jeg er en
									fornemme Jomfrue, og giør Amour til mig. LEONORA. Jeg vil intet Coqveterie have i mit Huus. Er det af Penge-Trang
									eller Løsagtighed, at du giør saadant? Fy skamme dig! jeg har
									altid havt bedre Tanker om din Ærlighed. Saadan Karl giver dig
									en snees Ducater, og lar dig siden løbe. PERNILLE. Ach ney Frøiken! det er ikke paa den Maade. Han har lovet mig
									Ægteskab, og vi blir vied sammen Klokken 4re, dersom hun ikke
									vil hindre mig i min Lykke. LEONORA. Jeg vil ikke hindre dig i din Lykke, Pernille! Men hvad meener
									du, der vil paafølge, naar han siden faaer at viide, at du est
									en Tienneste-Pige? PERNILLE. Det er en Karl, som løber med Liimstangen. Han er forliebt i min
									Person og har lovet mig Ægteskab, uden at forespørge sig om min
									Stand og Vilkor, saa jeg bedrager ikke ham, men han bedrager sig
									selv. LEONORA. Vil du vove det, saa maa du gierne for mig. Men jeg er bange, at
									min Far kommer i Byen for hastig. PERNILLE. Hvor snart mon han komme? LEONORA. Da jeg reyste fra vor Lystgaard, sagde han at ville komme strax
									efter. Han er her vist nok inden Aften; thi mit Bryllup er
									berammet i dag. Men hvad er det for en ung Herre, som har
									forliebet sig udi dig? PERNILLE. Han boer i dette Huus Hige herover. LEONORA. I hvilket Huus? PERNILLE. Her i dette Huus. LEONORA. Est du gall, Pige! Du har maaskee seet ham engang gaae derind,
									men han kand ikke boe der. Thi dette Huus hører Leander til,
									efter den Underretning jeg har faaet. PERNILLE. Ja det er saa, Frøiken! han heeder Leander. Hans Venner har
									lovet ham bort til en, som ikke staaer ham an, og det er just
									derfor han haster saa meget med vor Bryllup. LEONORA. Det er som jeg siger, Piige! Feberen har ikke raset ud hos dig.
								PERNILLE. Det er min Troe som jeg siger. Den gamle Magdelone, som boer i
									vor Baggaard, skal vidne med mig, at den Leander, som boer i
									dette Huus, har lovet mig Ægteskab. Magdelone! Magdelone! Kom ud
									lidt. SCEN. 6Pernille. Magdelone. Leonora.PERNILLE. Magdelone! Er det ikke sandt, at jeg er forlovet med den unge
									Herre Leander, som boer her Hige over? MAGDELONE. Jo det er sandt. Men hierte Frøiken, hindre hende ikke i hendes
									Lykke, hun har dog tient længe og troeligen. Hun kommer til
									Rigdom derved, og blir en stor Frue, og jeg forsikrer, at hun
									blir taknemmelig. LEONORA. Hvad? har I overlagt med hinanden at narre mig? MAGDELONE. Det være langt fra, smukke Frøiken! Det er min Troe i alle
									Maader, som jeg siger. PERNILLE. Frøikenen maa gierne straffe mig, dersom hun befinder ringeste
									Usandfærdighed i mine Ord. LEONORA. Han heeder Leander, siiger du? PERNILLE. Ja. LEONORA. Han boer i dette Huus Hige over for? PERNILLE. Ja, men han er ellers boende paa Landet. LEONORA. Men hvad er det for en Ring, som du bærer paa Fingeren? PERNILLE. Den Ring fik jeg af ham i Dag. LEONORA. Ach hold mig, jeg daaner. MAGDELONE. Tænkte jeg ikke vel, Pernille, at det vilde saa gaae? Men
									hvorfor legger Frøikenen dette saa meget paa Hierte? Det er jo
									naturligt, at et Menneske søger at giøre sin Lykke. LEONORA.til den anden Siide.  Ja det er hans Ring.  Hvor utroelig
									Historien er, saa er det dog, som de siiger. Ach! om jeg var den
									største Misdæder, kunde Himmelen ikke straffe mig høyere. Hvo
									kand fæste sin Lid paa nogens Løfte meer? Hvo kand dømme af eens
									udvortes Væsen og Gebærder, hvad der boer i Hiertet? Jeg har
									vegret mig længe for at begive mig i Ægtestand. Jeg har afslaaet
									adskillige anseelige Partier. Ingen har staaet mig an uden denne
									Leander, som jeg nu befinder at overgaae alt, hvad som kand
									opregnes, udi Liderlighed. Hvad skal jeg giøre? hvordan skal jeg
									hevne mig? Forræderiet er saa stort at jeg ikke kand hitte paa
									nogen tilstrækkelig Hevn. Ach ulyksalige Leonora! i en ulyksalig
									Tid for dig kom den Person i din Faders Huus, i en ulyksalig
									Tiid kom du til Byen at høre saadant. Dog hvad siger jeg? hvad
									klager jeg? hvi kalder jeg det en ulyksalig Tiid? Det maa heller
									kaldes den Lyksaligste Dag for mig min heele Livs Tid, paa
									hvilken saadan Forræderie er bleven aabenbaret, og jeg derved
									undgaaer at falde i det liiderligste Menneskes Hænder. Hør,
									Pernille! Den Person, som elsker dig, er just den samme, som var
									forlovet med mig. PERNILLE. Ach Velbaarne Frøiken! hun overiiler sig ikke! Hun kand tage
									feyl. Hvoraf kand hun viide det? LEONORA. Jo Pernille! her er meer end eet Beviis. Han har selv sagt mig,
									at han nyelig har kiøbt dette Huus her Hige over, hvor vi skulde
									holde til, naar vi vare udi Byen. Han er ellers boende paa
									Landet, han heeder Leander, og her kiender jeg til Overflød hans
									Ring. PERNILLE. Ach jeg døer af Angst og Forskrækkelse. LEONORA. Og jeg af Hevngierighed og Forbittrelse. PERNILLE. Ach Frøiken! tag mit Liv fra mig. LEONORA. All min Velfærd bestaaer i dit Livs Conservation, thi jeg kand
									ikke hevnes paa anden Maade, uden han til Straf faaer min
									Tieneste-Piige. PERNILLE. Men hvor kom Frøikenen til at blive forlovet med ham? LEONORA. Han kom for 6 Uger siden at slutte et Kiøb  med min Fader. Der blev han
									forliebt i mig og begiæ- rede mig til Ægte. Jeg har ingen
									Stadighed til at fortælle dig Resten, thi mit heele Legeme
									brænder af Begierlighed til Hevn. Jeg reyser strax til vor
									Lystgaard igien. PERNILLE. Og jeg reyser med. Gid jeg aldrig var kommet til Byen, at jeg
									saadant skulde berøve min Jomfrue. LEONORA. Hør, Pernille! Hvis du har nogen Estime og Kierlighed for mig,
									saa bliv ved at fuldføre Comoedien, og lad dig ikke
									merke, at jeg har været her, og talt med dig. Hvis du ikke
									spiller din Rulle, som du har begyndt, faaer du mig aldrig meer
									at see, thi jeg døer, hvis jeg ikke blir hevned, og jeg kand
									ikke blive hevned paa anden Maade. PERNILLE. Ach Ach Frøiken! er det mueligt at -- MAGDELONE. Giør, du Taadse, som Frøikenen forlanger, saa blir hun hevnet,
									du blir en stor Frue, og jeg faaer de Penge, som mig er lovet.
								LEONORA. Jeg siger dig endnu engang, Pernille, at all min Velfærdt
									bestaaer derudi, at du spiller din Rulle vel; du bliver i visse
									Maade lykkelig derved, efterdi han har store Midler. PERNILLE. Ja det er sandt. Han kand sagte være god nok til mig. Efterdi
									Jomfruen vil saa have det, saa skal jeg min Troe spille
									Comoedien det beste jeg har lært. LEONORA. Gak du kun ind og efterlev troelig, hvad jeg har befalet dig.
									Jeg gaaer hen til en god Ven, som skal reyse med mig til vor
									Lyst-Gaard. De gaaer ind.SCEN. 7Leonora. Leander.LEONORA. Saa stor som min Kiærlighed var, saa heftig er min Forbittrelse.
								LEANDER.taler til Henrich uden for.  Som jeg siger,
									Henrich! nu gaaer jeg til Siide lidt. LEONORA. Den som jeg tilforn elskede som min egen Siæl, hader jeg nu
									meest af alle Mennesker paa Jorden. Men hvo er det som taler?
									Ach Himmel! der kommer den Forræder. LEANDER. Er det ikke Leonora? Ey, gaaer hun bort? Er hun saa bange for
									mig, dydige Frøiken? LEONORA.vender sig om.  Velbaarne Junker! hvor skulde jeg
									eller nogen være dydig? han har jo sluget all Dyd op, saa der er
									intet tilbage for andre. LEANDER. Ha ha ha, kydske Lucretia! LEONORA. Ha ha ha, kydske Joseph! LEANDER. Jeg admirerer hende Frøiken. LEONORA. Der er ikke saadan Junker til som han. LEANDER. Kiender hun dette Portrait dydige Frøiken? LEONORA. Ney ikke i hans Hænder. LEANDER.slængende Portraitet til hende.  See der har hun
									det tilbage. LEONORA. Kiender dydige Junker dette Portrait? LEANDER. Jo desværre. LEONORA. See der ligger det. LEANDER. Der ligger den Tobaksdose, hun forærede mig. LEONORA. Der ligger hans lumpne Armbaand. LEANDER. Der ligger hendes lumpne Stok med Guldknap. LEONORA. Og der hans lumpne Øren-Ringe. LEANDER.spyttende.  Der ligger den Huldskab og Troeskab I
									gav mig. LEONORA. Tvi, der ligger jeres igien. LEANDER. Adieu dydige Jomfrue! hels jere Forældre. LEONORA. Adieu udkaarne Junker! prosit die Mahlzeit. Hun gaaer
										bort.LEANDER. Hvilket uforskammet Qvinde-Menneske! Langt fra at skamme sig ved
									sin Misgierning, hun traadser oven i kiøbet. Men jeg faaer en
									tilstrækkelig Hevn, naar hun hører at hendes nye Kiæreste blir
									forvandlet til en gemeen Lakey. 
SCEN. 8ARV. Mig syntes her var Klammerie uden for, men jeg seer ingen. Ney
									her er ingen. Mon jeg drømte? Jeg tænker paa den forbandede
									Henrich, hvilken Lykke han giør i Dag. Det er dog et Dievels
									Spring paa eengang at springe Hige fra et Bagbeest til en
									Junker. Jeg er ikke misundelig, men jeg kand ikke nægte, at om
									jeg paa en god Maade kunde vrikke Halsen om paa ham, saa  giorde jeg det. Thi
									hvad er hans Fortienester meere end mine? Jeg har tient ligesaa
									længe og troelig som han. Jeg seer ligesaa vel ud som den
									Slyngel. Havde jeg bleven skikket i Byen først i hans Sted, saa
									havde jeg rnaaskee kunnet giort samme Lykke. Men just fordi jeg
									fik ikke det Ærende, saa er og bliver jeg en Slyngel, og han
									blir Velbaaren. Jeg vil dog holde gode Miiner formedelst de 50
									Rdr. han lovede mig. Det kand ogsaa hende sig, at jeg kand faae
									en Finger i Soddet med; thi den Kiselinke som han faaer, lar sig
									aldrig nøye med een Mand. Havde jeg fat paa den gamle Kone,
									skulde jeg bestikke hende at roese mig for Jomfruen. Jeg vil see
									igiennem Porthullet, om jeg blir hende ikke vaer. SCEN. 9Henrich. Arv.HENRICH. Hvor Pokker blev Arv? Nu har jeg ham nødig. Men see! staaer han
									ikke der, og vil luure sig ind i Huuset? Ach jeg maa blive gall. Lister sig sagte til ham, og trækker ham tilbage efter
									Haaret.ARV. A ------ HENRICH. Vil din Hund holde din Næse herfra? ARV. Hvad ondt giør jeg, Henrich? HENRICH. Fort herfra, siger jeg. ARV. Maa jeg ikke staae paa Gaden? HENRICH. Men ikke ved dette Huus; hvis jeg fornemmer, at du kaster kun
									dit Øye paa Huuset, skal jeg lade dig henge udenfor Vinduerne
									andre til Skræk og Exempel. ARV. Det har du ingen Magt til. HENRICH. Ha ha, en Mand paa en halv Tønde Guld, som jeg, skulde ikke have
									Magt til at lade henge en Gaards Karl? ARV. Om du blev Mand paa en heel Tønde Guld, est du  dog kun af Geburth en Lakey.
									Det er Forskiæl mellem en riig Mand og en fornemme Mand. HENRICH. Aldeeles ingen Forskiæl. Jeg sætter, at jeg er Fuldmægtig hos en
									stor Herre, jeg er da kun en ringe Person mod ham. Men om jeg nu
									filouterer ham fra alt hans Gods, blir jeg strax fornemmere end
									han, skiønt han beholder sin forrige Titul, og jeg heeder kun
									slet og ret Henrich som tilforn. ARV. Ja seer du vel, saa blir du derfor ikke fornem. HENRICH. Jo vist; Thi naar jeg og min Herre siden kom i Vertskab sammen,
									saa gav Verten vel Herren det fornemmeste Sæde, men mig den
									mageligste Stoel. Naar en Kapuun skulde deeles, fik Herren det
									første Stykke, men enten af Halsen eller Ryggen, men jeg med de
									sidste fik Brystet; saa Herren fik Complimenter for sin Tituls
									skyld, men jeg solid Ære formedelst mit Gods, og fordi jeg kunde
									tractere Verten dobbelt igien. Jeg tiente, førend jeg kom til
									Monsr. Leander, hos en fornemme Mand, som var kommen til agters.
									Den samme, erindrer jeg, blev engang invitered paa Caffee paa et
									Sted, hvor ogsaa var en riig Kieldermand. Man syntes at giøre
									min Herre meest Ære og skienkede først for ham, men det var for
									at forsøge paa hans Skaal, om Caffeen havde sat sig; thi
									Kieldermanden fik altid den sidste Koppe, men den beste.
									Aarsagen var let at fatte; Thi naar Verten kom til min Herre
									igien, fik han kun en Prise Tobak, men hos Kieldermanden et got
									Maaltid. Du møder to Personer sammen Arv, den eene siddende udi
									en Vogn, og den anden traskende udi Skarnet til Fods, skiønt paa
									den agendes høyre Haand. Hvilken synes dig at være fornemst af
									de to? ARV. Den som ager. HENRICH. Det meener jeg og,skiønt Fodgiengeren gaaer øverst. Skal man
									derfor kalde den meest fornem, der nyder grundigst Ære, er en
									riig Handverksmand altid fornemmere end en fattig Signør. Den
									eene er Titular fornem, og den anden virkelig. Derfore Arv, om
									jeg  faaer fleere
									Penge med denne Jomfrue end min Herre har, saa blir jeg virkelig
									fornemmere end han. Derfor maa du og andre tractere mig paa
									anden Foed herefter. ARV. Jeg kand dog ikke faae det i mit Hoved. HENRICH. Hør, Arv! om jeg vil give dig 20 Rdlr. meer i Løn end Leander,
									hvem vil du da helst tiene hos? ARV. Da vil jeg helst tiene hos dig. HENRICH. Der blir endelig ikke af, Arv. Men jeg siger kun for Exempels
									skyld. Vil du holde dine Øyne fra Huuset, Knægt? Fort ind, her
									er adskilligt at forrette. Støder Arv ind. Det er galt nok, naar man gifter sig med saadan riig Coqvete,
									maa man føye hende i Begyndelsen, og holde aaben Bord det første
									Aar; men naar jeg blir lidt gammel i Sadelen, tar jeg Skildtet
									ind, og min gode Frue skal siden dantze efter min Piibe. Jeg maa
									stille mig ydmyg og føjelig an i Førstningen, indtil jeg faaer
									Pengene udi Hænderne; siden skal det ikke gaae hende bedre end
									andre slige Damer, der gifter sig paa den Maade. Gaaer
										ind.ACTUS IIISCEN. 1Leonora. Magdelone.LEONORA. Saa det er gandske klappet og klart? Magdelone! MAGDELONE. Ja de ere alt Ægtefolk, som ingen kand skille fra hinanden. LEONORA. Og du saa selv, at de bleve sammenviede? MAGDELONE. Ja med disse mine Øyen. Men der vil ligge et Fandens Huus, naar
									han fornemmer, at det er en Tieneste-Piige han har faaet. LEONORA. Det vil ikke sige. Hvis hans Midler ikke var, saa var hun endnu
									den liderlig Karl alt for god; men jeg kand tænke, at det er en
									heel Hob for saadan fattig Tieneste-Piige at blive en fornemme
									Frue. Men hvor er Leander nu? MAGDELONE. Han tog Afskeed strax efter Vielsen, og lovede at komme igien
									mod Aftenen at føre sin nye Brud bort. LEONORA. Ha ha ha! See at du kandst skaffe mig Pernille herud. MAGDELONE. Ja jeg skal strax bringe hende hid. Men jeg haaber, Frøikenen
									holder hende til at blive ved sit Løfte. Thi hun har forsikret
									mig om 400 Rdlr. for min Umage. LEONORA. Hun skal nok holde sit Løfte. MAGDELONE. Nu gaaer jeg ind at hente hende. LEONORA. Har jeg lidet Spot og Fortræd, saa har jeg og faaet en anseelig
									Hevn. Han skiemte sig ikke engang ved sin Gierning, da han
									talede med mig, men foragtede  og beloe mig oven i Kiøbet. Det er jo den
									største Grad af Liderlighed, et Menneske kand forfalde til. Nu
									veed jeg ikke paa hvad Foed jeg skal tractere Pernille. Jeg
									faaer vel kalde hende Frue. Thi den første Bog saadane Tøiter
									læser, naar de ere komne i Velstand og Høyhed, er
									Rangs-Forordningen. Men der kommer hun. SCEN. 2Leonora. Pernille. Magdelone.LEONORA. Jeg maa dog forsøge først, om hun er bleven storagtig. Nu
									Pernille! hvor gaaer det? Pernille seer suurt og svarer intet.LEONORA. Hvorledes er Sagerne avanceret min kiære Frue? PERNILLE. Ach jeg takker Frøikenen for Efterspørsel.  Vi ere alt ægte viede Folk. Om en halv Time kommer han og henter
									mig bort til all sin Herlighed. LEONORA. Nu, det er mig kiert, jeg gratulerer. PERNILLE. Men har Frøikenen været paa Lystgaarden imidlertid? LEONORA. Ney jeg betænkte mig. Jeg lod en Expres gaae til min Far for at
									faae ham des hastigere hid; jeg troer nok, at han vil være her
									dette Øyeblik. MAGDELONE. Men jeg er bange, at naar han faaer Sammenhengen at viide, at
									han løber fra dig Pernille. PERNILLE. Naar Frøikenen kalder mig Frue, saa kandst du ogsaa vænne din
									Mund dertil Magdelone! nu er jeg kommen i den Stand. Enten han
									løber bort eller ey, saa er jeg dog virkelig vied til ham. LEONORA. Hvor vil han løbe hen? Han har jo sit faste Gods. Han skal nok
									holde Trop. PERNILLE. Men det er nu at tage i Betænkning, om jeg skal lade ham viide
									min Tilstand i Aften, førend jeg gaaer til Sengs med ham. LEONORA. Det maa skee ligesom min Far finder for got.  Han vil være her i et Øyeblik; lad os gaae ind saa længe. SCEN. 3Leander. Henrich.HENRICH. Jeg blues dog ved, Herre, naar jeg tænker derpaa, hvor vel jeg
									har giort det efter Herrens Ordre. LEANDER. Troe mig, Henrich, at det er den største Tieneste, du nogen Tid
									har giort mig. HENRICH. Men det var dog Herrens forlovede Brud. LEANDER. Just derfor vilde jeg have hende straffet. Havde jeg ikke faaet
									Hevn paa hende selv, saa havde jeg forgreebet mig paa hendes
									Far, som har villet binde mig et Menneske paa Ermene af den
									Natur. HENRICH. Men har hun virkelig Midler? LEANDER. Hun har store Midler efter sin Moder alleene, som hendes Fader
									ikke kand forholde hende. Men jeg kand vidne for Himmelen, at
									jeg saae ikke efter hendes Velstand, men alleene hendes Person.
									Dersom du havde seet, Henrich, med hvilken Ærbødighed hun førte
									sig op i sin Faders Huus, da jeg var der, skulde du have villet
									forsvoret, at hun var af den Natur. HENRICH. Det er ikke at beskrive, hvordan de Fruentimmer kand forstille
									sig. Men jeg skal nok holde hende i Tøyelen, naar jeg blir lidt
									gammel i Sadelen. Jeg skielver, naar jeg tænker paa hendes Far.
									Jeg er bange, at han legger Haand paa mig, og lader mig
									arrestere. LEANDER. Det har ingen Fare. Jeg taler først med Seigr. Jeronimus og
									besværger mig over hans Datters hæslige Opførsel. Derpaa skal du
									komme ind i dine Lakei-Klæ- er, og fortælle ham heele Historien.
									Enten blir han da ophidset mod dig, og vil hevne sig, saa skal
									jeg tage dig i Forsvar som en ærlig Mand, eller han slaaer
									Haanden af sin Datter, og lar hende løbe, hvilket er troeligst.
									Saa beholder hun dog sin Møderne Arv. Men hvorledes kom du fra
									hende igien? HENRICH. Da Vielsen var skeed, tog jeg Afskeed for en Times Tid, og
									lovede mod Aftenen at komme igien for at bringe hende til mit
									Huus. Det var med stor  Møye, at hun vilde give mig saa lang Tiid; thi hun er saa
									forliebt som en Rotte, og jeg troer, at hun tæller hvert Minut,
									medens jeg er borte. LEANDER. Ach det er en forskrækkelig Historie. Efterkommerne vil holde
									det for en Fabel. Men der seer jeg Seigr. Jeronimus komme; løb
									du ind og iføer dig i dine Lakey-Klæer, indtil jeg har dig
									nødig. SCEN. 4Jeronimus. Leander.JERONIMUS. Min Datter lader mig ved en Expres viide, at jeg maa strax komme
									til Byen. Jeg kand ikke begribe, hvad det vil siige. Mon hun er
									bange, at hun ikke tiilig nok skal komme i Brude-Seng? Men der
									seer jeg Monsiør Leander. Hans Tiener min kiære Svigersøn! vi to
									vil nok een Vey. Har han talt med min Datter, siden hun kom til
									Byen? LEANDER. Ja jeg har. JERONIMUS. Men hvorfor skikker hun Expres efter mig? LEANDER. Det maa hun viide. Hun maa have noget at aabenbare sin Far, som
									ligger hende paa Hiertet. JERONIMUS. Det er meget. Skulde I ikke viide det? LEANDER. Ney vi har kun talt meget kort sammen. JERONIMUS. I fik vel ikke stunder at tale meget sammen for Kyssen. Det er
									og en ævig Slikken med jer forliebte Folk. LEANDER. Ney det gik dog denne gang temmelig lovlig til. JERONIMUS. Ja jeg troer det nok. Havde jeg kun hundrede Daler for hvert
									Kys, I har faaet, siden hun kom til Byen, saa var jeg en riig
									Mand. LEANDER. Siig ikke det Seigr. Jeronimus. JERONIMUS. Men ret Alvor: Hvorfor skikkede hun Bud efter mig? LEANDER. Det er mig min Troe gandske uvitterligt. JERONIMUS. Det er noget Skalkerie, som I har overlagt med hinanden, men jeg
									faaer nok at viide det, naar jeg taler med hende selv. LEANDER. Det tviler jeg ikke paa. JERONIMUS. I er maaskee bange, at I skal ikke tiilig nok komme i Brudeseng?
								LEANDER. Jeg min Troe ikke; om hun længes saa meget derefter, det skal
									jeg lade være usagt. JERONIMUS. Jeg troer det nok; ligesom I i alle Maader er ikke ligesaa
									forliebt, som hun. Ha ha ha, kom lar os gaae ind. LEANDER. Jeg har i det Huus ikke at bestille. JERONIMUS. Ey, nu er ikke Tid at skiemte, Aftenen er for Haanden. Kom! lad
									os gaae ind. I har noget Pudserie fore, ha ha ha! men alting har
									sin Tid. LEANDER. I faaer virkelig en forbandet Hob Pudserie at høre, naar I taler
									med hende selv. JERONIMUS. Jeg troer ikke, at hun har iilet med Vielsen, førend jeg kom.
								LEANDER. Jo hun har min Troe. JERONIMUS. Ey, det vilde jeg min Troe dog ikke skulde været skeed. Det er
									jo forbandet hidsig at gaae til Verks. I kunde jo have biet til
									jeg kom, LEANDER. Taler I til mig? Jeg har min Troe ingen Deel derudi. JERONIMUS. Hvad Pokker er det for Harcelering? LEANDER. Er der noget harceleret, saa er det allene paa hendes Side. JERONIMUS. I siger jo først, at I har kun talet gandske kort med hende, og
									nu siiger I, at --- LEANDER. Ja det er sandt, det var gandske kort, men desmeer kierligt; thi
									de sidste Ord, jeg havde den Ære at sige hende, var disse: Gak
									Fanden i Vold dit Skarn. JERONIMUS. Hvad Pokker er dette Sviger Søn? man kand jo blive gal over
									saadan Tale. LEANDER. Min Herre! det Ord Sviger-Søn skurrer forbandet i mit Øre.
									Forskaan mig for den Titul. JERONIMUS. Hvad? har I ikke begiæret min Datter? LEANDER. Jo det nægter jeg ikke. JERONIMUS. Er I ikke bleven forlovet med hende? LEANDER. Det nægter jeg heller ikke. JERONIMUS. Er I ikke da min Svigersøn? LEANDER. Det nægter jeg aldeeles. JERONIMUS. I kand Fanden ikke nægte det. Vil I gaae derfra, saa skal jeg
									spille med jer, saa længe I har en Skilling i Pungen. LEANDER. I kommer til kort, Seignr. Jeronimus. I taber Sagen. Den er alt
									tabt. JERONIMUS. Hvorledes skulde jeg tabe den Sag? LEANDER. Det faaer I at høre, naar I taler med jer Datter. JERONIMUS. Jeg merker nok, at der er kommen Misforstand imellem jer. LEANDER. Ja det er vist ungefehr saa. JERONIMUS. Men hvor i bestaaer den Misforstand? LEANDER. Min Herre! jeg vil ikke forekomme hans Datter i at fortælle det.
									I faaer tilstrækkelig Underretning af hende selv. JERONIMUS. Det skal jeg strax faae at viide. Men jeg er vis paa, at min
									Datter ikke har givet Anledning dertil; thi jeg skulde ikke
									roese mit eget Barn, hun er alt for sagtmodig og dydig dertil.
								LEANDER. Hun er Dyden selv. JERONIMUS. Hvad Fanden er det da for Capricer, Svigersøn? LEANDER. Monsieur, jeg beder han forskaaner mig for --- JERONIMUS. Hvad Pokker er dog dette? Jeg maa strax ind for at hielpes af
									Drømmen. SCEN. 5LEANDER. Jeg vil, at hun skal aabenbare Historien for ham selv; thi den
									kand dog ikke længe dølges. Han gir  hende et par Ørefigen, og lar
									hende løbe med hendes Lakey; thi der er ikke andet ved at giøre.
									For mig maa han ellers giøre hvad ham lyster, nok er det, at jeg
									har faaet en anseelig Hevn. Nu vil jeg ind og holde Henrich i
									Bereedskab, thi dersom hun har ikke aabenbaret det, skal han.
									Ach havde jeg ikke elsket hende saa høyt, saa havde min
									Hevngierighed ikke været saa stor. Gaaer ind.SCEN. 6Jeronimus. Leonora.JERONIMUS. Ney kom kun her ud, at vi kand tale i Eenrum sammen. Men jeg
									seer han er alt borte. LEONORA. Hvem er borte? JERONIMUS. Leander. LEONORA. Det troer jeg nok; hans onde Samvittighed tillader ham ikke at
									bie. JERONIMUS. Hvad Pokker er dette for Misforstand, som er kommen jer imellem?
									Han blir vred, naar jeg kalder ham Svigersøn. Han vil ikke sige
									mig Aarsagen selv, men har viiset mig hen til dig for at faae
									Oplysning i denne Sag. LEONORA. Han skiemmer sig ved sin Misgierning, og derfor vil heller, at
									jeg skal sige det. JERONIMUS. Jeg kunde ikke merke andet, end han havde en god Samvittighed,
									og tillagde dig Skylden. LEONORA. Historien er denne: Da jeg kommer til Byen, finder jeg Pernille
									meget stadselig oppudset. Jeg blir forskrækket derved og spør om
									Aarsagen. Da bekiender hun for mig, at Leander har giort Elskov
									til hende i Formiddag og lovet hende Ægteskab. Men jeg kunde
									ikke troe det, førend Historien blev stadfæstet af den gamle
									Magdelone, som boer i vor Baggaard, og jeg saae paa Pernilles
									Finger Leanders Ring, som jeg kiendte igien. JERONIMUS. Ey, kand det være mueligt, at en Herre af hans Stand og Vilkor
									har villet tage en Tieneste-Piige? LEONORA. Han har ikke alleene villet tage hende, men er virkelig vied til
									hende. Men han veed endnu ikke, at hun er en Tieneste-Piige, thi
									som hun havde mine Klæ- der og Mobilier i Hænder, har han bildt
									sig ind, at det var en riig Jomfrue. JERONIMUS. Det er den forskrækkeligste Historie, jeg har hørt min Livs Tid.
									Men har du kunnet merket saadan Liderlighed af ham tilforn? LEONORA. Hvis jeg havde merket saadant, havde jeg ikke bundet mig til
									ham. Jeg saa vel som min Far har holdet ham for en ærlig og
									fornuftig Cavalier, og vi kunde ikke fatte andre Tanker om ham
									af den Conduite han førte i vort Huus. JERONIMUS. Det er sandt. Jeg var gandske forliebt i hans Dyder. LEONORA. Saaledes kand Folk forstille sig. Men han er bleven
									tilstrækkelig straffet; thi naar det blir kundbar, at hans Brud
									er en Tieneste-Piige, blir han Fabel over det heele Land. JERONIMUS. Ingen Straf er saa stor, han har jo fortient den større. LEONORA. Jeg har selv arbeydet paa at befodre dette Ægteskab mellem ham
									og Pernille. JERONIMUS. Du har giort ret, min Datter! LEONORA. Thi hvis jeg havde ikke faaet den Hevn, havde jeg døed af Sorg
									og Forbittrelse. Men nu gir jeg mig tilfreds og takker Himmelen,
									der har befriet mig fra at falde udi saadan liderlig Persons
									Hænder. JERONIMUS. Men der seer jeg han kommer ud af Huuset; jeg vil hen og afmale
									ham hans Dyder. LEONORA. Og jeg gaaer ind saa længe. Thi jeg kand ikke taale at see ham
									for mine Øyen. Hun gaaer ind.SCEN. 7Jeronimus. Leander.JERONIMUS. Velkommen igien Monsieur! nu har jeg faaet Historien at viide.
								LEANDER. Er det ikke en skiøn Historie? JERONIMUS. Jo Monsieur! Jeg hører, at I er gandske uskyldig. LEANDER. Ja hvad andet? JERONIMUS. Det er en liderlig Gierning. LEANDER. Jeg condolerer ham, som er hendes Far. JERONIMUS. Og jeg gratulerer mig, at det er saa gaaet. LEANDER.tagende paa Hatten.  Prosit die Mahlzeit. JERONIMUS.tagende ogsaa paa Hatten.  Jeg maa sige til ham:
									Prosit die Mahlzeit. I er en fæd Karl, Monsieur. LEANDER. Hvordan jeg er, saa var jeg for god for hans Datter, og om der
									er ringeste genereuse Blods-Draabe i jer, saa maa I tilstaae mig
									det samme, om I ellers har hørt Historien. JERONIMUS. Jo jeg har hørt Historien. Men Nachspillet blir det artigste.
								LEANDER. Ja det er sandt, Nachspillet blir det artigste. JERONIMUS. Om I intet Reeb har at henge jer udi, vil jeg laane jer et, men
									med Condition, at I flyer mig det igien, naar I har brugt det.
								LEANDER. Bilder I jer ind, at det er en Forliis for mig, og at jeg henger
									mig af Sorg, fordi jeg fik ikke jer Datter? Ney tvertimod, jeg
									glæder mig derover. JERONIMUS. Jeg tviler ikke derpaa nu meere, efterdi jeg har lært at kiende
									jer Liderlighed. LEANDER. I er selv liderlig, som er hendes Forsvar. Hvad jeg har giort,
									det har jeg giort for at hevne mig, og all Verden vil sige, at
									jeg har giort ret. JERONIMUS. Hvad ont havde da min Datter giort? LEANDER. Intet, intet! Det er jo kun en Bagatelle, at bryde sit Løfte og
									gifte sig med en andens Dreng. JERONIMUS. Gid du faae en Ulykke din Spillfugll Det  kalder jeg den høyeste Grad
									af Liderlighed, først at bedrive en Misgierning, og siden at
									tillegge en ærlig Jomfrue det han selv har giort. Fy for tusind
									Dievle! I er ikke værdt at leve. LEANDER. Jer dydige Datter har lagt dette til sine andre Misgierninger,
									at hun har faaet sin Far til at løbe med Limstangen. JERONIMUS. Det er Løgn i jer Hals. Jeg siger, at I er virkelig gift med min
									Piige Pernille, og at I forlovede jer med hende i Formiddag.
								LEANDER.sagte.  Ha ha! Hvilken Voxnæse de har sat paa den
									gamle Mand derinde! Men det er kun Galgenfrist for dem.
										Høit. Jeg skal straks hielpe jer af Drømmen. Henrich og Arv, kommer
									herud. SCEN. 8Leander. Henrich. Jeronimus. Arv.LEANDER.til Henrich.  Henrich! her er din Svigerfar, som
									du maa insinuere dig hos. HENRICH.paa Knæ.  Ach gunstige Hr. Svigerfar! Jeg ---
								JERONIMUS. Hen i Daarekisten din Hund! er jeg din Svigerfar? HENRICH. Jeg er kun en ringe Tiener, og derfor vil blive ham des lydigere
									Svigersøn. JERONIMUS. See der, Kammerat! der har du 8 Skilling, gak fra mig. Jeg
									altereres ved at tale med galne Folk.  Jeg har nok i mit Hoved alligevel. HENRICH. Ach jeg beder ydmygst om Forladelse. JERONIMUS. Beed vor HErre om Forladelse, der har straffet dig paa
									Forstanden. Du har intet Ont giort mig, det jeg veed. HENRICH. Jo jeg har giort noget, som vil opvække ham  til Vreede; men enhver ærlig
									Karl, der havde været saa fristet, som jeg, havde giort det
									samme. JERONIMUS. Ja jeg kand nok merke, at du har Fristelser; jeg ynker dig og
									vil have alle saadane vankelmodige Mennesker daglig i mine
									Bønner. HENRICH. Jeg fattes min Troe intet paa Forstanden, men - - - JERONIMUS. Dig fattes intet paa Forstanden, men du har nogle Sviin paa
									Skoven. Jeg er kommen her ind i Byen i Dag ligesom i en
									Daarekiste. Gak fra mig Menneske. Der har du 8 Skilling. HENRICH. Det er alt for slet Udstyr med sin eeneste Datter. JERONIMUS. Hvor Hiernen løber om paa det stakkels Menneske! Himlen være med
									dig, ung Karl. Gak hen og holdt Snak med den Cavalier, som der
									staaer. Han er heller ikke rigtig i Hovedet. HENRICH. Det er min Herre; han tar mig nok i Forsvar. JERONIMUS.til Leander.  Er det jer Tiener? LEANDER. Ja det er min Tiener; han fattes slet intet paa Forstanden. JERONIMUS. Det er mig kiert, at I holder ham at være klog. Nu merker jeg,
									at den Misgierning, I har giort, er bedrevet udi Raserie; Thi
									intet andet kand undskylde jer. LEANDER. Hvor gall han er, saa er han dog ved sin Forstand alleene bleven
									jer Svigersøn. JERONIMUS. Ret saa! Det blir alt bedre og bedre. Adieu I kloge Mænd
									allesammen! Han vil gaae, men Arv gaaer efter, holdende ham
								tilbage.ARV. Ach gunstige Herre! jeg vil bede om en Ting. JERONIMUS. Hvad vil du? ARV. At Henrich maa holdes til at betale mig de 50 Rdlr. han lovet
									mig. JERONIMUS. Hiertelig gierne. Betaler til denne Slyngel tusinde Rdlr. om I
									vil, I andre Skabhalse. LEANDER. Hør, min kiære Seignr. Jeronimus! Jeg undskylder eders Adfærd og
									underlige Lader; thi Historien, som er passeret, er saa
									særdeles, at den kand forvirre den sterkeste Hierne. Jeg var i
									samme Tilstand som han, da jeg først fik det at viide. Hav
									Taalmodighed at høre Historien udi kort Begreb, og døm saa
									siden, om jeg har giort Uret, eller ey. JERONIMUS. Jeg kand sagte høre Historien. Nu hvad er det? LEANDER. Jer Datter beskylder mig jo at have brudt mit Løfte, lovet
									hendes Piige Ægteskab i Formiddag, og ladet mig siden i
									Eftermiddag vie til hende; naar jeg nu kand beviise, at jeg ikke
									har været 3 Tiimer udi Byen, vil I da troe det, som jer Datter
									tillegger mig? JERONIMUS. Naar I kand beviise mig det, saa faaer jeg vel at troe jer. Men
									det er just Knuden at beviise det. LEANDER. Holder han ikke Monsr. Leonard for en ærlig og sandrue Mand?
								JERONIMUS. Jo han er en brav Mand, og derforuden min gode Ven. LEANDER. Arv! spring strax hen til Monsieur Leonard, og beed ham i
									Øyeblikket komme til mig. Arv gaaer.LEANDER. Monsr. Leonard skal kunde ved sin Eed bekræfte, at jeg udi en
									Maaned ikke har været i Byen, førend Klokken 2 i Eftermiddag.
								JERONIMUS. Tør Mons. Leonard bekræfte det, saa veed jeg ikke, hvad jeg skal
									siige. LEANDER. Hav Taalmodighed til han kommer, og hør viidere Historien: Denne
									Tiener havde mine Klæer og Sager i min Fraværelse under
									Hænderne, og af lutter Kaadhed, som han giør sin Eed paa, førte
									sig op i min Eqvipage for at agere en fornemme Mand. Jer Datter
									som nogle Dage har været i Byen - - JERONIMUS. Jeg veed ikke, om hun er kommen i Dag eller for nogle Dage
									siden; thi hun er reyst hid fra Hovetgaarden,  og jeg kom i Dag til bestemte
									Tid fra min Lystgaard. LEANDER. Jo Hr. Jeronimus! hun har været her til hendes Ulykke nogle
									Dage. Hun har seet denne min Tiener nogle gange i sin Stads, og
									forliebet sig i ham. HENRICH. Jeg kand sværge, at det var noget, som jeg aldrig tænkte paa.
									Men hun gav mig selv Anledning og satte en gammel Kopierske ud
									paa mig, som stevnede mig til hende i Formiddag, hvor vi
									forlovede os sammen, og bleve copulerede i Eftermiddag. Det er
									just Aarsagen, hvorfor jeg faldt i Knæ, og bad om Forladelse.
								LEANDER. Han skal befinde, Hr. Jeronimus, at Sagen er saaledes. JERONIMUS. Alt det I fortæller om hende, fortæller hun om jer. LEANDER. Det gaaer saa gierne til, naar en har bedrevet en Misgierning,
									søger den at skyde den paa en anden. En ond Samvittighed og
									Frygt for hendes Faers Fortørnelse har bragt hende til at
									forvende Historien saaledes. SCEN. 9Leonard. Jeronimus. Leander. Henrich. Arv.LEONARD. Nu hvad nyt? See! her finder jeg ogsaa Seignr. Jeronimus.
									Velkommen til Byen! JERONIMUS. Min kiære Hr. Leonard! han er en ærlig Mand, som jeg haaber
									siger Sanden. Vi har haft Bud efter ham for at faae Oplysning i
									en Sag. LEONARD. Hvad er det for en Sag? JERONIMUS. Jeg vilde viide af ham, naar Monsieur Leander kom til Byen. LEONARD. Ha ha ha! Der kand jo ingen bedre sige det end Monsieur Leander
									selv. Kandst du ikke selv erindre, Monfrere! naar vi kom til
									Byen? LEANDER. Jeg kand nok erindre det, men jeg staaer ikke til Troende. Siig
									u-besværget, Monfrere! har vi været nogle Dage i Byen, eller kom
									vi først i Dag? LEONARD. Hvad Pokker er det for Spørsmaal? I veed jo vel, at vi kom i
									Dag. LEANDER. Kom vi i Formiddag eller Eftermiddag? LEONARD. Det var Formiddag for os, efterdi vi ingen Mad havde faaet, men
									ellers var Klokken over To. Men hvad tiener slige Spørsmaal til?
								LEANDER. De tiener til at afviske den hesligste Skamflek, som nogen ærlig
									Mand kand sættes paa. Historien er denne --- JERONIMUS. Min Herre, repeteer ikke Historien oftere for mig. Jeg har nok.
									Jeg troer Manden paa hans Ord. LEONARD. Monfrere Leander og jeg har været 8 Dage sammen paa Landet, og
									vi komme til Byen i Dag Klokken 2. Det er noget, som jeg med Eed
									vil bekræfte, og om det ikke kand hielpe, oplyse ved flere
									Vidner. JERONIMUS. Min Herre! Jeg holder ham for en af de sandrueste Mænd jeg
									kiender. Her behøves ingen Eed og andre Vidnesbyrd. Jeg merker,
									at min Dotter har løyet, og at, eftersom hun er mægtig til at
									giøre saadant, at hun ogsaa har kunnet forfalde til det andet.
								LEANDER. Vil I kun her efter agte bedre, hvad jer Mund siger! Er jeg nu
									gal? Er jeg et Skarn? Er jeg liiderlig? Da jeg kom til Byen, var
									alt denne hæslige Forlovelse skeed. Jeg kræver Himmelen til
									Vidne, med hvilken Sorg og Forbittrelse mit Hierte blev
									bespændt, da jeg hørte det; der var intet andet Middel for mig
									til Hevn end at lade min Tienere fare fort i denne Sag. JERONIMUS. Ach ach! I kunde dog for min skyld have hindret hende at giøre
									saadant skammeligt Parti, omendskiønt I selv havde Aarsag at
									forlade hende. LEANDER. Min Herre! det er kun en ringe Tiener, men han er hende dog alt
									for god. HENRICH. Ach min kiære Sviger-Far, forlad hende det, og tag os begge til
									Naade. JERONIMUS. Jeg skal lade hende indsperre og dig henge. LEANDER. I skal ikke rykke et Haar af hans Hoved. JERONIMUS. Ney, men jeg skal lade rykke heele Hovedet af paa een gang. LEANDER. Han har intet Ont giort; hun har forført ham. HENRICH. Enhver er jo Tyv i sin Næring. Her er dog Lands Lov og Ret. JERONIMUS. Ja det er sandt, men til din Ulykke. HENRICH. I kand dog ikke forholde hende sin Møderne Arv. JERONIMUS. Som jeg siger. I Morgen skal du være hengt. LEANDER. Det skal vi trækkes om; Jeg skal lade jer stevne for det første,
									der har villet binde mig saadan vanskabt Fruentimmer paa Ermene.
									Kom, Monfrere Leonard, ind til mit, saa skal jeg fortælle dig
									heele Historien. De gaaer ind.SCEN. 10Jeronimus. Leonora.JERONIMUS.bankende paa sit Huus.  Hey! lad Leonora komme ud
									allene. Jeg vil først give hende min Forbandelse, og siden lade
									hende indspærre. LEONORA. Nu Hierte Papa! har han bekiendt? JERONIMUS. Kom hid, lad mig vrie Halsen om paa dig din Misdæderske! LEONORA. Ach Himmel! hvad er nu paa færde Papa? JERONIMUS. Papa, Papa! er jeg din Papa? En af vore Porthunde, Soldan eller
									Fairfax, maa have giort dig, thi du est ikke Menneske.
										Hun græder. Gid du faae Skam din slemme Skiøge med din Crocodiils Graad. Jeg
									skal lade dig sette i et Buur til Spectacle for alle Mennesker,
									og lade mine Tieneste-Folk tage Penge for at lade dig see. LEONORA. Ach! jeg kand ikke meer. I maa viide, at om jeg tusind gange er
									jer Datter, saa strækker jer Myndighed  ikke sig saa viit. Sliige Ord
									er større, end en Herre kunde tale til sin Slavinde. JERONIMUS. Eya, tør du endnu pukke? LEONORA. Hvad har jeg giort? Jeg trodser jer og alle Mennesker at siige
									mig noget paa mit Navn og Rygte. Jeg veed hvad Lydighed jeg er
									min Far skyldig, men ---- Ach Himmel, jeg skikker Bud efter min
									Far for at have Trøst af ham i min store U-lykke, men blir oven
									i Kiøbet tractered som et umælende Creatur. JERONIMUS. Har du vel fortient anden Tractement, der har skikket dig
									saaledes? LEONORA. Hvad har jeg da giort? JERONIMUS. Alt hvad du har fortaalt om Mons. Leander, ere dine egne
									Gierninger. Du har brudt dit Løfte, du har af Løsagtighed giftet
									dig med en gemeen Karl og oven i Kiøbet kommet mig til at løbe
									med Limstangen, og ophidset mig mod en ærlig Mand. LEONORA. Ach ach! mit Hierte maa briste af Forbittrelse. Tør han fortælle
									saadant om mig? tør han nægte, hvad han nyelig har bedrevet?
								JERONIMUS. Jo han har Aarsag at nægte det, som han kand beviise at være
									Løgn. Monsr. Leonard har med Eed bekræftet for mig, at Leander
									har i en Maaned ikke været her i Byen, og at han først kom hid
									Klokken to i Eftermiddag. LEONORA. Ach ach! jeg kand ikke meer. Pernille og Magdelone! kommer hid
									ind. SCEN. 11Leonora. Jeronimus. Pernille. Magdelone. Notarius.LEONORA. Ach! kommer og vidner om min Uskyldighed. Leander tillegger mig
									sin egen Misgierning, og tør sige for min Far, at han er nyelig
									kommen til Byen. PERNILLE. Saa maa det have været hans Geist, som forlovede sig med mig i
									Formiddag og gav mig denne Ring. MAGDELONE. Jeg kand med Eed bekræfte det samme. JERONIMUS. Og hand beviiser med brave sandfærdige Folks Vidnesbyrd, at den
									Historie er ham paadigtet. MAGDELONE. Men Herre! Notarius, som skrev Ægteskabs Contracten, er endnu
									her i Huuset; ham maa I vel troe, om I holder os andre for
									Løgnere. Jeg skal bringe ham hid. Gaaer.JERONIMUS. Hvis Notarius ogsaa vidner med jer, saa veed jeg ikke hvad jeg
									skal sige. Men jeg vil høre det først, førend jeg troer det. Men
									jeg er bange, at det er kun Udflugter. Bliver I kun tilstæde, I
									skal ikke gaae mig af Hænderne. LEONORA. Jeg har alt for god Samvittighed, at jeg skulde flygte. JERONIMUS. Ach ach! gid det var saa vel! gid det var saa vel! Magdelone kommer med Notarius.NOTARIUS. Hvad har min Herre at befale? JERONIMUS. Hr. Notarius! Jeg besvær ham at sige mig oprigtig, hvad det er
									for Personer, som i dag har sluttet Ægteskab udi dette Huus.
								NOTARIUS.peegende paa Pernille.  Min Herre! der staaer
									Bruden. Hun kand sige det best. JERONIMUS. Med hvem er hun gift? NOTARIUS. Med en ung Herre, som boer her liige over. JERONIMUS. Det kand ikke være saa, Hr. Notarius; thi --
								NOTARIUS. Og jeg siger, at det virkelig er saa. Meener I, at en Mand af
									min Characteer lyver eller spiller Giæk udi Sager, som angaaer
									mit Embede? MAGDELONE. Jo min Siæl er hun virkelig gift med Leander, nu svor Magdelone
									og jeg. SCEN. 12Leonard. Personerne af forrige Scene.LEONARD. Adieu Monfrere! giv dig tilfreds, du est bleven tilstrækkelig
									hevnet. Det var en forbandet Historie. JERONIMUS. See! der er Monsieur Leonard, som vidner mod jer andre. LEONORA. Tør I understaae Jer at siige, Mons. Leonard, at Leander først
									kom til Byen i Eftermiddag? LEONARD. Tør I understaae jer at nægte det? LEONORA. Her er Beviis mod jer, at han har forlovet sig med min Piige i
									Formiddag. LEONARD. Og jeg kand giøre min Eed paa, at han i Formiddag var 2 Miile
									herfra. NOTARIUS. Tag jer vare Monsieur, hvad I siger. Jeg har i dag skrevet
									Ægteskabs-Contract mellem ham og denne Jomfrue. LEONARD. Det er sært. Jeg har endnu ikke været greeben udi Løgn. Vil I
									ikke troe mig paa min Eed, saa skal jeg skaffe en halv snees
									Vidner. JERONIMUS. Ach Himmel, hvad er dog dette for Koglerie? Min Datter beskylder
									Leander for Utroeskab. Leander beskylder hende for det selv
									samme. Her er vigtige Vidner mod hende. Her igien er vigtige
									Vidner mod ham. Ach hvor skal jeg da faae Oplysning i denne Sag?
								LEONARD. Hr. Jeronimus! her er ingen anden Middel til Oplysning end at vi
									confronterer begge Parterne sammen. Jeg vil døe paa, at her er
									Irring. Blir I kun alle her. Jeg skal skaffe Leander med hans
									Folk herud. Gaaer ind at hente dem.NOTARIUS. Jeg er min Troe ogsaa af de Tanker, at her er noget Koglerie
									under; thi Sagen er ellers ubegribelig. SCEN. 13Leander. Henrich. Arv. Leonard. Jeronimus. Leonore. Pernille.
								Magdelone. Notarius.LEONARD. Værer nu alle stille og lar mig raade. Taler først til Pernille. Hør! tør I tilstaae, at denne gode Herre har gift sig med jer?
								PERNILLE. Ney Monsieur! det har jeg aldrig sagt. Den Herre kiender jeg
									ikke. Det er en anden. LEONARD. Og du Henrich! tør du tilstaae, at du er gift med denne gode
									Frøiken? HENRICH. Ney Monsieur! jeg kiender hende ikke. Men der staaer min
									Kiæreste, som jeg nu maa aabenbare mig for, og bede om
									Forladelse. Falder i Knæ for Pernille. Ach eders Velbaarnhed, fortørnes ikke over, at I seer mig fra en
									stor Herre forvandlet til en Lakey. Betænk, at vi ere alle
									Mennesker, at I selv har givet mig Anledning til denne dristige
									Gierning. Jeg havde dog ikke dristet mig dertil, hvis jeg
									tilforn havde vidst, at Eders Velbaarnhed var forlovet med min
									Herre Leander, og at denne Mand, som jeg mest frygter for, var
									Eders Velbaarenheds Fader. PERNILLE. A ---- est du den Junker, jeg er gift med? Hun rykker ham
										i Haaret.HENRICH. A --- spar mit Liv eders Velbaarnhed!
										De andre skiller dem ad, og holder paa
									Pernille.PERNILLE. Ach hører en særdeles Historie! Jeg tænkte at narre ham, men har
									narret mig selv. Jeg tænkte, at det var en stor Herre, eftersom
									jeg saae ham i sin Herres Klæer, og derfor betiente mig af
									Frøikenens Klæer og Meubler for at giøre min Lykke. Ach Himmel!
									er det mueligt, at jeg af en stor Frue skal i hast forvandles
									til en Lakey-Kone? HENRICH. Gid du faae en Ulykke! Est du en Tienneste-Tøs? De leer
										alle sammen.PERNILLE.gir ham et Ørefigen.  Det er for dine to
									Herregaarde. HENRICH.gir hende et igien.  Det er for din Møderne Arv.
								PERNILLE.gir ham end et.  Det er for din Søster Frøiken
									Fikke. 
HENRICH.gir et igien.  Og det er for din Adelskab. Hun faaer Henrich i Haaret; han river Huen af hende. De
										andre skiller dem ad.LEONARD. Holder stille, og oplyser en Sag, hvorudi jer Herskab er saa
									høit interesseret. PERNILLE. Ach! lad mig rive hans Øyen ud først. HENRICH. Ach! lad mig vride hendes Hals af Leed først. JERONIMUS. Jeg befaler dig at holde stille og sige os Sammenhengen. PERNILLE. Jeg tænkte, at den Rakker-Knægt var en stor Herre. HENRICH. Og jeg tænkte, at det Bakkelse-Beest var en riig Frøiken. PERNILLE. Jeg saae nok, at det var en Nar. HENRICH. Jeg saae nok, at hun var Coqvet. PERNILLE. Men just hans Naragtighed opmuntrede mig dertil. HENRICH. Og just hendes Coqvetagtighed opmuntrede mig dertil. PERNILLE. Han førte sin Herres Navn, og lod sig kalde Leander. HENRICH. Hun førte sin Frues Navn, og lod sig kalde Leonore. PERNILLE. Men nu merker jeg, at han er kun en Skoevisk. HENRICH. Og nu merker jeg, at jeg har ladet mig vie til en Trappetøs. De vil slaaes igien, men stødes tilbage,LEONARD. See der, Børnlille! nu hører I, hvad som har givet Aarsag til
									denne Krig. Hen og fornyer jer Venskab og beder hinanden om
									Forladelse. LEANDER.paa Knæ for Leonore.  Allerkiereste Jomfrue! Jeg
									bekiender at have syndet grovelig imod hende; thi intet udi
									Verden burte have bragt mig til at tvile om hendes Dyd. Men mit
									Hovet blev forvirret af denne underlige Historie. LEONORE.ogsaa paa Knæ.  Ach kiære Leander! Jeg beeder
									ogsaa med grædende Taare om Forladelse. LEANDER. Havde min Kierlighed ikke været saa stor, havde ogsaa min
									Forbitrelse ikke gaaet saa viit. LEONORE. Havde jeg ikke elsket ham saa inderlig, havde jeg ikke tænkt paa
									saadan Hevn. LEANDER. Vil hun da forlade mig min Forseelse? LEONORA. Vil han ogsaa ikke tilregne mig min? LEANDER. Jeg forlader hende det af mit gandske Hierte. LEONORA. Og jeg vil aldrig regne ham det til onde. Medens de taler dette sidste, slaaes Henrich og Pernille
									indtil de igien blir skildt. Leander og Leonora, efter at de har
									omfavnet hinanden, reyser sig.JERONIMUS.grædende.  Mine kiære Børn! jeg beder jer ogsaa
									begge om Forladelse. LEANDER. Ach tal ikke derom kiære Svigerfar! det samme, som har forført
									os, har ogsaa ophidset ham. JERONIMUS. Men hvad skal vi giøre med disse forbandede Mennesker, som ved
									deres Giækkerie har opvakt denne Allarm? LEANDER. Ach min kiære Svigerfar! lad os nu ikke tænke paa andet end
									Glæde og Fornøyelse. De ere dog begge gamle troe Tienere. Lad os
									tænke paa at forliige dem. Hører, I nye gifte Folk! strax hen og
									forliiger jer. I ere hinanden lige gode. PERNILLE. Men han har bedraget mig. HENRICH. Ney du har bedraget mig. LEANDER. I er hinanden intet skyldig. Fort hen og tar hinanden i
									Hænderne. De tar hinanden i Hænder.MAGDELONE. Men Pernille! du lovede mig 400 Rdlr. for min Umage. PERNILLE. See der har du 4 Skilling Magdelone. Det kand nu ikke regnes ud
									høyere efter saadan Udfald. ARV. Men Henrich! end de Penge, du lovede mig? HENRICH. Der har du et Ørefigen. Havde det faldet anderledes ud, skulde
									du have faaet meere. LEANDER. Hør! paa det Misfornøyelse paa alle Sider skal ophøre, saa giør
									jeg Henrich til min Ridefogd. De takker begge. Kommer Børnlille! lar os nu alle gaae ind at holde det rette
									Bryllup. HENRICH. Jeg har min Troe faaet en skiøn Bestilling, men kand ikke
									skiønne derpaa endnu, førend jeg har faaet Junker-Grillerne ret
									af Hovedet. Jeg kommer til  at tage en Vomitif ind, at jeg kand komme til at
									opkaste Pernilles Adelskab og Møderne Arv, saa blir det nok got.
									Kom ind med, min Snut! du maa tage en Svede-Drik for at sveede
									mine to Herregaarde ud. Henrich og Pernille NoterS. 205fast, sikker. - harcelere
								lidt med, lave lidt Sjov med. - Himmelen af
								Vognen, Vogntaget. - Assemblee, fr.
							Selskab. - a parte Raisons, særlige Grunde. S. 206Artighed, fine Manerer. - Coupeer, £r. Dansetrin. - accommoderer, ordner. - har pardieu Raison,
							har ved Gud Ret. - Diable ... vons, fr.
							Fanden tage mig, overalt i Frankrig, hvordan har De det. - Canaille, fr. Slyngel. S. 208Flegel, Slyngel. - mare,
							egl. [Jomfru] Maria: sandelig, minsandten. - paa
								Regning, for hans Regning. S. 209roulerede, kørte. - Carosse,
							Karet. S. 210det er artigt nok, den er ikke daarlig! - det vil ikke sige, det spiller ingen Rolle. S. 212for Middag, før Middag. S. 213harcelerede saa sterk, var i den Grad naragtig.
							- Galan, Kavaler. - befodrer,
							befordrer. - galant Patron, elegant
							Mønster. S. 214Reputation, Fejl for Respekt. - kostelig, fortræffelig. S. 215Tutafect Beest, et fuldkomment Dyr. S. 216Jeg vil tiene jeres Velbaarenhed, jeg skal sige
							Deres Velbaarenhed noget. - skrammereret,
							charmeret, forelsket. - som ikke er for lange
								Hvile, som ikke er til at kimse ad. - Kraftige Lægge hos Mænd
							opfattedes som Tegn paa stor Avledygtighed. - slaae
								Veds, vædde. - Harcelist, naragtig
							Person. S. 217Portechaise, Bærestol. - angrassered, Forvanskning af engageret, optaget. - pardoneer, undskyld. - Mardi
							fr. Mere de Dieu, Guds Moder. - Mon cher,
							fr. min kære. - Paa korrekt Fransk skulde det, henvendt til en
							Kvinde, havde heddet: ma chère. - actionere,
							sagsøge. - Modestighed, Beskedenhed. - mafoi, fr. ma foi, min Tro. S. 218Mobilier, Indbo. - Formue,
							her: Gods. S. 219Adriane, Forvanskning af fr. andrienne, en
							opfæstet, folderig Slæbkjole, der var aaben fortil. - gemeent, almindeligt, udbredt. - vous plait
								il osv. Henrichs Tale er her og i det følgende en vrøvlet
							Blanding af franske Udtryk, latinske og selvlavede Ord. Enkelte Smaaord
							anvender han omtrent korrekt. S. 220ma sæur ... mon frere, petite Canaille, min
							Søster, min Broder, din lille Slyngel. - Poppe,
							Dukke. S. 221.Pynter, Finter, Krumspring. - Den unge Herre er noget extraordinaire hos, der er noget
							usædvanligt ved den unge Mand. - Hasenskræk,
							»Harernes Skræk«, Hase, ty., Hare. Arv er klædt
							som Skytte. S. 222vigtigere, vægtigere, værdifuldere. - Copulationen, Vielsen. S. 224.Amphitrion, »Amphitryon«,
							Komedie af Molière (1668). S. 225.Lanter, en Slags Kortspil. - Eqvipage, Paaklædning; Udstyr. S. 226.Skielm, Slyngel. - fixere
								mig, holde mig for Nar. - Kiæreste,
							Ægtefælle. - fornam jeg, at omsider, mærkede jeg
							til sidst, at. S. 227.Klik, Plet. S. 228Afkom, Atsiamning.-Resolution,Beslutning.-tractere,behandle. S. 229.Prætensioner, Fordringer. - tilforn, tidligere, hidtil. S. 233.Overflød, Overflod. - Conservation, Bevaring. S. 234.berøve, bestjæle. - Estime,
							Agtelse. S. 235admirerer, beundrer. - prosit
								die Mahlzeit, ty. Velbekomme. S. 236.Bagbeest; en Lakaj stod bag paa Kareten. S. 237en Finger i Soddet med (Sod, Suppe), en Finger
							med i Spillet. S. 238.Geburth, Fødsel. - filouterer, narrer, snyder. - Kieldermand, Restauratør (eller Høker) i Kælderetagen. - havde sat sig, var sunket til Bunds. - Signer, fr. Seigneur, Herre (fornem, adelig). S. 240.skiemte, skammede. S. 241.avanceret, skredet frem. S. 242Ærbødighed, Velopdragenhed. - besværger, besværer. S. 243.lovlig, tilladeligt, ærbart. - uvitterligt, ubekendt. S. 244.Harcelering, Narrestreger. S. 245.ungefehr, omtrent. - Capricer, Nykker. - hielpes af
							Drømmen, bringes ud af Vildfarelsen, Forvirringen. S. 247.Conduite, Opførsel. S. 248.genereuse, ædel, ærlig. - Nachspillet, Efterspillet. Paa Teatret opførte man ofte efter
							et alvorligt Hovedstykke et lystigt »Nachspiel«. -
								med Condition, paa. den Betingelse. - Dreng, Tjener. - Spillfugl,
							Gøgler, Nar. S. 249.insinuere, indynde. - altereres, ophidses. S. 250.vankelmodige, forvirrede, forstyrrede. - har nogle Sviin paa Skoven, er lidt til en Side.
							- lovet, lovede. S. 251.særdeles, mærkelig. - sagte,
							sagtens. S. 252.u-besværget, ubesværet, uden Fortrydelse. S. 254.Spectacle, Skuespil. S. 255.pukke, mukke. - jeg trodser
								jer ... at siige, jeg paastaar, at I ikke kan sige. - gemeen, almindelig. S. 256.Characteer, Stand. S. 257.vigtige, vægtige. - hring,
							Vildfarelse. S. 262.Vomitif, Brækmiddel. 