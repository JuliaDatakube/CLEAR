Stævns.Storehedinge Menighed tilegnet.



Du som saa højt Dig bryster

som Sjællands Fremmerstævn,

med bratte Klintekyster,

men ellers mild og jævn!

MedGjorslevsBøgeskove,

medHøjstrupsEgehang, -

Dig Stævns, Dig vil jeg love,

Dig synger jeg en Sang!



Imellem tvende Vande

Du skyder frem dit Bryst;

om dine nordre Strande

gaar Gny af Heltedyst!

Og stolt saa kan Du være

af dine Præstemænd:

Peer Syv, han gjør Dig Ære,

medSorteruphans Ven!



Og vel kan Svalen flagre,

om bedre Plet i Nord,

og vel er dine Agre

et rudret Tavlebord;

men Ruden, den er spækket

med Kløverblomsten sød;

og Bordet, det er dækket:

hver Tavle bærer Brød!



Hvor tidt har Du mig baaret,

Du hvideLilledal,






igjennem Klinteskaaret

til Sundets Havfrusal!

OgHøjerup, Du lille,

hvor staar Du klippefast,

Du skal vist ikke trille

for Stormens vrede Kast!



Ja dejligt er paa Næsset

ved grønne Bølgespejl,

naar Maanen nys har hvæsset

sin skjære Sølversegl,

og naar sit Sølv den fletter

og drysser ud saa rigt,

saaMøenSløret letter

og hilser søsterligt.



Og naar den hulde Maane

til andre Egne flyr,

da blinker hid fraSkaane

mod Stævns de røde Fyr;

de gamle Fjendekyster,

de hjælpes broderlig,

mod Havets Rovdyrslyster

at føre Lysets Krig.



Thi Havet, som kan trille

saa fromt mod hviden Sand,

og blidt i Solen spille, -

detharsin Rovdyrstand!

det har sin hule Brølen,

sin Klo med graadigt Tag;






da gjælder ingen Nølen,

skal ej der saa's med Vrag!



Saa lær ved Stranden Raskhed

I unge Mænd af Stævns!

Lad fare Døs og Dvaskhed,

vær langsom kun til Hævns!

Og vandrer I bag Ploven

i denne rige Muld,

glem ej, det er fra oven

at Laden bliver fuld!



Og I, som Kransen binder

for Mandens Drøm og Daad,

I ejegode Kvinder,

før meer end Naal og Traad!

Baldyr med danske Minder

det bløde Barnesind!

og, væver I og spinder,

da væver Gudsfrygt ind!



Ja gjør som Kirkeboen,

der er paa Klinten sat:

flyt længer ind i Troen

hver hellig Julenat!

saa Kjærlighed maa raade,

og Haabet blomstre frem, -

Gud signe med sin Naade

Jert vindomsuste Hjem!