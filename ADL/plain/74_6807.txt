Gjertrud Rask.



Hvemvarhun?Hans Egedes,

Grønlænder-Præstens Viv!

som bytted Norrlands Præstegaard

med eskimoisk Liv;

som fløj over vilde Vande

paa Haabets vaade Vinge,

for Is-Ørknens Sjæle

et Fredens Ord at bringe.



Her himles hun i Baaden

paa Fjordens kolde Skjød,

under ludende Isbjerg,

som truer Alt med Død;

selv istand at bære,

ja smelte ved sit Hjerte,

hele høje Bjerge

af Mishaab, Nød og Smerte.






Dér sidder hun i Hytten

og holder ud et Tørn

i Osen af vel hundred

trannede Grønlænder-Børn!

Hun skimter et Guds-Billed

bag Øjets Taageramme;

saa lærer hun dem trøstig

et Fadervor at stamme.



Her er hun paa en Valplads,

hvor Helte vilde fly,

blandt koppesyge Kvinder,

hvemEgedegav Ly.

Mens hendes gjæve Husbond

maa bære ud de Døde,

de Døende hun trøster

med Livets Morgenrøde.



Og gik i Kolonien

det høje Rædselsraab:

Nu dø vi Hungersdøden,

vort Meel er sluppet op!

hunpakked ej sin Kiste,

da Tønderne blev tomme,

hun tro'de fast og frejdig,

at Skibetmaattekomme!



Og ej blev hun beskæmmet:

fra Havet kom der Brød!

Og aldrig var hun haabløs

i nogen Slags Nød;






var Modgang ved at isne

Hans Egedes Pande, -

i hans Hustrus Sjæl

var der aabent Vande.



Ak, da han træt og mødig

lod staa fra høje Nord,

da havde han i Stormen

sin Hustrus Lig ombord.

Men knælende han takked for,

paa Danmarks milde Strande,

athunhavde fulgt ham

over de vilde Vande.



Og var hun ingen Thyra,

der bygged Vold og Værk, -

af Troen paa Guds Naade

hun selv blev tømret stærk!

mod Hedningmørkets Hære

hun rejste Hjemmets Virke,

mens hendes fromme Husbond

bygged i Snee Guds Kirke.



Og var hun ingen Dagmar,

som gav de Fangne løs, -

bundne Børnesjæle

hun løste med et Kys!

Og var hun ej Margrete,

som fletted Et af trende, -

Tro og Haab og Kjærlighed,

de tre blev Et hos hende!






Du højbaarne Kvinde

med det borgerlige Navn,

Dig elsker jeg, og Alle,

som med et Kors i Favn

stod Kjærlighedens Forpost

i fjerne Eensomheder, -

Ham, der gav Jer Styrken,

ham elsker jeg i Eder.