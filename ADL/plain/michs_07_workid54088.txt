SOPHUS MICHAËLISREVOLUTIONSBRYLLUPSKUESPIL I TRE AKTERKJØBENHAVN OG KRISTIANIAGYLDENDALSKE BOGHANDELNORDISK FORLAGMDCCCCVISOPHUS MICHAËLISREVOLUTIONSBRYLLUPSOPHUS MICHAËLIS:DIGTE. 1888.SYND. 1891.VANEMENNESKER. 1892.AUCASS1N OG NICOLETE. 1893.SOLBLOMSTER. 1893. Anden Udgave 1901.ÆBELØ. 1895. Tysk Oversættelse af Marie Herzfeld; 3. Oplag. Polsk af Jozéfa Klemensiewiczowa. Hollandsk af D. Logeman van der Willigen. Bøhmisk af Hugo Kosterka.AUCASSIN OG NICOLETE. Opera. 1896. 2. Oplag. Tysk Oversættelse af Eugen von Enzberg.SIRENER. 1898.LIVETS FEST. 1900.DØDEDANSEN. 1900. Tysk Oversættelse af Helene Klepetar. Hollandsk af D. Logeman van der Willigen.GIOVANNA. 1901. Svensk Oversættelse. Tysk af Marie Herzfeld. Hollandsk af D. Logeman van der Willigen.PALMERNE. 1904.REVOLUTIONSBRYLLUP. Skuespil i tre Akter. 1906. Paa Tysk ved Marie Herzfeld, paa Engelsk ved Ellie Weekes.LÆGEN. Skuespil i fire Akter. 1906. Paa Tysk ved Marie Herzfeld, paa Engelsk ved Ellie Weekes.GUSTAVE FLAUBERT; SALAMMBÔ. 1902.GUSTAVE FLAUBERT: DEN HELLIGE ANTONIOS' FRISTELSER. 1904.BILLEDHUGGEREN J. A. JERICHAU (under Trykning).SOPHUS MICHAËLISREVOLUTIONSBRYLLUPSKUESPIL I TRE AKTERGYLDENDALSKE BOGHANDELNORDISK FORLAGFORLAGETS BOGTRYKKERI1906BETTY NANSENTILEGNETPERSONERNEALAINE DE L'ESTOILE.ERNESTE DES TRESSAILLES.Du BARTAS.ABBED COPIN.LÉONTINE.MESTER JÉRÔME.PROSPER.DAVOUT.MONTALOUP.MARC-ARRON.JEAN LASQUE.Slottet Trionville i Nærheden af Condé.13.—14. Floréal Aar II.(Maj 1793.)FØRSTE AKTSlotssal. Altan ud imod Parken. Hjørnevindu til Slotsgaarden.ALAINE DE L'ESTOILEfra SideværelsetLéontine!LÉONTINEbøjet ud af VinduetJa.ALAINE DE L'ESTOILEKommer du ikke, naar jeg kalder? Frem i Døren. Léontine!LÉONTINEvender sig omJeg maa dog se efter, Naadigfrøken.ALAINE DE L'ESTOILEHvem Rytterne er? Har du en Kæreste iblandt dem?LÉONTINEJeg kender en højfornemme Dame, der har sin Brudgom imellem dem.ALAINE DE L'ESTOILEnærmereEr Markien selv med?LÉONTINENaadigfrøken gav mig ikke Tid at se rigtig efter.ALAINE DE L'ESTOILEmod VinduetEr han der?LÉONTINEMen Naadigfrøken, Eders Korset staar aabent.ALAINE DE L'ESTOILESaa skynd dig dog.LÉONTINEJa, ja, Naadigfrøken.Begynder at knappe.ALAINE DE L'ESTOILEVil du ikke høre! Gaa straks hen og se efter.LÉONTINEved VinduetDet er en meget fin Kavaler. Han er knap til at kende. Han skinner som en Perle. Hvid fra Top til Taa. Silkeskærf. Strudsfjer. Selv Kokarden er som Sne. Saadan ser der vist ud i Versailles. Ikke Spor af Trikolore.ALAINE DE L'ESTOILEHvad snakker du om Trikolore! Tror du, min Brudgom har mer end een Farve?Luk Vinduet og sig, han kommer for tidlig.ERNESTE DES TRESSAILLESudefraHallo! Er dit naadige Herskab færdig, Léontine?ALAINE DE L'ESTOILEflygterNej, nej!LÉONTINEHvor tør I lade Eder se saa tidlig, Herr Marki?ERNESTE DES TRESSAILLESHar I ikke glemt det vigtigste?ALAINE DE L'ESTOILEHvad er det, Léontine?LÉONTINEHan har nogle Blomster i Haanden.ALAINE DE L'ESTOILEBlomster?ERNESTE DES TRESSAILESHar din Naadigfrøken sin Brudekrans?LÉONTINEGud! Det er en hel Gren fuld af hvide Orangeblomster.ALAINE DE L'ESTOILEMine Brudeblomster. Hvor har han kunnet finde dem?LÉONTINETak! Han staar op i Stigbøjlerne og ræk- ker dem paa sin Kaardespids. Kan Markiens Sabel skyde den Slags Skud — og i Maj Maaned?ERNESTE DES TRESSAILLESJeg har selv set paa, at de sprang ud i Morges. De kommer lige fra Valenciennes.ALAINE DE L'ESTOILEErneste dog! Er han forrykt! Fra Valenciennes? Konventets Tropper staar i Byen.LÉONTINETør Markien saadan gaa sine Dødsfjender under Øjne?ERNESTE DES TRESSAILLESDet er ikke farligere end at gaa dig under Øjne, Léontine. Nu har alting vendt sig. Dumouriez har kastet Masken. Han er gaaet over. Han er vor med Hud og Haar. Han forærer os baade Valenciennes, Lille og Condé. I Morgen den Dag gaar vi syd paa — i Stormskridt mod Paris.LÉONTINEvender sigHører I, Naadigfrøken?ERNESTE DES TRESSAILLESEr dit naadige Herskab deroppe, Léontine?ALAINE DE L'ESTOILENej! Han maa ikke komme. Luk dog!LÉONTINEFarvel, Herr Marki: I er kommen altfor tidlig. Lukker. Sikke Blomster, Naadigfrøken. Naa, I faar en Helt til Mand! Dem snapper han fra en fjendtlig By, lige saa let som Gaardskarlene tager en Kommenskringle i en Karruseltur.ALAINE DE L'ESTOILESmaa bitte, bitte Knopper. Lige til at aabne med et Kys.LÉONTINEtager BlomsterneDet er slet ikke Jeres Sag, Naadigfrøken. Det er Jer, som er Knoppen, der skal kysses. De maa fæstes til Sløret. Vær saa naadig at bøje Jer, min Dejlighed. Nu skal I vænne Jer til det. Grenen sidder som et helt Diadem.ALAINE DE L'ESTOILEgriber hende om begge ArmeAa, Léontine, jeg har Tid endnu. Skal vi kaste Blomsterne og hele Stadsen og løbe væk! Hvorfor skal jeg giftes — over Hals og Hoved — for at faa en Beskytter — der forlader mig med det samme. Trænger jeg først til en Beskytter nu? Jeg, som har siddet over Aar og Dag alene, uden Fader, uden Broder, uden en eneste af mine egne. Mens de andre flygtede over alle Bjerge og alle Grænser — Emigranter, Emigranter! Skrækken jog dem til alle Sider, de fløj som Spurve for en Tromme. Hvad skal jeg med en Beskytter nu, da Faren er forbi? Jeg var jo den eneste, som turde blive.LÉONTINEDet var da godt, at I blev, Naadigfrøken.ALAINE DE L'ESTOILESløret maa længer tilbage.LÉONTINESaadan. Hvad havde de ellers gjort ved Jeres dejlige Fædrenegods? Jakobinerne havde plukket det i Stumper. Enhver Emigrant har jo forbrudt sin Ejendom.ALAINE DE L'ESTOILENu faar de alting tilbage, Léontine.LÉONTINEDet siger den naadige Herr Marki. Men jeg vil se det, før jeg tror det. Det eneste, jeg kan se for Øjeblikket, er, at Mage til Brud har der aldrig været paa Trionville. Nu kan I spejle Jer i alle de gamle Forfædres Øjne rundt omkring paa Væggene.ALAINE DE L'ESTOILESynes du, det er hyggeligt? Alle de stive Glasøjne. Ikke et eneste venligt Blik. Ikke en levende Haand, der kan føre mig til Brudeskamlen. Faders har været kold et helt Aar. Hvad mener du om disse døde Bryllupsgæster?LÉONTINENaadigfrøkens Brudgom har Liv for dem allesammen. I skal se, de ramler ned af Panelerne, naar han taler.ALAINE DE L'ESTOILELéontine, jeg vil ikke.LÉONTINEMen Gud, hvad er det, I ikke vil?ALAINE DE L'ESTOILEJeg vil ikke, Léontine. Pluk du hele Pynten af mig. Har jeg ventet saa længe, kan jeg vente det Par Maaneder endnu, til Frankrig igen er blevet sig selv.LÉONTINENu skulde I se at blive Jer selv, Naadigfrøken. Véd I af, at Klokken næsten staar paa Slag? Jeg er vis paa, Abbed Copin er paa Trapperne.ALAINE DE L'ESTOILEHvorfor skal jeg holde Bryllup midt i Felten, naar Krigen dog snart har Ende? Hvad ligner dette Hastværk af Markien, Léontine?LÉONTINEDet kan I spørge? Nu rykkede I Kransen skæv, fy. Markien blev trolovet med Jer, da I endnu laa i Jeres lille forgyldte Vugge. Han har ventet tyve Aar af de treogtyve, han er. Han har set Jer som et grønt Skud, som en Blomst i Knop. Tre hele Aar har han savnet Jer. Nu er I som et modent Bær. Se Jer selv i Spejl, dèr er Nakkespejlet, Naadigfrøken. Om jeg saa var Feltmarskalk for den samtlige Emigrant-Armé, lod jeg den gøre Holdt under Jeres Vinduer, eller ogsaa lod jeg dem ryge og rejse ad Helvede og Paris til, før jeg marscherede forbi uden at plukke min lille Paradisfugl.ALAINE DE L'ESTOILELéontine!LÉONTINESkulde han ikke have Appetit? Tyve Aars Sult at stille paa en eneste Nat.ALAINE DE L'ESTOILELéontine!Slaar hende med Haandspejlet.LÉONTINEDet er ikke mig, men Jer selv, I slaar paa Munden. Og dèr kan I høre, nu slaar Jeres Time.Klokkerne begynder at ringe fra Slotskirken. Abbed Copin kommer i Messedragt, ledsaget af Kordrenge med Røgelsekar.ABBED COPINMit kære Barn. Saa lig din Moder, da hun første Gang stod paa Trionville. Nu ringer Klokkerne Befrielsen ind over Landet. Det landflygtige Frankrig strømmer til dit Bryllup. Det første Varsel om Freden.ALAINE DE L'ESTOILEMen er det ikke syndigt, Fader, at tænke paa sig selv i dette højtidelige Øjeblik, da vore landflygtige Brødre vender hjem til Frankrigs Jord?ABBED COPINkysser hende paa PandenDin Vielse skal vorde en Indvielse. Dit Ægteskab et Symbolum. Jeg genforener i dig vort hellige Fædrelands Jord med dens retmæssige Besidder. Det er Frankrig, som atter vies til sin Herre. Du er selve Landet, mit skønne Barn, du, som blev gennem Trængslernes lange Aar. Og han, som venter dig, er Landets hjemvendte Herre. Sig som de forstandige Jomfruer: Brudgommen kommer. Se, jeg er rede.ALAINE DE L'ESTOILEMen han kommer med fremmede Vaaben, Fader.ABBED COPINDet fremmede Vaaben er Retfærdighedens Sværd. Det var kastet ud af dette stakkels hjemsøgte Land. Bøddeløksen var traadt i Stedet. Husk, hvor faa Maaneder det er siden, de myrdede Herrens Salvede i det ryggesløse Paris. Hævnen hører mig til, har Herren sagt. Og Hævnen kommer med Ild og Sværd. Vær stolt, kære Barn, at din Brudgom er en af dem, der bringer os Retfærdighedens Vaaben tilbage.En Skare Emigrant-Officerer kommer ind, førte af Kaptajn Du Bartas, stiller sig i to Rækker, drager Kaarderne og krydser dem.DU BARTASNaadige Frøken, tillad Eders Brudgoms Venner og Vaabenfæller med vore Klinger at bygge Æreporten over Eders Vej til Bryllupsaltret. Gud beskytte Frankrig! Gud velsigne denne første Pagt paa Fædrelandets hellige Grund!Ført af Abbed Copin gaar Alaine de l'Estoile hen under Kaarderne. Officererne danner Følge. Alle ud undtagen Léontine.LÉONTINEved Døren, klapper i HænderneSkynd Jer, Mester Jérôme. Der skal dækkes her.Hushovmesteren kommer ind med Tjenere.MESTER JÉRÔMEHvor mange skal der dækkes til, Mamsel?LÉONTINEHvor mange fremmede Heste har I paa Stalden, Mester Jérôme?MESTER JÉRÔMESpørg Staldkarlen, Jomfru Næsvis.LÉONTINEOg spørg I Herren til Trionville, Herr Stumtjener.MESTER JÉRÔMEMan faar nok Svar af en Marmorkiste.LÉONTINEDen ny Herre, mener jeg.MESTER JÉRÔMEHar ikke den Ære. Han er ikke forestillet for mig endnu.LÉONTINEHar man hørt Mage! Skal nu Herskabet forestilles for Høvederne?MESTER JÉRÔMEHvordan vover du at tale til Hushovmesteren paa Trionville? Vent, til jeg faar mine Handsker paa.LÉONTINEOg hvordan vover I at tale om Jeres Herre?MESTER JÉRÔMEJeg slaar dig paa dit skidne Mundtøj. Nej, det var Synd for mine Handsker. Husk nu vel paa, jeg taaier ikke et uvedkommende Muk i den Spisesal, hvor jeg skal kommandere. Pierre, ræk mig min Stok. Sss—sss! En, to, tre! slaar i Bordet. Begynd! Til en intime Havestue-Middag kan ikkun dækkes til ti allerhøjst. Egenlig mellem tre og ni, ikke under Gratiernes og ikke over Musernes Tal. Altsaa ti Kuverter — nej, lad os nøjes med Musernes ni. Det mellemstore Sølvstel. Neptun-Opsatserne. Blaa kinesiske Vaser til Blomster. Højsæder fra Riddersalen, to til Brudeparret. Greverne af Trionvilles Guldpokaler, ogsaa den sidste, skænket af Hans Majestæt, nu højsalig Kong Ludvig den Sejstende, højlovlig Ihukommelse! Ingen Adelsmand vender hjem til Frankrig og løfter sit Bæger uden at mindes, hvad vi har mistet. Kongen er død, og endnu har vi ingen ny. En, to, tre! Rap Jer, lad Poterne løbe! Hvad staar du dèr og maaber efter, Prosper?PROSPERJeg spør kun, Jeres Velbaarenhed: Er vi Franskmænd, eller er vi ikke Franskmænd?MESTER JÉRÔMEHvorfor spør du ikke: Er vi Mandfolk, eller er vi ikke Mandfolk?PROSPERDet bliver saadan omtrentligen det samme. Ligger vi altsaa paa den rigtige Side af Grænsen, eller gør vi det ikke?MESTER JÉRÔMEDu ligger vist paa den forkerte Side, lille Prosper.PROSPERVil Jeres Velbaarenhed vise mig den Villighed at glo ud af Vinduet?MESTER JÉRÔMEVil Jeres Impertinence ryge ud af Døren med den Slags ubehøvlede Spørgsmaal!PROSPERHar Jeres Velbaarenhed da ikke set, det er Østerrigere, vi har i Indkvartering?MESTER JÉRÔMEØsterrigere eller ikke Østerrigere, hvad — om jeg saa maa sige — rager det dig? Du har kun at lægge Mærke til, at det er vore egne lovlige Herrer, der kommer hjem og vil rense Fædrelandet for alle Jakobinerslyngler og Kongemordere.PROSPERJeg siger Tak for Rensning. Skal jeg have mit Kammer fejet, kan jeg gøre det selv og har nok i en god fransk Kost; vi behøver ingen indførte Ris. Paa Porten med Belgerne og Prøjserne og Østerrigerne! Naar galt skal være, er en indfødt Jakobiner alle Dage bedre end en udenlandsk Storhertug. Har Jeres Velbaarenhed ikke set den sidste Proklame fra Konventet? Maa jeg saa bede Jer læse denne her?MESTER JÉRÔMEslaar til den med sin StokPas paa, lille Prosper, at vi ikke snor dig en Strikke af dine Proklamer.PROSPERtager en ny frem af LommenVil I læse den op, eller skal jeg? Om I saa tusind Gange slaar den i Stumper, véd jeg lige godt, hvad der staar: Enhver Emigrant over fjorten Aar straffes med Døden. Alle Emigranter er Landsforrædere. Enhver, som hjælper eller huser en Emigrant, er skyldig til Guillotinen. Forstaar I! Lad Emigranterne komme hjem igen som de Syndere, de er, og faa det Livfuld Hug, de har fortjent. Be'r de om Forladelse, værsaaartig — uartige Børn véd, hvor Kløene svi'er. Men den Onde skal knuse mig, om jeg staar paa Tæerne for østerrigske Spioner eller tyske Indbrudstyve — herut! de har ikke noget her at gøre.MESTER JÉRÔMEVed højsalig Kong Ludvigs Hoved: Fyren raser! Han holder Brandtaler midt paa Bjerget. Bravo! Bliv dog ved! Emigranterne er her straks for at høre paa dig. Det er ret, tag dig til Halsen. Galgenfugle véd, hvor Rebet snærer.LÉONTINEfra VinduetStille! stille dog! Der har vi Brudefølget.Klokkerne kimer stærkere. Brudeparret kommer under Officerernes krydsede Kaarder. Bønderpiger strør Blomster.ERNESTE DES TRESSAILLESTak! Tak, mine dyrebare Venner og Vaabenfæller. I viser os en Ære, der er altfor overvældende. Øjeblikket er højtideligt. Efter Aars Skilsmisse er vi igen paa Fædrelandets Grund. Vi burde knæle og kysse Jorden, vi staar paa. Tak, fordi I gør dette Gensyn festligt og et Øjeblik slaar Kres om to Lykkelige, der endelig forenes efter Aars Skilsmisse.ALAINE DE L'ESTOILETak! I min afdøde Faders Navn beder jeg Herrerne være Trionvilles Gæster i Dag.DU BARTASkysser hendes HaandNaadige Frue, om vi røvede blot et af Eders Bryllupsdags Minutter, vilde det være Synd. Behold ham alene denne ene korte Dag. Husk, han er endnu ikke helt Eders. Fra i Morgen tjener han igen med os vor fælles Elskerinde, af hvis Haand I først faar ham tilbage, naar hun atter er befriet. Det skønne Frankrig er taget med Vold. Ingen af os tør tænke paa sin egen Lykke, saa længe hun ikke er hævnet.ERNESTE DES TRESSAILLESTør jeg da tænke paa min? Mine tro Kammerater, bør jeg ikke følge Jer straks?DU BARTASKære Marki, for en eneste Dag har I Vaabenhvile og tør tjene Venus, ikke Mars. Dette Bryllup midt i Krigen har en hellig Betydning for os alle. Det fejrer de Landflygtiges Genforening med Fædrelandet. Vær nu tryg, skønne Frue, og nyd Eders Dag. Faren er allerede forjaget helt fra denne Grænse. Dumouriez har brudt alle Fortidens Broer af bag sig. Han har sluttet sig uigenkaldeligt til vor hellige Sag. Han har fængslet og udleveret os Konventets Udsendinge, han har lovet os alle Nordgrænsens Fæstninger. I dette Øjeblik rykker vi ind i Condé. Giv os i Morgen en opflammet Helt tilbage, naar vi sejrrige gaar syd paa for igen at bringe Hæderen og Freden ind i Frankrigs Hjerte. Her skal i Dag ingen Bryllupspokaler tømmes af andre end de Nygifte. Men eet Løfte skal forene vore Kaarder, eet Haab og eet Ønske: Gud beskytte Frankrig og Frankrigs ældgamle Trone! For Frankrig sværger vi at kæmpe ved Brudekransen paa Eders skønne Hoved.OFFICERERNEløfter deres Kaarder over Brudens HovedMed Gud for Frankrig og Frankrigs ældgamle Trone!DU BARTASFarvel, Marki. Til Lykke! Men sov ikke fra Réveillen i Morgen. Vi ses i Condé.Ud med Officererne.MESTER JÉRÔMETør jeg allerærbødigst lykønske mit høje Herskab. Og bede Herr Markien undskylde, at Taflet er dækket her. Det er efter den naadige Frues egen Befaling.ALAINE DE L'ESTOILEGode Mester Jérôme, som I ser, er ethvert Bryllupsgilde udsat. Der skulde kun være dækket til to. Og Eders elskværdige Opvartning vil I gemme til en anden Gang.MESTER JÉRÔMEEders Naade vil ikke unde mig den Gunst at tjene Eder paa Eders Bryllupsdag?ALAINE DE L'ESTOILEGode Jérôme, se efter, om Sørgefloret endnu hænger om min Faders Stol. Det maa ikke tages bort, før Landet igen har sit lovlige Styre. Men den nye Herre til Trionville skal ikke glemme den Troskab, I har vist hans Forgænger.MESTER JÉRÔMEEders Naade gør mig skamfuld. Naar ønsker mit naadige Herskab at spise?ALAINE DE L'ESTOILEHvad Øjeblik Markien er sulten. Léontine og Prosper kan vente paa nærmere Besked.MESTER JÉRÔMEProsper, Eders Naade?ALAINE DE L'ESTOILEJa, Prosper. Hvad er der med ham?MESTER JÉRÔMEProsper, Eders Naade, Prosper er …ALAINE DE L'ESTOILEMen saa sig, hvad han er.MESTER JÉRÔMEJeg væmmes ved at tage Ordet i min Mund. Prosper er …ALAINE DE L'ESTOILESpedalsk maaske? Morder? Røver? Hvad er det dog?MESTER JÉRÔMENoget meget værre, Eders Naade. Prosper er … Ja … Jakobiner!ALAINE DE L'ESTOILEUha! Gaar nu det røde Spøgelse her omkring ved højlys Dag? Prosper har tjent min Fader i tyve Aar. Og nu er han pludselig bleven forgjort? Nej, nej, lille Mester; de Jakobinere ringer altfor stærkt i Eders Øren. Og de Klokker kimer altfor voldsomt for vore. De ringer os ind i Evigheden.Mester Jérôme og Tjenerne gaar. Ringningen hører op.ALAINEEndelig.ERNESTEEndelig.Tager hende ved Haanden og ser sig om til alle Sider.ALAINESkal du hilse paa alle mine Aner, Erneste?ERNESTEPaa alle mine Barndomsminder, Alaine.ALAINEIkke paa mine?ERNESTEDu har jo ikke set dig selv, Alaine. Mit Billede af dig er knyttet til disse Vægge som et Portræt til sin Baggrund.ALAINEOg nu betragter du Baggrunden og ser ikke paa mig selv. Og du kysser mig ikke engang.ERNESTEbøjer sit Ansigt over hendes HaandJeg tror, jeg drømmer. Og jeg tror, jeg vaagner, om jeg pludselig fæster mine Læber paa dine. Saa lidt der skal til! En Draabe smeltet Voks vil vække dig og rive os begge ud af Drømmen.ALAINEDu tænker paa Billedet, du gav mig engang, min lille Legekammerat. Hvor Psyke bøjer sig over Amor.ERNESTENetop som nu.ALAINEMed en lille Lampe i sin Haand. Saa er det jo dig, der skal vaagne, Erneste.ERNESTEGid jeg skulde sove altid her hos dig og aldrig vaagne mer. Slaar sine Arme om hende. Her er mit Fristed, her er min Drøm.ALAINEOg Helten, som skal vaagne i Morgen? Som skal sove sig Styrke til. Vil du dog blot lukke dine Øjne her hos mig!ERNESTEKan jeg det? Virkeligheden lurer uden om os, stor og stum og fuld af Forventning. Væggene har omringet os, Solen gaar paa Vagt udenfor, Træerne stirrer ind paa os, alting er Vidne. Gulvet knirker aarvaagent for hvert af mine Skridt. Livet følger mig i Hælene. Nede i Stalden staar min Hest og venter paa mig. Trompeten er rede til at løsne sit Skrig, Trommen er spændt paa sit Bulder. Min Kaarde har skærpet sin Sult efter at bide, min Pistol ruger over sit Knald — saaledes raaber Livet paa mig fra alle Sider, og jeg vil kun Drømmen.ALAINESaa tag den, store Barn.ERNESTESom en Sæbeboble mellem min Hænder. Den brister ved den mindste Berøring. Om nogle Timer sidder jeg igen paa Hesteryggen med Rimdugg om Munden og Vaabenkulde mellem Fingrene. Med en hul Parole mellem mine Tænder: For Alter og Trone! Er da Livet ikke andet end disse store Slagord, der fylder Munden som Isklumper.ALAINEHvis du endnu har dem i din Mund, saa lad mine Kys smelte dem.ERNESTEFaar vi Tid til at være lykkelige? Jeg er som en Dreng, der er skulket af Skole, af Krigsskolen.ALAINEFor i Morgen at jages i den igen.ERNESTEEfter et Par Timers Leg.ALAINEBryllupsleg.ERNESTEJa, gid vi kunde lege som før. Tror du, disse Aar har forandret mig? Fædrelandet — det er for mig kun dig. Frankrigs Grænser var for mig Træerne i Trionvilles Skove. Da jeg saa Taarnspiret funkle frem over Løvet, tog mit Hjerte paa at skælve, som var det Fligen af dit Slør, jeg skimtede. Der var kun een Vej ind i Frankrig. Den bar mig imod dig. Jeg higede som Trækfuglen mod sin gamle Rede.ALAINEOg fandt du den forladt? Lod Bruden dig vente? Havde hun ikke sin Bryllupsklædning rede? Hvad vilde Fader have sagt til dette styrtende Hastværk! Giftermaal med en halv Dags Varsel —ERNESTEOg Skilsmisse med en Nats —ALAINETænk dog ikke paa Dagen i Morgen, du store Skoledreng.ERNESTEJa, gør mig til en Dreng igen. Hele Frankrigs Rige ligger her i din Park. Dammen dernede — det var mit Verdenshav. Heroppefra nikkede du til mig som en Dronning til sit Folk. Stor og naadig. Jeg var din Page, og jeg var din Ridehest. Aldrig var jeg saa glad og stolt, som naar du red paa min Ryg efter Regnen ned gennem de lange vaade Gange. Med din Haand rispede du Draaberne af Buksbomvæggene og trillede dem levende ned over min Hals. Jeg sprang af Fryd over at føle dine smaa Hæle i mine Hænder. Du sporede mig i Siderne.ALAINEOg du vrinskede som en rigtig Hest. Og du vilde ikke slippe mig ned igen.ERNESTEJo mer du sporede, des vildere løb jeg. Husker du den Aften?ALAINEVist gør jeg ej. Du maa ogsaa være min Hukommelse.ERNESTEDu var sprunget af og løbet fra mig. Vi skulde hjem. Onkel stod allerede paa Trappen, Hestene prustede af Utaalmodighed. Jeg løb op ad Taarntrappen, stormede gennem alle Salene for at finde dig. Jeg rendte som til Væddeløb og skingrede dit Navn op under alle Lofterne. Jeg styrtede gennem Riddersalen, hvor den sidste Sol gnistrede hen over Tapetets Gyldenblomster — jeg syntes, du selv var foran mig som en flygtende Solstraale. Tilsidst faldt jeg herind. I det sorteste Mørke. Kastanietræernes Skygger laa væltede hen over Gulvet. Det var som at træde i gabende Huller. Og alting var musestille. Væggene lyttede. Men Luften aandede omkring mig. Og jeg selv holdt, mit Vejr. Gennem de aabne Vinduer hørte jeg langt borte i Skoven Gøgen kukke. Jeg stod og talte alle Slagene — det sidste blev ligesom hængende henne i Gardinet.ALAINEKukkuk.ERNESTEDet var dig. Du sad skjult i Vinduskarmen. Jeg krøb ind bag Gardinet og gemte mig hos dig. Jeg trykkede mit Ansigt ned i dit Skød, lige i dine to Hænder, der tog om mit Hoved.ALAINESom kunde det være en stor solvarm Melon, der putter sig ind under Bladenes Skygge.ERNESTEOg jeg aandede mig helt bort mellem dine lune bløde Hænder. Vi hørte dem raabe og søge nede i Parken. Jeg tror, de bildte sig ind, vi var faldne i Dammen. Da jeg langt om længe lukkede Øjnene op, kunde jeg ikke se andet, end at du smilede til mig — der løb et Guldblink over dine Tænder — og du viste mig Nymaanen udenfor — den faldt som en funklende Stump Guldring ned mellem Bladene paa Træerne.ALAINEErneste, du er jo Dreng endnu.ERNESTEDu bøjede dig ned over mig — det var ligesom Nymaanen, der kyssede mig. Den spejlede sig i dine hvide vaade Tænder. Et Par Øjeblikke efter var hver til sit. Du laa i din brede Himmelseng, og jeg red med Onkel ud ad Landevejen. Nymaanen dryppede i alle Hjulsporenes Pytter. Hver Gang jeg saa paa Maanen, kyssede du mig igen.ALAINEkysser hamSom nu.ERNESTEJa. Jeg har aldrig været andre Steder end her hos dig.ALAINEDu har blot drømt, du var Emigrant.ERNESTEJeg kom aldrig bort fra dig. I Køln, i Bryssel, i London — paa Gymnasiet og i Officersskolen — hos Slægtninge, blandt Vildfremfremmede — bestandig var mine Tanker hos dig, altid laa mit Hoved i dit Skød.ALAINEOg voksede som Melonen bag sine Blade.ERNESTELe kun! Har du aldrig mærket det? Utallige Nætter har jeg listet mig ud af Sovesalen og er gaaet op paa Bastionen for at se paa Maanen og tænke paa dig. Kunde du ikke mærke det?ALAINEAt du gik op paa Bastionen? Min kære Dreng, hvad tror du, vi kunde mærke, vi, der blev siddende, mens alle de andre rømte, som var der Pest i Landet. Emigranterne kom over Trionville. Flygt, sagde de, hvor tør I blive? Men Fader sagde: Hvorfor skulde vi flygte? Vi flygter ikke. Jeg sidder paa min lovlige Grund. Hvem vil tage min Jord fra mig? Vi bliver. Bliv! sagde han til mig paa sit Dødsleje: Bliv! Du har først forbrudt din Arv, naar du rømmer.ERNESTEOg du blev.ALAINEOg jeg bliver.ERNESTEFølg med mig.ALAINEDu og alle I, som flygter, har jo nu kun een Vej og eet Maal: tilbage til Pligten! Og jeg har kun dette ene Sted at vogte, til Frankrig er befriet.ERNESTEGodt, at det ikke varer længe.ALAINEVéd du det sikkert? Har du faaet Ilddaaben?ERNESTEKun af dig. Jeg kom for sent til Neerwinden. Men Krudtslammen drev endnu i Luften. Vi unge snuste den i os — den gav Appetit efter mere.ALAINEHar du tænkt over, hvad det vil sige, at du skal gaa imod dine egne Landsmænd?ERNESTEMine Landsmænd? — Pariserbærmen, Sjovere og Fiskekællinger, Rakkere og Bønder. Vi gaar imod Slagterøkser og Høtyve.ALAINEJeg synes, I maa lukke Øjnene, naar I skal til at slaas.ERNESTESaa ser vi dobbelt rødt — Kong Ludvigs afhuggede Hoved.ALAINEUh! Se saa hellere paa mig.ERNESTEAlaine, tilgiv mig. Det var dig selv, der mindede mig om, at jeg er Emigrant og Soldat.ALAINEOg Brudgom?ERNESTEJeg skulde ikke være andet.ALAINEOg du kan ikke engang kysse. Hvad tror du, en Brud bryder sig om Alverdens afhuggede Hoveder, om Kanoner og Bastioner, om Guillotiner og Furieminer, om Sot og Helse og Rigens Frelse? Der er kun eet, et eneste. Jeg havde tænkt mig mit Bryllup som en Orkan. Det skulde rive mig ud over det vildene Hav. Jeg kan selv blive til et Verdenshav. Jeg har aldrig set Havet, men jeg har tænkt mig det. Det ene Hav skal sluge det andet. Jeg breder begge mine Arme ud over det grænseløse, jeg higer efter at kaste mig deri. Hører du: jeg jubler, naar det sluger mig.ERNESTEomfavner hendeAlaine!ALAINEEr der noget andet til? Om saa hele det skønne Frankrig forgik i dette Øjeblik, skulde vi to mærke det?ERNESTEAlaine!ALAINEDu bliver saa bleg. Du skælver. Kysser jeg dig for voldsomt?ERNESTEDu beruser mig. Jeg er saa ganske uvant — og al denne stærke Vin.ALAINEMin Elsker er maaske endogsaa fastende? Du har intet spist?ERNESTEsmilerJo, i Morges.ALAINEOg hele Dagen siden? Du er redet til Valenciennes efter mine Orangeblomster. Du har samlet dine Kammerater til mit Æresfølge. Du har været i Marken med din Eskadron?ERNESTEKun en Times Tid.ALAINEOg du tør ikke være din Sult bekendt? Lad os dog spise. Léontine, Prosper! Ringer, begge kommer. Hvor bliver Maden af? Vil I sulte os? Hvorfor ser du paa mig, Léontine? Du har ikke engang ønsket mig til Lykke. Er du skinsyg?LÉONTINEnikkerSynes Naadigfrøken ikke, jeg har Grund dertil? Hvem har i alle disse Aar ligget Skønjomfruen næst?ALAINE DE L'ESTOILEJeg tror, du vil, Léontine. Hvad gaar der af Jer? Hvordan er det, Prosper staar og nidstirrer mig?PROSPERNaadige Frue, tør jeg servere?ALAINE DE L'ESTOILETil Bords, Herr Marki. Du ligner ikke just en Jakobiner, Prosper. Spis, Erneste. Og lad Vinen styrke dig.Prosper, hvad er det, du gør ved Markiens Hat?PROSPERJeg ærgrer mig, naadige Frøken.ALAINE DE L'ESTOILEMen hvad skal det sige, Prosper?PROSPERDet er første Gang, jeg ser en Emigrant- Kokarde saadan lige i Øjnene. Jeg havde med Skam at melde aldrig drømt om, at Svineriet skulde komme indenfor Dørene paa Trionville.ALAINE DE L'ESTOILEProsper!!LÉONTINEEr du forrykt, Prosper?PROSPERLevede den salig naadige Greve, er jeg vis paa, han gjorde Naadigfrøkenens Herr Gemal den Vennetjeneste at pille Skidtet væk, før det er for silde.LÉONTINEMen du Fredsens Gud, Prosper, læg dog straks Markiens Hat.PROSPERNu kan I lade mig slaa ihjel, naadige Frøken eller Frue, Gud forlade mig, men jeg skærer den af alligevel.ERNESTE DES TRESSAILLESEr Slynglen fra Forstanden? Alaine, hvad tillader du dit Tjenerskab?ALAINE DE L'ESTOILEDet er ikke mit mere. Prosper kan gaa.PROSPERProsper kan gaa. Javel. Prosper skal gaa, og Prosper vil gaa. Men ikke før jeg har sagt min salig Herres naadige Frøken Datter et lillebitte advarende Ord nedenfra og opefter. Det skal ikke ske to Dage i Træk paa Trionville, at Østerrigere og tyske Kæltringer og Landsforrædere sidder til Højbords her inden Døre. Ud med Væggetøjet. Ja skænd kun, saa Tapeterne rasler ned af Væggene. Vore egne Soldater, de staar kun en lille halv Time herfra. De vil skælde, saa Tagstenene flyver af Huset, naar de kommer og finder Emigrant- Kokarder i denne trofaste franske Rede.ALAINE DE L'ESTOILEHvilken Frækhed! Vil du tie og gaa!ERNESTE DES TRESSAILLESrejser sigDette er uhørt. Afsted med den Tølper! Mine egne Folk skal komme op.PROSPERSpar Jer Ulejligheden, Herr Marki. Nu har jeg talt fra Leveren, og nu er jeg igen saa stum som en Sauceskaal. Sauceskaalen er lidt skaaret i Kanten, men den kan ikke gøre for det.Serverer.ERNESTE DES TRESSAILLESBliv mig fra Livet! Jeg skal da ikke spise i denne Jakobinerstank?ALAINE DE L'ESTOILELad mig give dig. Hvad vil du bryde dig om denne uartige Hund? Han har været paa Trionville i tyve Aar, før han afslører sin sande Natur.LÉONTINEProsper, du gør bedst i at gaa.ALAINE DE L'ESTOILESpis dog, Erneste. Du har ikke engang drukket med din Brud.ERNESTE DES TRESSAILLESMin Barndoms Drøm, min Manddoms Brud! Løfter sit GIas. Hvem er det, som skyder, Alaine? Jages der i Parken paa denne Tid?ALAINE DE L'ESTOILENej. Hvor kan det være? Og hvad er det? Har min høje Herr Gemal befalet Regimentsmusiken at komme og spille til Taffels?ERNESTE DES TRESSAILLESDet maa være en af Bataillonerne, som marscherer forbi.ALAINE DE L'ESTOILEMen den nærmer sig, den vokser. Den er helt inde i Parken. Det er alligevel en Overraskelse, du har til mig.ERNESTE DES TRESSAILLESJeg forsikrer dig —ALAINE DE L'ESTOILEHvad er det, de spiller? Disse Trommer — Léontine, du kender den Melodi?LÉONTINEHvad er det, de spiller, Prosper?PROSPERstirrer ud i LuftenLÉONTINEDu véd det, Prosper?PROSPERDet véd selv Børnene i Modersliv.ALAINE DE L'ESTOILEaandeløstJa. Er det muligt?ERNESTE DES TRESSAILLESspringer opHvad er det, Alaine?ALAINE DE L'ESTOILEBruger I den Melodi?ERNESTE DES TRESSAILLESHvad for en Melodi?ALAINE DE L'ESTOILEDu kender den ikke?LÉONTINEMen Prosper dog, det er jo —PROSPERMarseillaisen.ERNESTE DES TRESSAILLESMars ... Vi er forraadte. Min Kaarde! Hej, Allarm dernede! Hestene frem!PROSPERved VinduetDet er for sent. Dèr har vi dem, vore egne Kokarder. De fylder hele Gaarden. Der kommer kun een Østerriger ud af Stalden — dèr ligger han!Et skud.ALAINE DE L'ESTOILEProsper, er du Skyld i dette?PROSPERHvor kan mit naadige Herskab tro det? Herr Markien maa flygte. De maa ikke se Jer. Kom!ERNESTE DES TRESSAILLESHvor? De kommer jo. Jeg bliver. Jeg sælger mit Liv saa dyrt som muligt.PROSPERFor Spotpris. Her!ALAINE DE L'ESTOILEUd over Altanen. Frels dig, Erneste!ERNESTE DES TRESSAILLESHvor langt? Er Parken fri?ALAINE DE L'ESTOILEvinkerBort! Skynd dig!ERNESTE DES TRESSAILLESvender sig paa AltanenAlaine, bed for mig!Svinger sig over Brystningen.Léontine er løbet til Trappedøren og har laaset den. Larm udenfor, Dundren paa Døren.ALAINE DE L'ESTOILELuk op! Svar paa ingenting, sig ingenting!Davout og Montaloup stormer ind med Soldater.DAVOUTser sig hastigt om og løber til VinduetKordon om hele Slottet! Om Parken med! Alle Udgange besat! Klapjagt fra Kælder til Taarn! Søg i hver Krog! Rod i hver Gulvsprække! Ikke en Lus maa undslippe. Djævlen maa vide, hvor Dumouriez har forputtet sig.MONTALOUPDet burde ikke Djævlen, men du vide, Borger Davout.DAVOUTFærten har jeg. En Forræder stinker som en Ræv — i en halv Mils Omkres. Men her lugter mest af Royalist-Pudder.MONTALOUPOg Fruentimmerskørter. Skal vi vippe dem i Vejret?DAVOUTTror du, Dumouriez har gemt sig bag et Fiskebensskørt?MONTALOUPSkal vi prøve, mine Høns, hvad har I under Vingerne? Hvorfor Satan lod du ham slippe væk lige for Næsen af dig, Borger Davout?DAVOUTDet kalder du at lade slippe, Borger Kommissær? Jeg traf ham lige midt ad Landevejen. De kom imod os med Trommer og Faner — Republikens Tropper som vi selv. Dumouriez red i Spidsen med sin Stab, han gav Overgeneralen endnu, han holdt an og slog op med Haanden for at tale. Jeg lod Trommerne røre og Soldaterne lægge an. Ikke een af dem vidste, hvad jeg vidste, at Dumouriez var gaaet over til Landsforræderne. Men da jeg kommanderede: Ned med Overløberen Dumouriez! Fyr! — var der ikke een Geværpibe, der rystede.MONTALOUPMen heller ingen, der ramte.DAVOUTDe drattede af Hestene, men da vi saa efter i Klumpen, var Dumouriez ikke imellem dem. Han blev væk mellem Rækkerne — som en Hare mellem Kaalhoveder.MONTALOUPHvad hjælper saa dine Briller, Borger Davout?DAVOUTVær du glad for mit Syn, Borger Kommissær. Ellers var det gaaet dig som de første Konventskommissærer. Dumouriez lod dem binde som Hunde, samlede et helt Kobbel og drev dem over til Østerrigerne. Det var ønskeligt, om alle Posekiggere og Konventsspioner kunde gaa samme VejMONTALOUPDu skulde vogte din Tunge og dine Glarøjne, Borger Davout. Véd du, hvad det koster at være ulydig mod Konventets Kommissærer?DAVOUTJeg lystrer ingen anden end General Dampierre. Min Bataillon bestaar af Frivillige, der kun følger mig.MONTALOUPOver til Egalité? Skal du ikke samme Vej som Dumouriez? Dèr hører du til med samt dit rakkerpuklede Adelsskjold. Satans, at en „forhenværende" skal have Lov at tjene i Republikens Hær!Marc-Arron kommer med Soldater og Erneste des Tressailles, der er afvæbnet.MARC-ARRONBorger Oberst, denne Mand har vi snappet nede i Parken.DAVOUTMen Dumouriez?MONTALOUPSkal det være ham?DAVOUTHan ligner ikke Dumouriez mere, end et Gimmerlam ligner et Fedthalefaar. Til Alaine. Er det din Ægtefælle, Borgerinde?MONTALOUPLuk Kæften op! Hører du ikke, vi spørger dig?ALAINE DE L'ESTOILEtier haardnakket.MONTALOUPKan da Flødeskægget svare? Overalt bærer det Rak sig ens ad. Det mister Mælet af bare Forfængelighed. Se, hvor han er majet ud. Gud hjælpe mig, om han ikke har Bryllupsbukserne paa. Og Damen har Slør og Blomster paa Hovedet. Brudekrans! Royalist- Maskerade! Dette her lugter af Bryllup. Et republikansk Ægteskab, som mangler vor Velsignelse. I skal faa den med det samme. Emigranterne har sig nok en lun lille Rede her ved Grænsen. Her kvalmer af Forræderi, saa man ikke kan faa Vejret. I skal have Ruderne slaaet ud. Her har Dumouriez — Satan annamme ham! — haft frit Spil til at lade sig bestikke af Republikens Fjender. En Grønskolling, som, da han var i Knibe, bad for sig under Navnet Egalité, men som nu igen spiller Hertugen af Chartres, har gjort Bud paa Ludvig Capets gamle Skrammel af en Trone. Han véd ikke, at vi har tømret den om til Guillotine. Her skal luftes ud. Vi har overrasket et Emigrantpar midt i Bryllupsmaden. Som en lille krydret Mellemret vil vi nu holde Standret, Sætter sig ved det dækkede Bord. Retten er sat! Borger Davout, før de Anklagede frem.DAVOUTBorger Kommissær, du forveksler mig med en Arrestforvarer. Jeg er Oberst og Chef for tredie Bataillon af de Frivillige fra Departementet Yonne, og jeg har andet at gøre end at overvære en Farce.MONTALOUPHaha! Ja, ved Fornuftens højbarmede Gudinde, det skal blive en Farce.DAVOUTHusk, du er ikke Revolutionsdomstol, Borger Kommissær.MONTALOUPJeg er det, som er mere. Velfærdsudvalget har givet mig uindskrænket Magt. Jeg kan lade enhver, der ikke vil lystre, nyse i Sækken. Pas paa, at du ikke selv kommer til at kigge ud af det lille Hul — med Brillerne paa, min Ven.DAVOUTDu er Sækken nærmere end jeg, Borger Kommissær. Farvel!MONTALOUPHvorhen saa hastigt?DAVOUTDampierre har givet mig Befaling til at rykke mod Condé.MONTALOUPTøv et Korn, Borger! Er du ikke sulten som jeg? Slik et Kyllingeben! Du har godt af at se en Stump hurtig Retsforfølgning og lære lidt republikansk Tjenesteiver.DAVOUTDø i den Tro, at du kan lære mig noget, Borger Kommissær. Levvel! Til Prosper, idet han gaar mod Døren. Hvad er det, du træder paa, min Ven?PROSPERIngenting.DAVOUTDu svæver i en Vildfarelse. Væk med Foden! Hvad er det?PROSPERHerre, det er ingenting ... bare en Sløjfe, jeg har tabt.DAVOUTTab dog ikke Hovedet, fordi du har tabt en Sløjfe. Giv hid! Se, se: en Bourbon-Kokarde. Hvor sidder den paa dit Liberi?PROSPERHerr Oberst.DAVOUTPaa Halsen eller paa Brystet — eller paa din Herres Hat?Tager Markiens Hat fra hans Hoved.PROSPERHerr Oberst, det er ikke min —DAVOUTSløjfen er ikke din?LÉONTINEuvilkaarligtProsper!PROSPERretter sigDet er ikke min Herre — men Sløjfen er min.DAVOUTAha! din alligevel. Saa er det bedst, vi sætter den fast med det samme. Et Guillotine-Spænde havde klædt dig nok saa godt.PROSPERHerr Oberst ... I maa ikke tro ... jeg er ikke ... Republiken ... I maa ...DAVOUTSig kun du, min Ven. For Republiken og en Kugle er vi alle lige. Du har ærlig fortjent din — selv om Hatten beholder sin Kokarde.Kaster begge Dele paa Bordet.PROSPERHerr Oberst ... jeg har jo sagt ... Sløjfen er min.DAVOUTJeg tror dig paa dit Ord, min Ven. Sagen er klar.PROSPERRepubliken leve!DAVOUTDet var ret! Man skal dø med et fromt Ønske paa Læben.Ud med Prosper og Soldater.MONTALOUPgriber efter HattenSagen er soleklar. Denne afrevne Kokarde røber en brødefuld Samvittighed og dømmer Hattens Ejermand. Han har villet lette sig ved et raskt lille Snit. Et raskt lille Snit skal han faa. Skriver, har du Papirerne rede? Skriv. Et skud falder udenfor. Det var Davout, som slog en lille Blækklat. Han har alligevel en fast Haand. Anklagede, træd frem. Dit Navn?ERNESTE DES TRESSAILLEStier.MONTALOUPdiktererNavn — Alder — Hjemstavn. Dit Navn for Satan!ERNESTE DES TRESSAILLEStier.MONTALOUPSom du vil. Altsaa: Borger N. N. — Nul — Nul —, Emigrant-Officer i de hvide Husarer. Hjemstavn?ERNESTE DES TRESSAILLEStier.MONTALOUPdiktererFødt i Byen Navnløse, Departementet X. Alder?ERNESTE DES TRESSAILLEStier.MONTALOUPdiktererAlder ubestemmelig. Særligt Kendetegn: Døvstum. Grebet paa fransk Grund med Vaaben i Hænde og under Oprørskokarde. Dømt til Døden. Eksekutionen uopholdelig. Léontine skriger. Smid mig den Tøs ud! Hun krænker Rettens Værdighed. Nu du, Borgerinde: Er du gift med denne velbyrdige Kongedyrker, som hos dig staar?ALAINE DE L'ESTOILEtier.MONTALOUPIkke? Altsaa kun hans Elskerinde. Dit Navn?ERNESTE DES TRESSAILLESNedrige Slyngel!MONTALOUPSlumper den Døvstumme uventet til sit Mæle? Nu er det bagefter. Din Sag er sluttet. — Dit Navn, Borgerinde?ERNESTE DES TRESSAILLESUsling!MONTALOUPHan skal nyse. Før ham ud, Marc-Arron.MARC-ARRONBorger Kommissær!MONTALOUPHvad er der, min Ven?Marc-ArronPrøv at tiltale hende som Dame, Borger Kommissær.MONTALOUPHvad vil det sige? Et afskaffet Begreb. Kvindfolk er dog Kvindfolk. Jeg kan ikke gøre Forskel. Republiken er een og udelelig.MARC-ARRONSig os Eders Navn, Borgerinde.ALAINE DE L'ESTOILEtier.MARC-ARRONSvarer I ikke, har I selv Ansvaret. Ønsker I at hænges i Stilhed?ERNESTE DES TRESSAILLESHold op at forhaane min Hustru!MONTALOUPHans Hustru — aha! Altsaa ogsaa Emigrant.ERNESTE DES TRESSAILLESNej.MARC-ARRONStille! Sig os, hvem I er, Borgerinde.ALAINE DE L'ESTOILEFor at svare kræver jeg en sømmelig Tiltale.MONTALOUPHun faar Mælet igen!MARC-ARRONRepubliken kan ikke yde Jer mere sømmelig Tiltale, Borgerinde. Svar: Er I Emigrant?ALAINE DE L'ESTOILEI tre Aar har jeg ikke forladt min Fædrenejord. Jeg er eneste Datter af Grev Jean-Francois de l'Estoile, Herre til Trionville.MONTALOUPEmigrant?ALAINE DE L'ESTOILEMin Fader er død paa sin og Frankrigs Jord. Jeg vil følge hans Eksempel.MONTALOUPBravo! En fornuftig Mand med en fornuftig Datter! Jeg frikender dig.MARC-ARRONMen I har huset en Emigrant, Borgerinde.ALAINE DE L'ESTOILEMarki Erneste des Tressailles har i Anledning af vor Formæling i Dag opholdt sig ialt en Time paa Trionvilles Grund.ERNESTE DES TRESSAILLESHvorfor vil du nedværdige dig til at give Forklaringer?ALAINE DE L'ESTOILEFor din Skyld.MARC-ARRONHvorfor har I ægtet en Emigrant, Borgerinde?ALAINE DE L'ESTOILEAf Lydighed mod min Faders Vilje; vi var bestemte for hinanden, fra vi var Børn. Ingen Revolution kan befale Børn at være ulydige mod deres Forældre.MONTALOUPHun svarer godt. Hun er fri. Vær glad, Borgerinde, at Republiken overskærer dit Ægteskab med en Fædrelandsforræder, slaar med sin Kaarde i Bordet. Retten er hævet. Oberstløjtnant Marc-Arron, send den Dødsdømte til den nærmeste Kniv.ALAINE DE L'ESTOILEskrigerErneste!MONTALOUPDu skriger, Borgerinde, som var det dig, der rakte Hals. Den Tølper er ikke etSkrig værd.ERNESTE DES TRESSAILLESføres ud af SoldaterneHerr Kommissær, jeg er Officer.MONTALOUPLudvig Capet var Konge af Guds Naade. Kniven er et fint Instrument. Du havde fortjent at klynges op.ALAINE DE L'ESTOILEhviskendeNaade!MONTALOUPHvorfor vil du nedværdige dig, Borgerinde?ALAINE DE L'ESTOILENaade!MARC-ARRONBorger Kommissær, tilstaa ham en Soldats Død.MONTALOUPEn Kugle? Skidt, for mig gerne. Velbekomme! Jeg synes nu, Kniven er anderledes elegant. Men giv ham hans Bly — straks!ALAINE DE L'ESTOILEsynker i KnæNaade!ERNESTE DES TRESSAILLESvakler forover og skjuler Ansigtet i sine Hænder.MARC-ARRONpeger paa demTo Børn, der har leget Bryllup. Vi forlader først Trionville i Morgen tidlig. Giv dem deres Nat.MONTALOUPEr du raffineret eller grusom, Marc-Arron? Bryllup paa Skafottet. Det minder om Rom, hvor Bøddelen havde Ret til at voldtage sit. Offer.MARC-ARRONRepubliken avler ikke saadanne Bødler. Din Sammenligning er grusom.MONTALOUPVil du lære mig Medynk?MARC-ARRONNej. Vi vil ikke have Kræft i Viljen. Guddommeligere end alt andet er den ubarmhjertige Retfærdighed. Vægtskaal og Sværd: Vej og hug! Hugget er forskyldt. Justitia har Bind for sine Øjne. Hun ænser ingen Bøn om Pardon. Har hun løftet sin Arm, skal ingen Magt hindre Sværdet i at falde.MONTALOUPFor din republikanske Retfærdigheds Skyld, Borger Marc-Arron, vil vi netop ikke være grusomme, men fastsætte Eksekutionen til i Morgen tidlig. Dommen udfærdiges, og dens Fuldbyrdelse —MARC-ARRONGaar sin Gang som et Urværk. Dikterer. Den forhenværende Marki Erneste des Tressailles, Emigrant, grebet under Vaaben mod sit Fædreland, dømt til Døden. Eksekutionen finder Sted Klokken seks Morgen Quartidi den fjortende Floréal Aar II i Slotsgaarden paa Trionville.MONTALOUPunderskriver.ANDEN AKTNogle Timer senere. Bordet staar fremdeles dækket. Skumring. Aftenrøde ude over Parken.Erneste des Tressailles sidder ubevægelig med Hovedet støttet i begge Hænder. Alaine staar ved hans Side og ser ud i Parken.ALAINEVil du have Lys?ERNESTEhører ikke.ALAINElægger sine Hænder om hans HaarTror du ikke, det er Mørket, som tager Modet fra dig?ERNESTEvirrer med Hovedet.ALAINEMin stakkels Ven, du sidder jo og sover med aabne Øjne.ERNESTEser uforstaaende omkring sigDet kan da ikke være Aften.LÉONTINEkommer forpustetUmuligt! Hver eneste Dør er spærret og bevogtet. Jeg har tigget dem en hel Evighed om blot at slippe et Øjeblik gennem Køkkenet for at sige to Ord ind ad Nøglehullet til Kommissæren. De siger, ingen tør forstyrre ham. Han sidder — Gud maa vide hvor — og laver Rapporter.ALAINEMen Officererne? Denne — hvad var det, han hed?— Maccaron?Taarnuret slaar.LÉONTINEDe spiser allesammen. Som de ikke havde faaet Mad i fjorten Dage. Køkkenet er i eet Blus. Trionville er bleven en hel Myretue af Soldater. De har flaaet alle Lammene. De plukker Høns, saa Fjerene ryger. De koger Suppe i Bryggerskedlerne. De drejer Spid i alle Kaminerne.ERNESTEfarer opHvad var det? Hvad er det for en Støj?LÉONTINEDet er jo igen bare Vagterne, som afløses. Bag Dørene til os staar der hele Patrouiller.ERNESTESe, hvor det flammer nede i Gaarden.LÉONTINEDe kaster Halmknipper paa Baalene.ERNESTEGid de vilde stikke Ild paa Trionville!ALAINEIlden skærer dig i dine stakkels forpinte Øjne. Luk Skodderne, Léontine.LÉONTINEOgsaa til Haven?ALAINEKun for Ilden og Støjen. Erneste, min egen Erneste.ERNESTESig mig dog: hvad er dette her? Var det derfor, jeg kom tilbage?ALAINELøft nu dit Hoved. Føl, hvis Hænder det er. Du skælver jo som et lille Barn.ERNESTEJeg er helt tom indeni. Det drypper altsammen fra mig. Tankerne, Livet. Jeg er bleven en Draabetæller. Skal vi regne ud, hvor mange Dryp jeg har tilbage?ALAINENu maa du holde op, hører du.ERNESTEJeg forbløder med hvert Slag af mit Hjerte.ALAINEBliver du ved, saa er der ingen Frelse.ERNESTETværtimod. Min Frelse løber jeg ikke fra. Tolv Bøssepiber gemmer den' til mig.ALAINETi dog stille. Tænker du kun paa det, saa er der ikke andet. Rejs dig nu og bliv dig selv.ERNESTEstaar opJeg rejser mig, jeg bliver mig selv. Hvad er jeg saa? Se paa mig: jeg holder mig som en Blomst, der er knækket i Stilken. Jeg kan næppe bære mit Hoved oppe. Kaster sig hulkende ind hi hende. Alaine, hvorfor skal Livet langsomt pines af mig?ALAINEPines, Erneste? Er det dig en Pine at være sammen med din Brud?ERNESTEJa, ja, ja! De har kastet mig i et Helvede. Hvad var det, han sagde, denne skumle Konventsbøddel? Bryllup paa et Skafot. De har hængt Døden over vort Hovedgærde. De har kastet os levende ind i Ilden. Med Døden i Hjertet brænder jeg efter dig.ALAINEBrænder? Stakkels Ven, du brænder jo kun af Dødsfrygt. Brændte du efter din Brud, saa tænkte du hverken paa Tid eller Død. Hvad savner du for at være lykkelig? Er jeg ikke hos dig? Har vi ikke vor Nat, den endeløse Nat, for os? Se, har Solen ikke stukket Verden i Brand? Den har glødet som for sidste Gang. Hvad gør det, at den ikke staar op igen? Behøver vi selv at vaagne mere?ERNESTEDet er Aftenrøden fra vor Barndom. Jeg forbløder mig ind i Mørket — kunde jeg blot sove.ALAINEJa, sov som dengang, og lad Maanen kysse dig.Kysser hans Øjne.ERNESTENu hører jeg igen kun en eneste Ting. Der er En, som gaar op og ned udenfor Døren derhenne og tæller til Klokken seks. Hold dog op! hold op! I gør mig vanvittig. Gaar hen og slaar paa Døren. Hold op! eller tag mig straks og lad det faa Ende!ALAINEDu er syg, Erneste.ERNESTEJa, jeg holder det ikke ud.Kaster sig i en stol.ALAINELéontine, tænd Lys, mange Lys.LÉONTINEhenter en Kandelaber og tænder.ALAINEVær nu ikke mørkeræd længer. Se, hvor roligt Lysene brænder.ERNESTEHvad skal jeg gøre af mig selv? Disse stirrende Lys, der fortærer sig selv, der brænder Tomme for Tomme!ALAINEDu maa ikke tænke, hører du.ERNESTEkysser hendes HænderHvad vil du have, jeg skal gøre?ALAINEGribe Øjeblikket, før det flygter.ERNESTEHvor længe varer Øjeblikket?ALAINEEn Evighed for den, der forstaar det. Et Nu kan fyldes med Evighed. Ti lange fulde Timer kan blive til ti lange fulde Aar.ERNESTEEn Evighed af Dødskval.ALAINEEn Evighed af Lykke. Spring ud af Tiden! Berus dig, Erneste! Drik og spis og glem!ERNESTEThi i Morgen skal du dø! Aa, lad mig drikke dine Hænder, Alaine. Har du Is i dine Aarer? Dine Fingre er som Kildevand. Aa, dine skønne kolde Hænder — dine skønne kolde Hænder.LÉONTINEved BordetMit naadige Herskab maa nøjes med Resterne fra før. Der kan ingenting skaffes fra Køkkenet.ALAINEKom her og sæt dig, Erneste. Drik! Byd Markien af Forellerne, Léontine. Din Livret, Erneste.ERNESTElægger sin GaffelAa Mo'r, Mo'r! Hvad vil Mo'r sige? Hun tager sin Død over mig.ALAINEJa, hvis hun kunde se, hvor modig hendes Søn er.ERNESTEDu har let ved at være modig.ALAINEJa, naar jeg ser paa dig.ERNESTEDen, som selv har bjerget Livet, forstaar ikke den, der skal dø.ALAINENej, jeg forstaar dig vist ikke. Jeg vilde kun ønske, jeg var i dit Sted.ERNESTETalemaader! Tog jeg dig paa Ordet — du ofrede mig ikke en Dag af dit Liv.ALAINEhovedrystendeNej, ikke en Time.ERNESTEOg jeg skulde ofre dig min sidste usle eneste Nat og ikke turde tænke et Minut paa min Mo'r.ALAINErejser sigDu har Ret. Jeg vil ikke tage et Minut fra din Mo'r.Gaar ind i sit Sovekammer.ERNESTEhidsigLéontine, skaf mig Pen og Papir.LÉONTINEbringer det forlangte og gaar efter Alaine.ERNESTEskriver med krampagtig Hast og krammer Ark efter Ark, kysser en Medaillon, han tager frem fra sit Bryst, skriver igenHvad hjælper det? Rejser sig, gaar til Vinduet, skyder Skodden til Side, saa Ildskæret og Stemmerne slaar ind, lukker igen, lytter til Vagten bag Døren, sætter sig atter ved Bordet, griber Pennen og stirrer aandsfraværende ud for sig. Hvad skal jeg dog? hvad skal jeg dog?ALAINEkommer frem i sin Dør uden Krans og Slør.ERNESTEHvad nu? Hvad venter du paa? Du har lagt dit Slør. Er Bruden utaalmodig?ALAINEErneste!ERNESTErejser sig, slænger Pennen og styrter paa Knæ for hendeAlaine, tilgiv mig! Jeg er ikke mig selv.ALAINEJo, du forstiller dig ikke. Du er dig selv. Du er saa ræd, som et Menneske kan blive. Og nu skal du frelses.ERNESTEForagt mig, Alaine. Jeg fortjente ikke at være din Brudgom.ALAINERejs dig. Jeg har bedt den øverstbefalende Officer om en Samtale.ERNESTEUmuligt!LÉONTINEkommer hastigtJeg tror, det gaar. Ligestraks sagde de nej: — Nej for Helvede, hold op! Saa raabte jeg: Vil I dog ikke først se, hvem det er, I siger nej til? Det lokkede. De lindede Døren paa Klem: Aahaa, hun kender sine smukke Øjne. Naturlig, sagde jeg. Er den ene Høflighed ikke den anden værd? For mine smukke Øjnes Skyld kan I vel sagtens sige til Jeres Borgergeneral-Krigskommissær — Herr Borger Marc-Arron mener jeg — at min naadige Frue vil snakke to Ord med ham. De gav ikke andet Svar, end at de spyttede. Kun En — hans Haar lignede en Kragerede — lettede paa sig og sagde: Den Dame er god nok — vil ingen anden, saa vil Jean Lasque og jeg. Og saa gik han.ALAINElyttendeBlot han nu kommer.Ordskifte bag Døren til Korridoren. Laasen drejes. Marc-Arron træder ind. Han vinker Soldaterne tilbage og lukker efter sig.MARC-ARRONDu har bedt mig om en Samtale, Borgerinde.ALAINEser ikke paa ham, svarer ikke.ERNESTESkal vi ikke lade dette republikanske Pøbelsprog fare? Husk, hvem I taler til.MARC-ARRONIkke til Jer, „Herr Marki"!ERNESTEMin Hustru har Krav paa samme Tiltale som jeg.MARC-ARRONPaa en bedre. Derfor hædrer jeg hende med Navnet Borgerinde. I hører til alt det, som er forhenværende. I overlever ikke Jeres tomme Titel. Men du, Borgerinde, hører min Tid til.ERNESTEDette maa være sort Tale.ALAINEHvorfor stiller I alle Ting paa Hovedet?MARC-ARRONVi har stillet dem ret. Vi har afskaffet Kaste-Inddelingen. Vi vil ikke ophøje nogle, og fornedre andre. Vi vil ophøje alle til samme Menneskeværd. Vi har adlet hele Menneskeheden. Det broderlige Du stiller os alle lige, Friheden giver os samme Adelspræg. Det er paany den højeste Hæder at kaldes Borger — som i Sparta og Rom.ERNESTEGem Eders Taler til Bjerget. Her har I ingen Meningsfæller til at klappe. Men forlang, hvad I vil, for at sætte mig i Frihed.MARC-ARRONJeg forlanger kun — Jeres Liv. Tal dog ikke saa letsindigt. Husk, at I ikke eksistererlænger. I er kun til paa et Stykke Papir i min Lomme. Jeres Konto er afsluttet. I har faaet Balancen udsat til i Morgen tidlig. Spild nu ikke Jeres sidste Timer med de tomme Indbildninger.ALAINEMen saa hør dog: Markien maa og skal frelses.MARC-ARRONBorgerinde, sig dog lige saa gerne: Vi maa og skal have Jordskælv i Nat.ALAINEI vover ikke at dræbe ham.MARC-ARRONSolen vover ikke at staa op i Morgen.ALAINEDet er Justitsmord.MARC-ARRONDet er Solformørkelse.ERNESTEJeg fordrer Proces. Før mig for Domstolene. Jeg vil have Lov at forsvare mig. Skaf mig en Advokat. Dette kan ikke være lovligt. Det er umuligt. Det maa være en ond Drøm.MARC-ARRONPrøv at drømme en bedre.ERNESTEDet kan ikke være sandt.MARC-ARRONDet er mindst lige saa usandt som Ludvig Capets Død.ERNESTEEr det da Djævle, som regerer Frankrig? Bestaar Konventets Hære kun af Bødler? Jeg er uskyldig. Min Fader tog mig med, jeg var umyndig, da han flygtede. Jeg har levet i frivillig Landflygtighed i tre Aar. Jeg gik tilbage over Grænsen for at ægte min Barndomsbrud. Jeg har ikke deltaget i noget Slag, jeg har ikke dræbt nogen Landsmand, jeg har ingenting gjort.MARC-ARRONIngenting, slet ingenting. Alle Emigranter er uskyldige. Det er kun de frække Østerrigere, som med Magt slæber dem tilbage til Frankrig. Emigranterne lugter først Krudtet, naar de snigmyrdes.ERNESTEJa, det er Snigmord. Jeg staar under Hertugen af Chartres' Beskyttelse. Han er Frankrigs retmæssige Arving. Min Slægt har altid trofast tjent Konge og Fædreland.ALAINEJa. Som min Ægtefælle og fra i Dag af Ejer af Trionville, hvis Herrer aldrig har forbrudt sig mod Lovene, staar han under Lovens Beskyttelse. Maaske har han været vildført; men han har endnu ikke løftet Vaaben mod sit Land. Han er vendt hjem, og han forbeholder sig sin Ret som fransk Borger.MARC-ARRONBorger? Skal vi ikke lade dette republikanske Pøbelsprog fare?ALAINEI vover ikke at myrde ham uden Lov og Dom. Frankrigs ny Tyranner har Skændsler nok at svare til — begaa dog ikke flere.MARC-ARRONGem dine Taler til Emigrantklubben, Borgerinde. Din Mand er ikke oplagt til at klappe. Godnat!ALAINEFor Guds Skyld! I maa ikke gaa. Frels ham.MARC-ARRONTror du paa Mirakler, Borgerinde?ALAINENaar jeg nødes dertil.MARC-ARRONSaa bed dit Forsyn sende dig en Skypumpe, der kan løfte Taget af Huset og hvirvle ham til Vejrs ved Parykken.ALAINEI spotter.MARC-ARRONJeg siger dig den tørre Sandhed. Se den lige i dens Nøgenhed. Godnat!.ERNESTEGaa dog ikke fra os. I maa frelse mig, koste, hvad koste vil.ALAINEIngen Pris er for høj. I maa forlange, hvad I vil.MARC-ARRONDet staar ikke i min Magt. Hvad Velfærdsudvalget har dømt, er ikke til at rokke.ALAINEMen I har Magten her. Det er Jeres Tropper, som bevogter alle. Udgange.MARC-ARRONDet er min republikanske Samvittighed. Om I drak alle Vagterne i Søvn — ingen slap forbi mig.ERNESTEEn Blodhund er I — I holder Vagt ved et Skafot.MARC-ARRONsmilendeNej — udenfor Eders Brudekammerdør.ERNESTEDet er et Blodbryllup, I vil fejre. Denne Grusomhed raaber mod Himlen.MARC-ARRONI selv raaber højere. Er I en Mand? Soldat siger I, I ikke er. Duer I da ikke engang til at være Elsker? Hvem spørger i sin Brudenat om Dagen i Morgen? For Djævlen, før skulde jeg elske mig ind i Evigheden. Jeg skammer mig som Mand over Eders Fejghed. Er I bange for at vaagne og staa for Skud, saa besørg det selv. Knald Jer væk fra det hele, naar Lykken er paa sit højeste. Dèr! Kaster sin Pistol paa Bordet. Dèr er Universalmidlet.ERNESTEsnapper PistolenJa, nu har jeg Midlet. Spænder Hanen.ALAINEErneste, hvad gør du?ERNESTENu er Eders Liv i mine Hænder.Retter Pistolen imod ham.MARC-ARRONtrækker paa SkuldreneAt I gider! Leg dog ikke med Skydevaaben. Eller tryk løs, hvis I straks vil have Ende paa det.ERNESTElægger PistolenJeg har mistet Forstanden. Alting er forgæves. Alaine, hvorfor gaar du ikke fra mig? Hvorfor vil du staa her og se en syg Mand lalle af Dødsfrygt? Gaa dog bort, gaa bort!ALAINEDette er ikke til at holde ud. Min stakkels fortvivlede Erneste, gid du kunde komme til Ro. Kom, sæt dig her. Hvil dit Hoved herimod. Luk dine Øjne. Gid jeg kunde faa dig dysset i Slummer. Du er jo et stort opskræmt Barn, der ikke kan falde i Søvn. Stir dog ikke ind i Lysene — de stikker dine stakkels forpinte Øjne. Lad mig aande paa dem — saadan — du skal se, det dulmer. Tænk nu paa slet ingen, paa slet ingenting. Der er jo ingen, som vil gøre dig Fortræd. Det hele er kun en styg, ond Drøm. Den gaar bort, naar du sover. Saa, saa. Saadan.ERNESTEsidder stille, halvsovende.ALAINEgaar hen ti! Marc-Arron, der staar ved DørenRed ham!Lægger sin Haand paa hans.MARC-ARRONHvad er det, I gør?ALAINEhviskendeFor min Skyld.MARC-ARRONlangsomtI lægger Haand paa mig.ALAINEtrækker sin Haand til sig.MARC-ARRONsagteGør det ikke engang til.ALAINEser første Gang paa hamJeg gør det — og jeg kender Prisen.MARC-ARRONEders Haand er som Is, den nærer sig af mit Blod. Nu suger den min Samvittighed fra mig — nu tager den min Troskabsed — og nu smiler min Fremtid. Denne Haand forlanger min hele Fremtid.ser stillie paa den.ALAINEtrækker Haanden til sigJeg kender jo Prisen.MARC-ARRONsmilendeKender I den?ALAINEser fast paa ham og nikker.MARC-ARRONgaar hen til Markien og lægger Haanden paa hans SkulderRejs Jer, Herr Marki. Her er ingen Tid at spilde.ERNESTEspringer opJa, ja, ja! Lad det faa en Ende. Hvorfor skal vi vente? En Time før eller senere. Der er jo dog ingen Redning.Griber efter Pistolen.MARC-ARRONJo. Jeg vil hjælpe Jer. I skal slippe bort.ERNESTESlippe bort? I sagde jo selv, det var umuligt.MARC-ARRONDer er en Udvej. Kan vi gaa ind i dette Værelse?Peger paa Alaines Soveværelse.ALAINEJa. Men det vender ud til Parken som dette.LÉONTINEDer er Lys derinde. Skal jeg slukke?MARC-ARRONLad kun brænde. I maa gaa med mig, Herr Marki. Vi maa skynde os, før Nattevagterne sættes ud.ERNESTEJeg forstaar ikke, hvad I har i Sinde. Men gør Ved mig, hvad I Vil.Gaar med ham.LÉONTINEgaar lyttende efter dem mod DørenHvad er dog hans Mening?ALAINEstirrer paa hendeBliv her hos mig. Hvad kan der ske? Hvordan slipper han ud? Er ikke alle Dørene besatte? Gennem Vinduet? Er der ikke Vagt i Parken?LÉONTINEser ud i ParkenHer er ingen at se. Men de er der saa sikkert alligevel. Jeg kan skimte noget hvidt dernede i Buksbom-Hækken. Aa, nu véd jeg. Det er Prosper. Han ligger og stirrer herop saa hvid som en kalket Væg, med store spjælkede Øjne. Stakkels Prosper! De pustede ham ud saa let som et Æg. Og de smed Skallerne her lige udenfor Vinduerne — han ligger og skinner, ligesom for at vare os. Hvad havde du for din Troskab, lille Prosper? Du var den eneste Jakobiner paa Trionville; men du holdt din Mund og blev skudt til Tak.ALAINElyttendeHvad tager de sig for derinde? Hvad vil de gøre? Hvor er de bleven af?LÉONTINElytter ved DørenDe er der vist ikke mere. Hvad er det for en dump Lyd? Aa, er det ikke Eders Hjerte, som hamrer, Naadigfrue? Det slaar jo som en Stampemølle. Tys, der kommer nogen.MARC-ARRONaabner DørenHurtig! Skynd Jer nu! Kommer halvt til Syne, har byttet Klæder med Markien, kalder tilbage. Skynd Jer! Nu en rask Beslutning!ALAINEet Skridt imod hamErneste!MARC-ARRONvender sig helt fremTag ikke fejl, Fru Markise. Det er kun en af Revolutionens Ulve, der er trukket i Lilieklæderne. Der er ikke anden Udvej. Herr Marki, husk nu Eders Rolle, eller Spillet er ude.ERNESTEtøvende, bleg og blændet, halvt søvngængeragtig, ser ned ad sigHvad saa? Hvad nu? Hvad skal jeg gøre? Enhver kan jo se, hvem jeg er. Ikke, Alaine? Synes du, jeg er forvandlet? Ser jeg ud som en anden, som en —ALAINEhovedrystendeNej. Skrækken sidder dig endnu i dit Ansigt.MARC-ARRONEn Smule Instruks, og det gaar.LÉONTINENaadigherren maa skyde Hjertet op i Livet, til at fylde lidt bag de store Opslag. Og tage Trikolore-Skridt som en Helt fra Bjerget.MARC-ARRONDet skal gaa. Prøv. Stram Jer op. Uniformen sidder omtrent. Duk Hovedet godt ned i Kraven, Herr Marki. Her er Hatten. Værst er det med det pudrede Haar. Det maa stoppes op under Pullen og Kanterne trækkes dygtigt ned over Ørene. Nu Pistolen i Skærfet — og ingen kan se paa Jer, at I ikke er Bataillonschef i Konventets Nordarmé. Til Lykke, Herr Oberstløjtnant. Husk blot Feltraabet. Naar I gaar forbi Vagtilden i Gaarden, hold Jer saa i Skyggen — ud gennem Porten — langsomt, sindigt, Skridt for Skridt, uden Jag. Hænderne bag paa Ryggen: I skal ud at inspicere. Nattevagten skal netop stilles ud — træffer I en Patrouille, saa husk at kræve Feltraabet.ERNESTENed med Dumouriez! Ned med — Faar øje paa Alaine og bliver blussende rød. Alaine!MARC-ARRONHerr Marki, hører I, Taarnuret falder til Slag. Det er det yderste Øjeblik.ERNESTEbliver staaendeAlaine —ALAINEIkke et Ord mere! Her er intet Valg. Gaa dog!MARC-ARRONGiV Agt! Hold Jer rede! Banker paa Døren til til vagten. Hallo! Luk op her! Det er mig! Oberstløjtnant Marc-Arron!Skubber, idet Døren aabnes, Markien ud og vender Ryggen til.Taarnuret slaar otte Slag. Der hares Afløsning i Gaarden. Pavse.LÉONTINEved VinduetEndelig! Dèr er han. Han gaar forbi Vagtlokalet, med raske Skridt — aa, ikke for hurtigt, ikke for hurtigt! Skildvagten præsenterer Gevær, han hilser ikke — de ser efter ham. Nu gaar han ind under Porten, ind i Skyggen — aa, jeg tror, han løber — han løber — det gaar aldrig — dèr er Patrouillen — de standser ham — nej, de kommer frem af Porten uden ham. Men nu kan jeg skimte, hvor han haster afsted i Skyggen — han løber, han løber —ALAINEfor sigHan løber —MARC-ARRONlytter og venterNu maa han være ude. Han er frelst.LÉONTINEHan løb, naadige Frøken. Det er endnu for tidligt at kalde Jer Frue. Han løb fra sit eget Bryllup, han løb fra sin Brudeseng. Han fejede afsted, som vilde han løbe fra sig selv.ALAINEfolder Hænderne over sine ØjneHan løb — han løber endnu —LÉONTINEmod SoveværelsetHan løb fra sin Brudeseng. Godt, at det ikke var min Brudgom. Jeg tror, jeg lod alle Sengefjerene ryge efter ham.MARC-ARRONBring mig Markiens Kaarde — den blev liggende derinde.LÉONTINEbringer denDen er ikke meget større end en Tandstikker.Gaar igen.MARC-ARRONOg Markiens Kappe, hvis du finder den.LÉONTINErækker ham denDen er stor som et Lagen til en Dobbeltseng.MARC-ARRONDen er Stor nok til En.Sætter sig og svøber Kappen om sig.ALAINEHvad er Eders Hensigt?MARC-ARRONIkke at forstyrre Fru Markisen.ALAINEHvortil dette ironiske Marki-Sprog?MARC-ARRONDet hænger i disse hvide Lilieklæder. Mit hele republikanske Væsen er løbet bort i Uniformen. Man bliver døsig af den Duft af Kongerøgelse, der stikker i Silken.ALAINEHvorfor sætter I Jer dèr?MARC-ARRONFor at vente.ALAINEPaa hvad?MARC-ARRONPaa det selvfølgelige. Paa Skæbnen. Min velfortjente Skæbne.ALAINEOg I tror, den kommer godvillig?MARC-ARRONDet gør Skæbnen altid.ALAINEI føjer Spot til Eders Overmagt.MARC-ARRONHvor meget er min Overmagt værd?ALAINEI vil altsaa rolig blive siddende dèr og vente?MARC-ARRONnikker.ALAINEOg være vis paa, at Skæbnen — kommer af sig selv?MARC-ARRONnikker.ALAINESaa meget stoler I paa en Kvindes Ord. Men hvis jeg nu havde overlistet Jer? Hvis det var Svig, hvad jeg sagde før om Prisen? Hvis jeg nu bedrog Jer for Jeres — Skæbne!MARC-ARRONDet kan I ikke, Fru Markise.ALAINEDet gælder et Forsøg. Kalder ind i Sovekamret. Léontine! Du maa komme her! Léontine, du maa sove her i Nat.LÉONTINEi DørenHvor skulde jeg ellers sove? Ikke et Møl faar Lov at slippe ud.ALAINEHer. Jeg mener her. Her i Salen. Jeg gaar ind til mig selv alene. Jeg laaser Døren. Den, som vil ind, maa sprænge den. Du gør Anskrig, hvis nogen rører sig.LÉONTINEHvem mener I?ALAINEForstaar du da ikke? Jeg er saa dødelig angst. Han ser efter mig. Som en Kat ser paa en Fugl i et Bur. Han lader saa rolig for at gøre mig tryg. Jeg er saa ræd, at jeg kunde skrige.LÉONTINESaa skrig, naadige Frøken. Skal jeg skrige for Jer?ALAINEHvad saa? Hvorfor skal vi skrige? Saa har jeg hele Horden over mig. Det er maaske et aftalt Spil, at de lod ham slippe, min eneste Beskytter.LÉONTINEJa, jeg skal love for, det var en Helt, de tog fra Jer, naadige Frøken.ALAINESpotter du dit Herskab, Léontine? Havde han været her, skulde ingen vove at komme mig for nær.LÉONTINEAk, at han netop skal være forhindret!ALAINENu maa jeg forsvare mig selv til det sidste. Jeg lukker mig inde. Jeg gaar ikke ud af mit Kammer, saa længe der er en Konventssoldat paa Trionville. Du indestaar med dit Liv for, at ingen nærmer sig denne Dør.LÉONTINEI vil jo laase den, naadige Frøken.ALAINEJeg vil barrikadere den.MARC-ARRONAltsammen overflødigt. Jeg er ingen Indbrudstyv.ALAINEJeg véd ikke, hvad I er. Jeg véd kun, at I forfærder mig. Se dog ikke paa mig. Rejs Jer. Vend Jer om. Gaa Jeres Vej.MARC-ARRONHvor langt kommer jeg i disse Klæder?ALAINEMen hvad er da Jeres Hensigt? Hvad vil I gøre her?MARC-ARRONSkal jeg gentage det? Vente.ALAINEMen har I da ikke hørt det? Jeg bryder mit Ord. Jeg har brudt det. Jeg har aldrig ment det. Jeg greb til det yderste Middel. Nød bryder alle Love. Vil I øve Vold mod en værgeløs Kvinde?MARC-ARRONVærgeløse yder jeg Værn. I kan ikke være bedre forskanset.ALAINEOg alligevel vil I vente?MARC-ARRONnikkerALAINEMen paa hvad?MARC-ARRONPaa min Ret.ALAINEHvilken Ret?MARC-ARRONDen Svageres Ret.ALAINEHvad er det for en Ret?MARC-ARRONAt blive slaaet ned.ALAINEI maa være forrykt.MARC-ARRONI har allerede lagt Haand paa mig.ALAINEI er fra Forstanden.MARC-ARRONAt I rørte ved mig, koster mig Livet.ALAINEI fortjente, at jeg slog Jer —MARC-ARRONJeg er jo en slagen Mand.ALAINE— for den Skamløshed at vove Kærlighedsfraser til en Brud i hendes Bryllupsnat.MARC-ARRONI elskede jo ikke Eders Brudgom.ALAINEJeg elsker maaske Jer?MARC-ARRONnikker.ALAINELev eller dø i den Indbildning — saa har I faaet større Løn, end Jeres Frækhed havde fortjent. Kom med mig, Léontine. Du skal ikke være overladt til en Usling, som spekulerer i hjælpeløse Menneskers Angst.LÉONTINEMen Naadigfrøken, jeg er jo slet ikke bange.ALAINEtager hende i ArmenDu gaar med mig. Er du nu heller ikke til at stole paa? Du skal ligge lige indenfor Tærsklen.Gaar mod Døren.MARC-ARRONPaa Gensyn!ALAINEVi ses ikke mere.MARC-ARRONJo.ALAINEVi ses ikke mere.MARC-ARRONJo. Endnu en Gang.ALAINENaar?MARC-ARRONI Morgen tidlig Klokken seks.ALAINEstudserHvorfor til den Tid?MARC-ARRONFordi I er nysgerrig.ALAINEEfter hvad?MARC-ARRONEfter at se Afslutningen paa min — Skæbne. Jeg sidder jo her i mine Kisteklæder — som Musen, der sover sin sidste Nat bag Tremmerne. Den, der fik lokket Musen i Fælden, forsømmer ikke det spændende Øjeblik, da man slaar den ihjel.ALAINESaa ti dog! Jeg vil ikke høre et Ord mere.Gaar med Léontine.MARC-ARRONstirrer efter Døren og lytter, til han hører Nøglen drejes om i Laasen. Rejser sig og puster Lysene ud undtagen i Kandelabren ved hans Stol. Svøber sig i Kappen og sætter sig igen, slukker de sidste Lys og synes at sove.Efter nogen Tid aabnes Døren fra Soveværelset paa Klem, og Léontine stikker Hovedet ind.LÉONTINElytter og hvisker tilbageBælgmørkt. Alting er slukket. Og ikke en Lyd. Jo. Vagten gaar op og ned paa Gangen. Jeg tror ikke, han er her længer. Skal jeg se efter? Saa maa jeg have et Lys. Langsomt frem; faar Øje paa Marc-Arron og farer tilbage. Ih Gud, jo! Han sidder og sover paa sin Stol.Døren lukker sig hastigt, men aabnes kort efter igen. Alaine kommer med Léontine, der bærer en Armstage og gaar paa Taa. Alaine træder fast hen foran Marc-Arron og ser paa ham.ALAINESover I?MARC-ARRONsvarer ikke.ALAINEI SOVer jo ikke. Rører let ved hans Skulder.MARC-ARRONser opKun denne Haand kan hindre mig deri.ALAINEJeg bønfalder Jer: hold dog op med disse Kunster. Lad være med at forstille Jer. Jeg vil have Tillid til Jer, blot I vil være naturlig.MARC-ARRONEr det unaturligt, at jeg vil sove? Eller var det naturligt af mig, at jeg hjalp en Emigrant til at undvige? For mig er der en eneste Naturlighed: aldrig at angre. Kun den kan sove, som ikke fortryder.ALAINEOg dog burde I fortryde, thi I har endnu ikke haft et eneste taknemligt Ord — hverken af ham eller af mig. Jeg tør ikke se Jer i Øjnene — af Skam.MARC-ARRONHvortil den Tale om Tak og Taknemlighed! Hvem handler for et Par tørre Ords Skyld? Plag Jer ikke med et goldt Samvittighedsnag. Har I eller jeg Skylden? Se paa Døgnfluen dèr, som flyver i Lyset. Er Flammen Skyld deri? Er det ikke Kræet selv, som vil. Jeg vilde selv, og jeg fortryder ingenting, ikke engang i Morgen tidlig.ALAINEHvorfor nu igen i Morgen tidlig?MARC-ARRONNaar jeg staar for Skud.ALAINEBliv dog ikke ved at bruge det Skræmmebilled. Ikke et Øjeblik har jeg troet, at hvad I gjorde, kunde komme Jer saa dyrt at staa.MARC-ARRONDyrt? Sig hellere billigt: en republikansk Borgerofficer overfor en højadelig Marki. En fuldvægtig Louisd'or skulde nok kunne veje op mod en af Republikens Papirsedler, der ikke tages for gode udenfor Frankrig.ALAINEGodt, at I endelig kan spøge. Hvorfor vilde I spille denne højtidelige Tragedie? I er jo dog blandt Eders egne, blandt Venner og Kammerater, der ikke straffer en lille Forseelse med Døden.MARC-ARRONHer er ikke Tale om Straf. Kun om en simpel Kvittering. Jeg er traadt i min Fanges Sted. Jeg erstatter ham. Jeg svarer til ham. Det er saa ligefrem som: Øje for Øje og Tand for Tand.LÉONTINENu hører man da, Oberstløjtnanten spøger, naadige Frøken. Man ofrer da ikke en Helt for en Skrælling. Man giver da ikke et friskt Øje for et daarligt. Man rykker da ikke en sund Kindtand ud, fordi man er bleven af med en hul.MARC-ARRONTal ikke saa uærbødigt om dit Herskab. Det er mig, som er ormstukken. Der var gaaet Orm i min Lydighed. Jeg har forraadt Republiken. Jeg har fulgt Dumouriez' sjofle Eksempel. Skal jeg nu forraade mig selv og prøve at løbe fra min egen Samvittighed? Nej, jeg vil i hvert Fald dø som en af den ny Tids Mænd: de lystrer eller dør.ALAINEJeg kender ikke den ny Tid, I tjener. Jeg troede, Rædselsherredømmet havde sendt et Kobbel Blodhunde ud over Landet. Men fordi en enkelt iblandt dem ikke skambider sit Bytte —MARC-ARRONDen slaas ned, naar den sviger sin Pligt.ALAINEUmuligt! Utroligt! I har jo dog Befalingen her. Alle de andre har jo kun at lystre. Det staar i Eders Magt at slippe ud — Vagterne kender Jeres Stemme — I kan —MARC-ARRON— løbe bort — som Eders Brudgom før. Men jeg løber ikke fra mig selv. Jeg vilde anholde mig selv paa Halvvejen og angive mig til ham, der er det vaagende Spejderøje over os allesammen.ALAINEI mener Gud.MARC-ARRONJeg mener den lille tordnende Vorherre, I har set, Konventets Kommissær, der har underkøbte Spioner overalt blandt Soldaterne, og som kan snuse Forræderi, selv naar han sover.ALAINEUnderkøber han andre, maa han ogsaa selv være til at bestikke. Jeg giver ham alt, hvad han forlanger.MARC-ARRONNu gaar Tilbudet videre. For lidt siden fik jeg det samme.ALAINEVi maa have ham i Tale. Han skal, han maa sætte Jer i Frihed. Du maa hente ham, Léontine. Du maa finde ham, hvor han saa er.LÉONTINEMen naadige Frøken — at faa Konventskommissæren i Tale — I kan lige saa gerne begære en Samtale med Eders Fader, højsalig Greven, eller med Eders forløbne Herr Gemal. Der er kun stængte Døre og døve Øren mellem ham og os.ALAINESaa maa I skaffe ham herind. Saa vidt strækker Eders Kræfter endnu.MARC-ARRONsmilendeMen vil I kunne strække „Prisen" saa langt som før? Glem ikke, Fru Markise, at I endnu er Brud, men denne Gang ikke har en Brudgom at gaa i Forbøn for. Jeg har jo kun Bryllupsklæderne, men mangler alt det øvrige. Hvad vil Kommissæren sige til et saadant nyt „republikansk“ Ægteskab? Tror I ogsaa lige saa hastigt at kunne faa ham til at prøve disse Lilieklæder? Og for et Haandtryks Skyld tilgive Jer, at I har hjulpet en dødsdømt Emigrant paa Flugt?ALAINELad al hans Vrede komme over mig, blot —MARC-ARRON— blot I kan blive overbevist om det umulige i ogsaa at ville bjerge mig af Saksen. Mig vil I ikke tro — lad saa ham give Jer Troen i Hænde. Er der Vagt derinde?LÉONTINEJa, bag Døren til Naadigfrøkenens Paaklædningsværelse.MARC-ARRONi Sideværelset, banker to SlagHallo! Vagten dèr? Ned med Dumouriez! Det er Oberstløjtnant Marc-Arron. Lad en Mand af Vagten ufortøvet opsøge Konventskommissæren, Borger Montaloup, og fra Borger Marc-Arron anmode om en Samtale af yderste Vigtighed. Konventskommissæren bedes indfinde sig i Hjørnesalen ad Trappeopgangen fra Gaarden, Vagtposten for Enden af den lange Korridor. Forstaaet? Godt! Straks! Ned med Dumouriez! Kommer tilbage. Og nu, Fru Markise, skal I for Alvor forskanse Jer bag Eders Dør, I kender intet til mit Forræderi, og I skal ikke igen skælve for et Angreb af denne stangende Konvents-Tyr. Selv bag lukkede Døre vil I uden at anstrenge Trommehinderne sikkert kunne høre Bulderet af den Torden, der nu trækker op.Levvel! Vil I ikke tro, hvad I nu faar at høre, saa skal I heller ikke tro Eders egne Øren, om en Salve skulde vække Jer i Morgen tidlig. Gaa nu! Dèr kommer Uvejret rullende.Skyder hende og Léontine ind ad Døren.MONTALOUPaabner Døren hidsigtHvad Satan gør han her? Har han nu indladt sig paa at være Forlover ved et republikansk Ægteskab? Drikker han med den hvide Husar? Det var Satan til Omgang! Marc-Arron! Er han drukket under Bordet? Marc-Arron, hvor har du gjort af dig selv?MARC-ARRONvender Ansigtet fremHer, Borger Kommissær.MONTALOUPEr det mig, som er drukken? Hvad er dette for en Maskerade? Er Marc-Arrons Ansigt sat paa en Bylt hvidskimlet Tøj? Skal dette være en dum Spøg?MARC-ARRONAlvor, Borger.MONTALOUPEn Konventsofficer i Lilie-Liberi! Har du slugt din Fange og er krøbet i hans Æselskind? Hvor Djævlen har du gjort af din Fange?MARC-ARRONHer, Borger.MONTALOUPEr du gaaet fra Forstanden, Borger?MARC-ARRONNej, fra Klæderne.MONTALOUPOg Emigranten?MARC-ARRONHan er gaaet fra Trionville.MONTALOUPOg din Uniform?MARC-ARRONEr gaaet med ham.MONTALOUPVed Robespierres Tunge — hvad er her sket? Hvordan gik det til? Drak han dig paa Pelsen? Har han bastet og kneblet dig og trukket Frakken af Raden paa dig? Hvor blev han af? Hvor er han henne?MARC-ARRONBorte, sagde jeg.MONTALOUPBorte? gennem Skorstenen? gennem Nøglehullet. Det er jo umuligt. Her staar Vagter overalt.MARC-ARRONJeg har selv lukket ham ud.MONTALOUPrusker i hamDu selv? Men hvorfor har du dog gjort det?MARC-ARRONHvorfor gør man sit Livs største Dumhed?MONTALOUPFor et Skørt altsaa! Marc-Arron, du Helvedeshund, var det din hele Appetit? Jeg syntes, du saa ud som et forsultent Rovdyr — det hvide Bid, det gule Glimt i Øjet, Kloen, der glider lydløst i sin Skede. Jeg troede, du var en af Øjeblikkets Mænd, af dem, der springer paa Livet som paa et Bytte. Var du ikke skabt til at jage? Og har der nogen Tid været en Jagt som nu? Alt er sluppet løs. Alting halser afsted. Alle kappes. Kongeligt Vildt! Byttet tilfalder den, som vover det dristigste Spring, som har den ubarmhjertigste Klo. Og saa gaar du hen og knækker alle Kløerne i Jorden for en lille erotisk Vipstjert. Mand dog, kunde du ikke taale Lugten af en Orangeblomst? Blev du syg ved Synet af en Brudeseng? Har da ikke alle Frankrigs Piger deres Senge aabne for Trikolorens Helte? Hvad skulde du her paa et slibrigt Parketgulv? Fik du Kvalme af Pudderet og de gamle Lilier? Skulde du falde for de stive Fiskeben? Fik et adeligt Frøkenblik dig til at daane? Hvordan gik det til?MARC-ARRONKan jeg forklare, hvad jeg ikke selv forstaar? Vi leger med Livet, og Livet leger med os. En Soldat kan gaa igennem en Kugleskylle uden at faa et Stænk. Men Dagen efter stikker Solen ham en Synaal i Nakken, og han dør uden et Saar.MONTALOUPSatte hun Øjnene paa dig? Der er Kvinder, som forgifter med et Smil, som aabner deres Skød i et Blik. Men hun saa jo paa os med kolde Øjne. Hun strittede som en Tissel. Var det Tornene, som æggede dig?MARC-ARRONHun havde ikke set paa mig en eneste Gang. De vilde bestikke mig til at lade ham slippe. Jeg var ganske kold. Jeg var ikke fri for at haane dem. Han bævrede som et Barn, der har Feber. Hun værdigede mig ikke et Blik. Hun talte til mig som til Luften foran sig. Du kender det: overfor os knejser de som Taarne med Skodder for Gluggerne. Jeg skulde til at gaa — hvad var her at forhandle om? Da staar hun med eet lige ved Siden af mig og lægger sin Haand paa min. Den rørte ved mig. Et eneste Øjeblik. Som Is, der brænder Huden. Da var jeg færdig. Le kun ad mig. Min Skæbne var lænket til den Haand. Den kunde have taget mine Øjestene, mit Hjerte mellem sine Fingre. Jeg vilde have dryppet Blod af Salighed. Jeg havde naaet min Bestemmelse, da den rørte ved mig. Jeg kunde have blusset mit Liv af som et Skud Krudt, der damper bort i et Blaf. Jeg var undfanget og født, vokset op, blevet stor, jeg havde levet, arbejdet, slidt, ekserceret, skudt, lært andre at eksercere og lært mig selv at kommandere — altsammen for at naa at se denne ene Haand, denne Blomst af Livets hvide Skønhed, for at føle dette Guddomsgreb af fem slanke lysende Fingre.MONTALOUPStakkels Marc-Arron, du er altsaa helt kaput. Du taler i erotisk Vildelse, der har slaaet sig paa Hjernen. Du har faaet dit Synaalestik i Nakken. I et Nu af Vanvid har du ofret Ære, Stilling, Fremtid, Løbebane, Liv. Alt paa eet Kort, og hvad vandt du saa?MARC-ARRONEn lukket Dør, knap et taknemligt Ord, Medynk, blandet med Tvivl om, hvor stor min Indsats har været.MONTALOUPHvad! Du er ikke engang en lykkelig Elsker, en prisbelønnet Helt, som vinder alt, fordi du vovede alt?MARC-ARRONJeg har vundet mindre end intet. Spillet er ude.MONTALOUPOg du er bankerot.MARC-ARRONMen ikke insolvent.MONTALOUPDet var som Satan!MARC-ARRONJeg betaler, hvad jeg skylder. Liv med Liv.MONTALOUPDu har sat en af vore Fjender i Frihed.MARC-ARRONEn værdiløs Fjende — han løber for sin egen Skygge. Med mig selv bøder jeg tilstrækkeligt.MONTALOUPMen koster Republiken en Mand, Spiren til en Marskalkstav. Det er dyrt betalt.MARC-ARRONRetfærdigheden betales aldrig for dyrt.MONTALOUPVar det kun det, du vilde sige mig? Du gaar ikke i Forbøn for dig selv?MARC-ARRONEn Mand gaar ikke i Forbøn for sig selv.MONTALOUPJeg kan godt lide din Oprigtighed, Marc- Arron. Skal da jeg gaa i Forbøn for dig?MARC-ARRONsmilerHar du virkelig saa ringe Tanker om mig, Montaloup?MONTALOUPNej, for Djævlen! Du hader naturligvis Blødsødenhed lige saa stærkt som jeg. Du vil ikke lave Scener. Du vil sagtens helst gøre din Pligt i Stilhed.Lægger sin Pistol paa Bordet.MARC-ARRONStik din Benaadning til dig igen, Borger Kommissær. Jeg protesterer mod dette Indgreb i min Myndighed. Eksekutionen paahviler mig.MONTALOUPDet har jeg for min gode Vilje!MARC-ARRONJa. Konventets Kommissær bar ikke af personlige Hensyn begunstige en af Republikens farligste Fjender. Og ikke hindre mig i at udføre mine Pligter til det sidste. Skal jeg minde dig om, hvad her er sket? Forrsederiet lurer paa os overalt. Dumouriez er løbet over til Frankrigs Fjender. Kun den haardeste Disciplin kan holde Rækkerne sammen. Og nu har en af Republikens edsvorne Officerer svigtet sin simpleste Pligt og hjulpet en dødsdømt Emigrant paa Flugt. Her maa statueres et Eksempel, som skræmmer. Selvmord vilde være et tomt Knald i Luften. En Eksekution vil øve sin Virkning. Den vil ikke blot befæste den vaklende Disciplin, det vil styrke din egen Stilling, naar du i Morgen sender Konventet din Rapport: Catonisk Strenghed — skaanselløs Retfærdighed! Oberstløjtnant Marc-Arron, der i et Øjebliks Svaghed havde ladet en Emigrant undslippe, blev i Morges skudt til Straf. Mønsterværdig Fasthed i saavel Soldaternes som Delinkventens Holdning. Han gav selv Pelotonen Befaling til at fyre under Raabet: Leve Republiken!MONTALOUPMarc-Arron, en Mand som dig har Republiken ikke Raad til at miste.MARC-ARRONFor Eksemplets Skyld.MONTALOUPDen Emigrantdreng aner næppe, hvad han koster os. Lad mig faa fat i ham!MARC-ARRONHan er straffet haardt nok. Han ofrede sin Bryllupsnat.MONTALOUPFor at bjerge Livet. Mens du ofrede Livet for — for at blive rørt — af Aldejlighedens Lillefinger. Stakkels Marc-Arron!MARC-ARRONJeg vil ikke beklages.MONTALOUPMen en Vens Haand vil du tage. Du er min Ven, fordi du ikke klynker.MARC-ARRONtager mod HaandenDu er min Ven, fordi du ikke ynker mig.MONTALOUPSkade, at vi to ikke skal følges ad længer.MARC-ARRONDu er dog en Mand som vi andre. Først troede jeg, I Kommissærer var Teater-Tordenmaskiner, Konventet havde sendt os.MONTALOUPHvad kan din Ven gøre for dig?MARC-ARRONLad mig sove min Nat i Fred.MONTALOUPMen jeg maa dog se dig endnu engang.MARC-ARRONNaar jeg har betalt min Skyld. Din blotte Uniform minder mig om, hvad jeg har forbrudt.MONTALOUPFarvel da, Broder.MARC-ARRONFarvel, Broder. De omfavner hinanden.MONTALOUPLevvel!Gaar mod Døren.MARC-ARRONEndnu eet — gør mig en Tjeneste.MONTALOUPvender sigTi for een!MARC-ARRONLad alle Vagtposterne fordoble — ogsaa i Parken.MONTALOUPEr min Ven bange for at blive usikker?MARC-ARRONIkke, naar Urværket holdes i Gang af en sikker Haand. smiler. Jeg selv er jo forhindret.MONTALOUPStol paa mig! De nikker til hinanden. Ved Døren. Giv Agt! Er Vagten dèr? Luk op for Konventets Kommissær, Borger Montaloup.Døren aabnes. Montaloup gaar ud. Han høres uddele Ordrer udenfor. Marc-Arron slukker Armstagens Lys, gaar til Hjørnevinduet og ser ud. Ogsaa i Gaarden og Parken lyder Bevægelser og Vagtraab. Marc-Arron skyder Skodden til Side for bedre at se.Døren til Sideværelset aabner sig. I Lysaabningen staar Alaine.ALAINEHvad er det? Hvad er det, som sker?MARC-ARRONvender sigLænkerne, hvis Kæde prøves.ALAINEVar det den sidste Redning?MARC-ARRONDen sidste og den eneste.ALAINEOg det har I hele Tiden vidst?MARC-ARRONDet har jeg hele Tiden vidst.ALAINEAt I skulde bøde med Livet?MARC-ARRONAt jeg skulde bøde med Livet.ALAINESaa har jeg ogsaa hele Tiden vidst det.MARC-ARRONHvilket? Hvad har I vidst?ALAINEAt jeg elskede Jer.TREDIE AKTTidlig næste Morgen. Graaligt Halvlys. Lyd af silende ensformig Regn, der ses strømme bag de udækkede Parkvinduer. Bordet staar som før.Paa en Kanapé ligger Léontine upaaklædt og sover. Taarnuret slaar.Lidt efter aabnes Døren til Soveværelset paa Klem.MARC-ARRONfra DørenLéontine! Sover du? Léontine! Hvad var det, den slog? Hvor mange Slag? Var det fire? Léontine, hører du ikke?LÉONTINEhalvt i SøvneHvad? Hvad var det? Hvad er der? Hvem kalder? Hvad var det? Hvad skal jeg høre?MARC-ARRONKlokken har lige slaaet. Var det tre eller fire?LÉONTINErejser sig over EndeHar den slaaet? Jeg har ikke hørt et eneste Slag. Det er jo Nat endnu. Her er sort som i en Daase.MARC-ARRONDet er ikke Nat. Klokken maa være mange. Rejs dig dog op og se efter.LÉONTINEgaar efter Kamin-UretHer er saa sort. Jeg kan ingenting se. Jeg maa vist prøve at faa tændt Lys.MARC-ARRONNej, hvad vil du dèr? Urene gaar ikke mere. Vi stillede dem i Staa i Aftes allesammen. Forsøg at se efter paa Taarnet. Jeg kommer Straks. Trækker Hovedet indenfor Døren.LÉONTINEgaberSe efter Taarnet! Det staar vel nok endnu. Hvad skal man med Klokken, saa længe det er ravende Nat? Man maa have Lys for at se, hvad Slags Vejr det er. Hvad skal et Ur slaa for, naar ingen gider høre efter? Hvor mange Slag? Han kunde lige saa godt spørge mig, hvor mange Potter Vand det har regnet i Nat. Kors, hvor det skyller. Eller, hvor mange Gange Hanerne har galet. Ikke saa meget som en Hane bilder sig ind, at detteher skal være Morgen.MARC-ARRONkommer, omtrent paaklædtHvad er den saa? Tre eller fire?LÉONTINEnejerNaadige Herr Marki, til Lykke paa Bryllupsmorgenen. I har jo selv sat Tiden ud af Spillet.MARC-ARRONSvar dog! Har du ikke set efter?LÉONTINEVil den naadige Herre ikke laane min Pudderkvast?MARC-ARRONHvad mener du?LÉONTINEIkke til Ansigtet. Markien er allerede hvid som en Lilie. Men til Haaret. Det er sort som en Tordensky. Det er altfor truende.MARC-ARRONHold op med din Snak, eller jeg skal true dig.LÉONTINEMed lige saa mange Slag som den ulyksalige Klokke.MARC-ARRONSaa se dog efter, hvad den slog.LÉONTINEKan I ikke vente, til den slaar næste Gang. Jeg er vis paa, Viserne er regnet af Skiven.MARC-ARRONSkyd Skodden op. Naa, hvad siger den?LÉONTINEser ud af HjørnevinduetDen lyver, Herr Marki.MARC-ARRONNu er min Taalmodighed til Ende. Hvor mange, for Djævlen!LÉONTINESaa mange, at jeg ikke tror, den er ved sine fulde fem.MARC-ARRONDet er ikke muligt.LÉONTINENu siger I jo selv, at den lyver. Hvad vil I bryde Jer om en gammel Løgneklokke?MARC-ARRONJeg talte dog efter før. Men fem?LÉONTINEDen er fræk nok til at paastaa det. Men hvorfor vil den naadige Marki tage sig det nær? Og hvor kunde I nænne at berøve Jeres Brud en lang og lykkelig Søvn paa sin Bryllupsmorgen?MARC-ARRONHun sover.LÉONTINEMen I ser ud til snart at skulle faa hende vækket.MARC-ARRONtager hende om HaandleddetLéontine, nu Spøg til Side! Gaa ind til din Frue. Væk hende ikke for alt i Verden. Lad hende sove. Bedst om hun kunde sove til midt paa Dagen. Kald paa mig, skulde hun vaagne. I samme Øjeblik hun slaar Øjnene op, kalder du paa mig. Du forstaar?LÉONTINEStol paa mig. Jeg skal sidde hos hende som en Moder hos sit spæde Barn.MARC-ARRONTak. Jeg skal huske dig det hele mit Liv.LÉONTINEDet var svært længe.MARC-ARRONsmilerDet er til at holde. Trykker hendes Haand.Léontine gaar. Det begynder at lysne. Marc-Arron flakker op og ned og ser aandsfraværende omkring sig, følger Parketgulvets Trævinkler, tager en vissen Orangeblomst op, skotter til Vinduer og Døre, tager sig selv om Pulsen, gaar omsider til Korridordøren og lytter.MARC-ARRONhalvhøjtHallo! Hvem dèr? Hvem har Vagt? Højere. Hører I ikke? Vil I svare! Jeg forlanger det. Banker. Luk op! Lad mig se, hvem der har Vagt. Jeg vil vide det.EN STEMMEudenforKnoerne fra Døren! Her er ingen andre Kæltringer at banke til.MARC-ARRONSss— tal sagte. Det er dig, Jean Lasque? Nu véd jeg, det er dig. Lad mig sige dig et Ord under fire Øjne. Hører du, bare to Ord, Jean Lasque!STEMMENHold nu op at snadre i det Nøglehul. Ellers bli'r der knaldet en Told i af Bly.MARC-ARRONMen saa hør dog, hvem det er. Det er jo mig, Marc-Arron! Din Ungdomskammerat, din gamle Vaabenbroder.STEMMENDet er Løgn!MARC-ARRONMarc-Arron, som fik dig forfremmet til Sergeant.STEMMENHold nu Kæft!MARC-ARRONSom forbandt dig ved Jemappes med et af sine egne Skjorteærmer.JEAN LASQUElukker Døren opHvor Satan véd du det fra! Gnider sine Øjne. Hvad er det for Djævelskab? Detteher er Marc-Arron, og det er ikke Marc-Arron. Ved Dumouriez' Halehvirvler — har den hvide Liliehusar skaaret Hovedet af min Bataillonschef og sat det paa sin Hals i Stedet for sin egen Knap! Det er nok det, de kalder Øjenforblændelse. Sikke Gavtyvestreger! Alt Pudderet af Haaret! Den er godt regnet ud. Malingen er bare en Smule for hvid — det rene Kalk!MARG-ARRONJean Lasque, du ser jo, det er mig.JEAN LASQUEHvad for en mig?MARC-ARRONMarc-Arron. Du véd det jo.JEAN LASQUEMarc-Arron? Han gik ud af den Dør i Aftes.MARC-ARRONryster paa Hovedet.JEAN LASQUEIkke? Naa, saa du vilde gerne gaa ud af den Dør paa Marc-Arrons Ansigt? Den Leg leger Vi ikke.Lukker Døren efter sig, drejer Naglen om indvendig.MARC-ARRONTag dog Piben af Flaben! Husk, hvem du taler til.JEAN LASQUEdamper stærkereDet er netop det, jeg husker.MARC-ARRONEr du fræk?Slaar Piben af Munden paa ham.JEAN LASQUElanger til Slag, men standserDen Satans Lighed!Samler Piben op og stopper af sin Bukselomme.MARC-ARRONSkal jeg da vise dig, hvem jeg er. Skal jeg give Kommando? Skal jeg raabe, saa I allesammen kan kende mig. Hej!Gaar mod Hjørne vinduet.JEAN LASQUEHej! Skal jeg hjælpe dig? Vil du gerne svinebindes, kan du blive det straks. Vi er paa vor Post, skal jeg sige dig. Parken her omkring er saa spækket med Geværpiber som en Dyreryg med Flæskestrimler. Du slipper ikke, Hallunk! Hver Mand i Bataillonen véd, at du har villet bestikke Marc-Arron. Om du saa klasker os Guldet lige i Synet, kommer du ikke et Skridt videre. Føj, Mand! Først, at du bilder dig ind, en Republikaner som Marc-Arron er til at købe. Saa, at du maler dig efter ham og vil snakke til mig om Jean Lasque og Jemappes og Marc-Arrons Skjorteærmer — føj!MARC-ARRONEr du drukken, siden du ikke vil se?JEAN LASQUEDrukken! Hvad har jeg drukken? Har jegmaaske haft et Batteri Flasker paa Bordet som du? Du skulde tale om at drikke! Tror du, Marc-Arron vilde misunde en stakkels Soldat hans usle Morgensnaps, naar han skal stolpre paa Vagt, før Fanden faar Sko paa? Her skyller Syndfloden ned fra alle syv Himle, og saa skal en ærlig Sergeant af Konventets Nordarmé ikke faa Lov at hælde en Draabe Olie paa Lampen!Gaar hi Bordet.MARC-ARRONJa, kom her, Jean Lasque Skænker Vin for ham. Drik! Du maa se at blive rigtig klar.JEAN LASQUEsætter Glasset i Bordet.Klar! Hvad snakker du om Klarhed? Er jeg ikke klar? Saa meget kan jeg da se, at du vil drikke mig paa Pelsen. Men det skal blive Løgn!Skvætter Vinen henad Bordet.MARC-ARRONJean Lasque, kom dog til dig selv. Du ser jo, du maa hjælpe mig. Jean Lasque dog!JEAN LASQUESatan til Lighed! Ogsaa Stemmen.MARC-ARRONDet er jo mig.JEAN LASQUEMin Bataillonschef?MARC-ARRONDu gør mig gal.JEAN LASQUEDen sorteste Bagvadskelse! Tror du ikke, Marc-Arron kan skænke af en Flaske? Tror du, han lider af Rystefeber? Vil du bilde mig ind, at han trommer Retræte med sine store hvide Tænder? At Angstens Sved kan perle paa hans Pande som Duggdraaber paa en Morgenfrue ved Solopgang? At han ikke kan knappe sit Halsbind eller stramme sine Nøgleben? Marc-Arron — Guds Død og Pine! — han bær sit Hoved som det hellige Sakrament.MARC-ARRONsynker om i en StolGør ved mig, hvad du vil. Det er ude med mig.JEAN LASQUESkal det bestandig være Marc-Arron?MARC-ARRONPut mig i en Sæk! Gem mig i en Kamin! Jeg vil gøre mig saa lille som en Faarekylling. Men skaf mig ud af det hele! Jeg vil ingenting være mere. Blot jeg kunde krybe ind i din Patrontaske. Degradér mig! Lad mig være din Oppasser. Kan jeg ikke blive Marketenderhund? Jeg er ødelagt. Jeg fortjener min Skæbne. Hører du, Jean Lasque, hører du? Jeg er ikke engang seks Skud Krudt værd. Jeg giver Afkald paa en hæderlig Død. Lad mig blot slippe! Spild ikke Jeres gode Kugler paa et saadant Skrog! Lad mig løbe, hører du, lad mig løbe — som en skabet Hund, ingen gider røre ved. Spyt paa mig, spark mig, lad mig rende Spidsrod! Men lad mig blot leve, lad mig redde Lasen af en Tilværelse!JEAN LASQUEbanker sin Pibe udJa, nu ser jeg, hvad du er for en Pjalt.MARC-ARRONKender du mig endelig?JEAN LASQUEDu er som alle de andre. Som den sure Sauce, man hælder ud af sin Pibe.Gaar mod Døren.MARC-ARRONgriber i hamDu maa ikke gaa! Jean Lasque, du maa ikke gaa! Slaa mig dog heller ihjel straks. Tag alt, hvad jeg ejer og har. Klæderne, jeg har paa — her! Famler i Lommen. Hvad er det? Tag dette her! Her er Guld.JEAN LASQUEslaar Pungen ud af hans Haand, sparker til den, studser ved KlangenDèr! Dèr slap det ud. Men Marc-Arron, Marc-Arron —MARC-ARRONEndelig! Ser du nu endelig, det er mig?JEAN LASQUEryster paa HovedetSaadan skulde det ende! Dèr ligger Marc- Arrons Ære. Saadan kastrerer man en Helt.MARC-ARRONJean Lasque, du tror da ikke —JEAN LASQUE— at dette her er Manden selv? Det er hans Manddom, som Djævlen har rørt ved og gjort til Guld.Tager Pungen op.MARC-ARRONDu tror da ikke, Jean Lasque —JEAN LASQUEJo netop. Nu tror jeg det hele. Klæderne. Pungen. Det ene med det andet. Selvfølgelig. Hvorfor skulde du ellers have gjort det?MARC-ARRONDu tror da ikke for Guldet?JEAN LASQUEJeg saa jo, det laa i dine Bukser. Det er med Guld, man kastrerer Republikens bedste Mænd. Til Helvede med din forgyldte Vanære!Slynger Pungen ud gennem et Parkvindu.MARC-ARRONDet tror du om mig? Jeg skammer mig for dig.JEAN LASQUESkam dig for dig selv!MARC-ARRONDu foragter mig.JEAN LASQUEForagt dig selv! Havde jeg Vand i Pumperne, saa græd jeg over Marc-Arron.MARC-ARRONEr jeg dine Taarer værd?JEAN LASQUEDu? Nej — du ikke! Du er et kalket Spøgelse af Fejghed. Et grønt Skræmsel med Slim i Aarene i Stedet for Blod. Du ser ud, som du var kastet op af dig selv. Men Marc- Arron, som ikke er mere, for ham kunde jeg smaatude af Smerte. Han havde Trommehvirvler i sit Pulsslag. Kanonslag i sine Lunger. Han var et nyt Krater i Udbrud. Han rullede frem som en Lavastrøm. Det røg af ham som af sprudende Svovl. Men nu er han væk. Han er død. Jeg vil helst tro, at han aldrig har været til.MARC-ARRONHan er død, Jean Lasque. Du har Ret. Lov mig blot, at du vil lade ham hvile. Spot ikke hans Minde. Vanær ham ikke, som jeg har vanæret ham. Røb ikke til nogen, hvad for et Spøgelse du har set af ham efter hans Død. Jean Lasque!Rækker Haanden imod ham.JEAN LASQUEJeg holder ikke af at give et Spøgelse Haanden.MARC-ARRONEr det ikke underligt — er det ikke underligt, at et Spøgelse endnu kan tænke paa at bjerge Livet?JEAN LASQUEJeg skal komme en Sølvknap i min Bøsse, saa gaar Spøgelset ikke mere igen.MARC-ARRONJeg tror, Spøgelset allerede er borte.JEAN LASQUELad det nu ikke gaa igen!LÉONTINEi DørenHerre! Herr Marki! Lukker Døren forsigtigt. Nej, hvad gaar her dog for sig? Er det ikke min Hjælper i Nøden? Vor gode Ven? Men saa — hvad er her sket?JEAN LASQUEIngenting. Jeg saa ind til Markien —LÉONTINEMarkien?MARC-ARRONJa, for at sige mig, hvad Klokken er.LÉONTINEIkke for andet?MARC-ARRONEr det ikke nok?LÉONTINEEr det sandt?JEAN LASQUEnikker.MARC-ARRONTak!JEAN LASQUEGodmorgen, Marki!Gaar.LÉONTINEOg jeg, som troede —MARC-ARRONAt jeg havde bedt dig blive hos din Frue.LÉONTINEHun er vaagnet. Hun er ved at staa op. Jeg vilde kun se, om I var her.MARC-ARRONHvor skulde jeg være? Men din Frue, som ikke maatte vækkes?LÉONTINEHun smiler bare. Hun smiler hele Tiden.MARC-ARRONDer er jo ikke andet end at smile. Skynd dig ind til hende.Drejer Nøglen om i Korridor-Døren.Marc-Arron stirrer efter Sovekammerdøren. Et Øjeblik efter kommer Alaine til Syne. Hun staar ganske stille og ser paa ham.ALAINEDu er her. Det er dig.MARC-ARRONgaar med sænket Hoved imod hende, griber hendes HænderOg du, som skulde sove —ALAINEVil du tie.MARC-ARRONkysser hendes Hænder.ALAINEgemmer dem paa RyggenSe paa mig.MARC-ARRONser fremdeles ned for sigDu, som skulde sove.ALAINETi nu stille og se blot paa mig. Jeg har aldrig set dig før.MARC-ARRONløfter Hovedet; deres Øjne mødes længe.ALAINEDu græder jo.MARC-ARRONNej, det er dig, som græder.ALAINESer du ikke, jeg smiler?MARC-ARRONDet er mig, som smiler. Men du græder jo.ALAINEsmilerEr det at græde?MARC-ARRONHvorfor vilde du ikke blive ved at sove?ALAINESove ... sove .... Jeg har jo sovet alle mine atten Aar. Og nu er jeg vaagnet allerførste Gang. Blot for at se paa dig. Se, at du virkelig er til. Siden sover jeg igen. Lige ind i Visheden. Lige ind i Saligheden. At du er til. At jeg har dig inde i mig ....Lukker sine Øjne.MARC-ARRONkysser hende paa ØjneneJa, sov — du — du.ALAINEJa, det er Navnet: du — du … det banker dybest inde i mig: du — du … du, den eneste, som har sagt du til mit Hjerte.Men nu vil jeg slet ikke sove mere. Jeg er lysvaagen. Jeg er sprunget lige ud af Søvnen. Jeg vil se dig. Jeg vil se dig. Jeg vil se dig. Jeg har slet ingenting set. Jeg vil se den hele vide Verden, nu da jeg véd, den er til. Det er jo ingen Drøm, det er Liv, det er levende Liv.MARC-ARRONlægger sine Arme om hendeJa, det er levende Liv.ALAINEVi har Evigheden for os.MARC-ARRONJa, vi har Evigheden for os. Smiler ved at høre et slag fra Taarnuret. Klokken sagde Amen.ALAINENu maatte Klokkerne gerne kime fra alle Kanter. Klokkerne er ikke støbte til at græde. De er støbte til at le. En rigtig buldrende og baldrende Latter fra Taarn til Taarn. Ikke sandt? De skal le af Glæde over os to. De skal ramle af Henrykkelse. Og Solen skal staa op. Den har ikke Lov at sove længer end vi to.MARC-ARRONJeg tror, du kan hekse. Den er der virkelig — lige midt ind igennem Regnen.ALAINESe, den spidder Regndraaberne — som Diamanter paa Guldnaale. Saadan har det aldrig regnet før. Saadan har Solen aldrig skinnet. Se, nu er den inde hos os. Jeg vil have dit Hoved hen i Solen. Jeg vil se, om dit Haar virkelig er saa sort, som jeg har drømt. Véd du, det var en hel Urskov, hvor mine Hænder fo'r vild i Nat.MARC-ARRONDu blinder mig. Du drypper Sol lige ned i mine Øjne.ALAINELuk dem, om du tør. Jeg vil spejle mig i dem. Jeg vil se, hvordan jeg ser ud, efter at jeg er vaagnet.MARC-ARRONJeg kan ikke sige dig det. Jeg kan ikke se for lutter Sol.ALAINEMen jeg kan se mig selv. Dit Øje er lige saa brunt som mit Skildpaddes Chatol. Og jeg kan se et lille bitte blankt Vindu. Og et lille bitte Hoved. Det er næsten ikke andet end Øjne. Det ligner Hovedet paa den lille underlige Vaarflue, der sad paa Lysepiben, da du pustede Lyset ud i Nat. Saa du den ikke?MARC-ARRONnikker.ALAINEDu tog Lyset bort lige for dens runde grønne Øjne — de lever ikke Natten igennem, tænkte jeg.MARC-ARRONMen vi to levede den igennem.ALAINENej, vi drømte den igennem. Du véd ikke alt, hvad jeg har drømt om dig. Jeg drømte, at ogsaa du havde to smaa Bryster, der formælede sig med mine. Men nu, naar jeg ser paa dig, véd jeg ikke, om det er sandt. Dagslyset gør mig vantro. Sig dog, at du elsker mig.MARC-ARRONHar jeg ikke sagt det med hver Draabe af mit Blod?ALAINEMen jeg vil have Beviser. Noget til at tage og føle paa. Aa, nu véd jeg det. Bøj dit Hoved, lad mig se din Nakke. Jeg drømte i Nat, at der laa en bittelille Mus og sov paa din Hals. Dèr er den — jeg har ikke drømt.Kysser hans Nakke.MARC-ARRONHvad er det, du gør?ALAINEHvor du skælver!MARC-ARRONDèr kyssede min Moder mig.ALAINEOg hun skulde have Eneret?MARC-ARRONHun døde fra mig, da jeg var Dreng.ALAINEHar du nogensinde været Dreng? Hvad du siger! Jeg troede, du var skudt lige ud af en Mørser. At du var sprunget ud af Revolutionen i din fulde Højde — en Bjergets Mand med Epauletterne groende ud af dine Skuldre og Kommandostaven ud af dine Hænder.MARC-ARRONSom du ser mig nu, er jeg groet lige ud af dine Hænder.ALAINEDu tænker paa Klæderne. Men Revolutionen ligger i dit Ansigt. I dit Haar. I din Mund.MARC-ARRONkysser hendeEr dette Revolution?ALAINEJa, det er Revolutionen, jeg kysser. Det er Revolutionen, jeg elsker i dig. Du har jo omvæltet mit hele Væsen. Kan du ikke se den røde Hue flamme fra mit Hoved? Hvad er der tilbage i mig af det, jeg var igaar? Har jeg ikke omvendt mig med Hud og Haar? Er du ikke selve den sejrrige Marseillaise?MA⁒C-ARRONNaar du siger det — jo.ALAINEHvorfor smiler du saa mat? Er Revolutionen staaet for tidlig op. Har Helten ikke faaet sit Morgenfoder? Hvor har jeg ogsaa mine Tanker! Og min egen Appetit — tror du ikke, jeg er sulten? Jeg kunde spise dig og hele Bjerget. Se, Bordet er jo fuldt endnu. Vil Revotutionen helst have rygende Tyreblod, eller kan den nøjes med dampende Chokolade?MARC-ARRONsmilendeHvad Huset formaar.ALAINEHuset formaar alt. Du tror mig ikke? Til Straf skal Revolutionen have Chokolade i Louis-seize-Kopper. Kalder. Léontine! Er du færdig?LÉONTINEindefraStraks! Nu kommer jeg, naadige Frue.Bringer Chokoladen.ALAINESe, hvor Revolutionen gør store Øjne til de smaa Kopper.LÉONTINEFru Markise.ALAINEByd Revolutionen først.LÉONTINEHerr Marki. Hvor I ser forbavset ud. I er maaske vant til en Portion Krudt om Morgenen?ALAINEDrik, kære Revolution. Det er ikke Gift.MARC-ARRONOm saa var!ALAINEDu maa gerne gaa, Léontine. Men skyd først Balkondøren op. Her er som i et Drivhus.LÉONTINEaabnerUh! det ser stygt ud.MARC-ARRONHvad mener du?ALAINEIngenting. Léontine er bange for Regnvandet paa Balkonen, ikke?LÉONTINEJo, naadige Frue.Gaar.ALAINEEn Kop til. Du véd ikke, naar du faar noget igen.MARC-ARRONNej, det er Sandt. Sætter Koppen haardt fra sig. Hvor tager du dog dit Mod fra?ALAINEFra dig, fra dig. Hvor kan du spørge? Det strømmer jo lige ud af dine Øjne.MARC-ARRONmed et fortvivlet SmilKan du ikke se, hvor jeg er bange?ALAINEDu? Du straaler jo som en blank Klinge. Spejl dig i mine Øjne.MARC-ARRONser længe paa hendeJa, jeg bliver til et Genskin af dig. Aander dybt. Du fylder mig.ALAINEJa — med din egen Revolution. Jeg vil fylde dig med Sol. Omkring, min Helt! Solen stormer ind til os. Se, der staar en Regnbue over Træerne. En syvfarvet Glorie højt over Trionville. Tegnet paa, at fra nu af skal vor Kærlighed aldrig aflade.MARC-ARRONhenrevetEn Trikolore i Skyerne. Den slynger sig ind til os. Den skulde svøbe sig som et Skærf om dit Liv.ALAINETror du ikke, den kan? Den bliver til alt, hvad vi to vil. Se, hvor den spænder sig. Skal jeg bede den blive til en Bro, der buer sig ned for vore Fødder og bærer os bort, højt op over de hvide Kastanieblomster.MARC-ARRONaanderDe hvide Kastanieblomster … Duften er saa stærk, saa fast. Den er til at gaa paa.ALAINEOp over Træernes Kroner.MARC-ARRONLige ud i Luften.ALAINEVi kan gaa i Luften.MARC-ARRONHvorfor skulde vi ikke?De træder Arm i Arm ud paa Balkonen.EN STEMMEfra ParkenTilbage! Et Skud smælder mod Muren.ALAINEer skrigende faret tilbageVar det efter dig, de skød? Er du ramt?MARC-ARRONRegnbuen. Den ramlede ned. Se, der staar kun en Stump tilbage.LÉONTINEkommer løbendeDet er forfærdeligt. Skyder de herind?MARC-ARRONDer er ingenting sket. Vagten er paa sin Post. Jeg har selv stillet den ud.LÉONTINEJeg saa det før. De staar allesammen og stirrer herop — med Geværet i Armen. Der hviskes om, at der er kastet Penge ned til dem for at bestikke dem. Derfor er alle Vagterne fordoblede.MARC-ARRONFruentimmersnak i De retter sig kun efter en Instruks, jeg selv har udstedt.ALAINEDe lurer paa dig. Jeg er saa angst. Dette Skud har vækket mig. Nu er jeg endelig vaagen. Kom, du maa afsted med det samme — om et Øjeblik er det for silde.MARC-ARRONsmilendeOm et Øjeblik er det just Tiden.ALAINEDu maa bort, før nogen ser dig. Léontine, gaa og pas paa, at ingen overrumpler os. Kom her! Sætter Fingren paa en Fjer ved Siden af Sovekammerdøren, en Dør i Panelet springer op. Her!MARC-ARRONSkal jeg skjule mig i en Garderobe?ALAINEGaa derind! I Hjørnet til højre er der en hemmelig Dør. Den springer op, naar du træder paa den inderste Kant af Bunden. En Løntrappe fører ned i Kælderen.MARC-ARRONOg hvis Kælderen som alt det andet er besat af Soldater?ALAINEBliver du derinde, til Soldaterne er borte.MARC-ARRONSaadan en Forræderske er du!ALAINEEn Forræderske?MARC-ARRONSaadan kunde du forraade din egen Brudgom!ALAINEEr det at forraade dig?MARC-ARRONDu jagede ham ud i Aftes — skønt du kunde have frelst ham dèr.ALAINEJeg vidste det ikke i Aftes.MARC-ARRONDu vidste det ikke?ALAINEJeg huskede det ikke.MARC-ARRONDu huskede det først nu? Din Hukommelse maatte vækkes. Af Knaldet, som skød vor Regnbue ned.ALAINENej, jeg huskede det i Nat.MARC-ARRONFør du blev min? Du havde vel ikke Mod til at favne en dødsdømt Mand.ALAINEJo. Jeg huskede det først i Morges, da alt andet gled ud af min Erindring end den eneste Tanke, at jeg aldrig kunde slippe dig.MARC-ARRONDerfor altsaa kunde du sove.ALAINEOg derfor kunde jeg staa op.MARC-ARRONDerfra kom dit Mod. For at prøve mit tav du stille.ALAINEDu bestod jo Prøven.MARC-ARRONDu haaner mig. Men nu er jeg allermest bange, da jeg skal ind i min Frelses sorte Hul.ALAINEMen du maa.MARC-ARRONIkke før min Time slaar.ALAINEVi tør ikke friste det yderste Øjeblik.MARC-ARRONSkræm dig ikke. Lad os ikke ængstes før Tiden. Jeg har Minutter igen. Taarnuret vil varsle os. Døren er laaset, og ingen kommer, før Klokken slaar seks. Jeg bruger kun de to til at krybe i mit Musehul.ALAINEDet kan blive for sent.MARC-ARRONUnd mig den sidste Stump Tid. Har jeg ikke de tusinde Ting at sige dig i tusind Sekunder?ALAINEGem dem, til vi ses igen.MARC-ARRONVéd du, om vi mødes paany? Var det ikke dit Ønske i Nat, at et Lyn skulde ramme os Bryst imod Bryst og lade vore Hjerter briste i en fælles Død? Jeg vil være dig saa nær, at der kun er en Hinde imellem dit og mit Blod: et Pulsslag kan sprænge den, saa Strømmene hvirvles i hinanden og Livet sluser ud af vore Aarer i een Flod.Omfavner hende heftigt.ALAINEKan Døden favne saaledes, saa elsker jeg Døden.MARC-ARRONSaa elsker du Døden i mig, fordi jeg elsker dig til Døden. Er det ikke Tilintetgørelsen, som knuger os i sin Favn? Lyt! Derude gaar Døden taktfast op og ned. Urets mange Hjul klikker usynligt omkring os, maaier Cirklerne ud for at naa den sidste Tap og falde til Slag. Blykuglerne i Geværpiberne længes efter deres Maal, Hanerne staar paa Smæld, Krudtet drømmer om at vaagne i sit blaffende Knald. Alting sigter stille imod mig. Blyet higer efter Hvilen i mit Hjerte. Skæbnen er sat paa et eneste Nu. Netop derfor er jeg salig. Der er ingen anden Evighed end den, som eksploderer i et Glimt. Hvad der skal dø, kan tælles i Timer og Dage. Evighedens Lykke jubler i et Stjerneskud.ALAINEDet er dog en Stjerne, som dør.MARC-ARRONNej, et Ønske, som tændes — en Evighed, som undfanges i et Ønske. Har du aldrig ønsket ved et Stjerneskud?ALAINEJeg kom altid for sent. Stjerneskuddene mindede mig kun om, at mit Hjerte endnu ikke ejede sit uvilkaarlige Ønske.MARC-ARRONAt du var et Barn — til i Nat. Da kom dit Stjerneskud og mødtes med dit Ønske.ALAINEHvad har du selv haft at ønske?MARC-ARRONStjerneskuds-Ønsker er ikke for Mænd. Jeg har set dem i utallige Nætter. Naar jeg stod paa Forpost og kun havde dem til at holde mine Øjne aabne. Jeg talte dem for Adspredelsens Skyld. Mine Øjne løb rundt paa Himlen for at samle dem op, inden de faldt ned. Eller ved Bivuakerne, naar jeg blev træt af at stirre ind i de sydende Gnister og vendte Hovedet mod Natten og saa en hvid Ildorm bore sig ind i Mørket. Selv i mit Telt er det hændt mig, at jeg er vaagnet op og har set et Stjerneskud blinke ind i en Rift.ALAINEOg det er aldrig faldet dig ind at ønske?MARC-ARRONJeg har altid tænkt mig, at disse Stjerner faldt ned over ventende Kvinder, i opladte Skød. Der er En, som en Gang har fortalt mig om en Gud, der lod sig føde af en jordisk Moder: hun blev svanger ved at se paa et Stjerneskud. Pavse. Hvorfor svarer du ikke?ALAINEmed lukkede ØjneEt Stjerneskud kan ikke tale. Men der er noget inde i mig, som svarer.MARC-ARRONkysser hende paa ØjetDer er en lille Puls, som banker helt op i dit Øjelaag. Det er dit Blod, som stormer op ad Trappen —ALAINEaabner ØjneneSlaar Døren paa vid Gab og raaber: Sover du endnu? Staar du dèr og sover i den lyse Morgen? Livet venter jo paa dig. Husk dog dine Løfter.MARC-ARRONJa, de tusind Ting, jeg skulde fortælle dig i tusinde Sekunder. Jeg skulde jo skrifte mit hele Liv ind i dine Øjne. Du skulde have alt, hvad jeg har levet og kæmpet. Min Barndom langt mod Syd i Dalen ved den sølvblinkende Rhone. Mine Tanker blandt Faarene, jeg har vogtet. Mine Hug af Korporalstaven, min Trælletid under Brienne-Junkerne. Jeg skulde fortælle dig om mine Bastille- og Versailles- Dage. Kramme mit Sergeant-Tornyster ud for dig, vise dig, hvor jeg smed det for en Løjtnantskaarde, og hvordan jeg snappede Kaptajns-Epauletterne ved Jemappes —ALAINEVidere, videre! Spring Fortiden over. Hvad der er forbi, er dødt. Eventyret, det er Fremtiden. Jeg vil se den med dine Øjne. Jeg vil se, hvad der spejler sig i din nøgne Klinge.MARC-ARRONHar jeg den endnu? Har jeg ikke sluppet den fra mig?ALAINEDet er Haanden, som skaber Sværdet. Afsted, og du fanger det i Luften. Du former Jernet i dit Greb.MARC-ARRONlægger hendes Hænder for sit AnsigtJeg former mit Liv efter disse. Min Sjæl ligger i din Haand som i en Slynge.ALAINEOg jeg slynger dig ud i Kampen —MARC-ARRONSom en Sten, der faar Syner, naar den fløjter gennem Luften. Jeg bliver synsk som En, der tørner ind i Evigheden. Tror du ikke, jeg kan se alt i denne Morgentime? Alle Galliens Haner skingrer i Skrig. Frihedshuerne blusser over Landet, som Valmuer skyder de op af Grøftekanterne. Marseillaisen knitrer hen ad Landevejene. Bajonetterne perler af Dugg, de blinker ud over Grænserne og skærer Frankrigs Fjender i Øjnene. I Paris har Velfærdsudvalget holdt Møde siden Midnat. Stafetterne bringer de sidste Efterretninger fra Nordarméen — Hestemulerne sprøjter dem som Skumflager ud over Mængden. Robespierre flænger de sidste Bulletiner og hviner dem ud i Salen: Dumouriez har forraadt Republiken, men har maattet flygte — som en Køter! — over til Østerrigerne. Ned med Forræderne! Leve Dampierre og Davout — de fører Hævnen som et Flammesværd, der skal brændemærke Forrædernes Ryg. I sit Badekar ligger Marat og skriver, saa Papiret syder — Pennen er dyppet i Lava: Skær bort! Skær væk! Der er en eneste Lægedom: Guillotinen! I Revolutionsdomstolene rasler Dødsdommene ud af Døren — Blækket er ikke tørt, før Blodet springer under Kniven. Men i Temple sidder Enken Capet foran Spejlet og stirrer stift paa sit blege Haar, som Døden har pudret.ALAINEJeg ser det for mig, som du siger det. Hvordan kom du ind i dette rasende Kobbel?MARC-ARRONDet er os, som behersker Koblet. Det er os, de stærke Næver, som strammer Linerne eller lader staa til. Afsted pisker det over Stok og Sten. En Jagt som denne har Verden aldrig set. Hævnen har sluppet sine Furier løs. Svøberne hyler gennem Luften. De skændede Templer renses. Retfærdigheden bruger Sværdet, hun fylder sine Vægtskaale med Blod mod Blod. Gribbene forsamles om det Bytte, hun slagter. Men efter dem kommer Ørne med susende Slagfjer. Friheden ruller frem paa sin gyldne Sejrsvogn, hun har kastet Tømmerne, og Hjulene brænder Hovene paa de løbske Heste.ALAINEJa, de er løbske. De stormer, til de styrter. De slynger Frankrig i Afgrunden.MARC-ARRONNej. Alt, hvad Frankrig har fostret af Ungdom og Forvovenhed, løber langs Vognen. Deres Haar flyver omkap med Hestenes Manker. Der er Tusinder af Hænder rede til at snappe efter de tabte Tøjler, til at gribe dem og springe op i den hvirvlende Vogn.ALAINEI det Kapløb har du været med.MARC-ARRONJa, til jeg styrted i Støvet for dig.ALAINEMen jeg har rejst dig igen. Du skal med! Du skal med! Spring, min Helt, spring!MARC-ARRONSpringe Skal jeg. Taarnuret begynder at slaa. Nu springer Tiden i Stykker for mig.ALAINENu maa du afsted, før det sidste Slag er forstummet. Skynd dig!Holder Tapetdøren aaben.MARC-ARRONtæller— Fire — fem! Og forbi!smælder Døren til.ALAINEHvad gør du dog?MARC-ARRONJeg slog Døren i.ALAINEFor Fremtid og Frelse.MARC-ARRONFor Fortid og Fejghed. Nu er jeg mig selv.ALAINEVi er fortabte.MARC-ARRONVi er frelste. Der bankes to skarpeSlag paa Korridordøren. Ja! jeg er her!ALAINEAa, men ti dog!MARC-ARRONsvarende paa en ny BankningJavel!Gaar mod Døren.ALAINEi Vejen for hamDu maa ikke. Du slaar mig ihjel.MARC-ARRONNu tager jeg dig paa mine Arme og beder dig Selv lukke Buret op.Knuger hende til sig.ALAINEFrels mig!MARC-ARRONved en ny BankningSkal de tro, jeg er bange? Højt. Ja, jeg kommer.LÉONTINEhastigt fra SovekammeretJeg kan ikke gøre for det. Nu sprænger de Yderdøren.ALAINEHer maa de ikke komme ind, hører du.LÉONTINEJeg skal gøre mig selv til Slaa. Iler ind igen.MONTALOUPbag DørenLuk op! Til Side! Væk med den Tøs! Hug hende ned!LÉONTINEskriger.MONTALOUPstormer indMarc-Arron! En Lykke, at du er her endnu!JEAN LASQUEudenfor KorridordørenLuk op, eller vi slaar Døren ind.MONTALOUPStille derude!JEAN LASQUELuk Op i Konventets Navn!De begynder at splintre Døren.MONTALOUPDet er Folk, som møder paa Pletten. Godt, at vi andre ogsaa er her. Jeg har ikke lukket et Øje i Nat. For din Skyld, Marc-Arron. Trøst dig, vi har ham. Nu lige paa Morgenstunden. Druknet som en Mus. Se, hvordan han bærer sine Tyvekoster, Republikens Klæder.ERNESTE DES TRESAILLESføres ind af Soldater, forreven, dyngvaad, barhovedet.MONTALOUPHan kan næppe hænge sammen, sølle Fyr.ERNESTE DES TRESAILLEShæst, uden at løfte ØjneneJeg er vendt frivillig tilbage.MONTALOUPHvor Fanden skulde du gaa hen? Emigranterne render for hurtigt til, at du kan hente dem ind. Marc-Arron, her har du dit Pant og din Frihed igen.JEAN LASQUEi den splintrede DørBorger Kommissær, alting er rede til Eksekutionen.MONTALOUPpeger paa MarkienFør Delinkventen ud.JEAN LASQUEEr dette Delinkventen?MONTALOUPHvilket taabeligt Spørgsmaal! Ja.ALAINEklynger sig til Marc-ArronElskede, du er frelst.MARC-ARRONElskede, ja, jeg er frelst. Højt. Spørgsmaalet er rigtigt.MONTALOUPFør Delinkventen ud.MARC-ARRONEn Konventssergeant tager ikke fejl af Republikens Uniformer. Delinkventen er mig.MONTALOUPMen raser du, Marc-Arron!MARC-ARRONStille, Borger Kommissær. Republiken lader sig ikke krænke i Udøvelsen af Retfærdighed. Soldater! Denne Mand er, hvad hans Uniform siger Jer: Oberstløjtnant i Konventets Nordarmé. Men han har svigtet sin Pligt, som var at lade en Dødsdom eksekvere denne Morgen Klokken seks. Tiden er overskredet, han har ladet Dommen bortkomme og trods ihærdig Søgen, hvorom hans Uniform vidner, ikke kunnet skaffe den til Veje. Han bør for denne Forsømmelse ikke straffes med mindre end Degradering. Borger Kommissær, tillad ham som menig Soldat et Forsøg paa at gøre sig værdig til de Farver, han bærer. Soldater, den Dødsdom, til hvis Fuldbyrdelse I her er samlede, er i Delinkventens egne Hænder. Her er den. Jeg er „Den forhenværende Marki Erneste des Tressailles; Emigrant, grebet under Vaaben mod sit Fædreland, dømt til Døden." Beviset er disse Klæder og saa mit Vidne. Alaine de l'Estoile, tør du for disse Republikens Mænd vidne, at jeg er din Elskede, din Brudgom?ALAINEnikker, sagteDu er min Elskede, min Brudgom.MARC-ARRONTak! Jeg trænger til at fødes om. Du skal føde mig til Verden igen.Soldater! Nu maa der ikke spildes mere Tid.MONTALOUPStands! Jeg annullerer Dommen.MARC-ARRONRepublikens Dødsdom annulleres ikke. Soldater, gør Eders Pligt.MONTALOUPSoldater! I Konventets Navn, ingen vover at røre denne Mand.MARC-ARRONsmilendeLad da mig — trods disse Klæder — vise Jer, hvordan en Revolutionsmand gør sin Pligt. Ser sig rundt, nikker til Jean Lasque og Montaloup, ser sidst paa Alaine, vender sig om og gaar med faste Skridt ud paa Balkonen. Kommanderer. Soldater! Giv Agt! Læg an! Sigt her! Leve Alaine de l'Estoile! Leve Republiken! Fyr!En Salve fra Haven gennemborer ham. Trommehvirvel.ALAINEhvisker med lukkede ØjneHan elskede mig.