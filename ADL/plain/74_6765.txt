Ved Tanganika-Søen.



Der knalder en Champagneprop,

der klinkes, - Hvor? af hvem?

Ved Tanganika-Søen,

i Flodhestens Hjem!

Dèr tømme Bægrene

til Bunds fra Randen,

den EneDavid Livingstone,

Stanleyden Anden.






Stanley er en Yankee

af Steen og af Staal:

hanvildefinde Livingstone, -

saa vandt han sit Maal!

Han fandt ham som man finder

et Fnug paa et Hav,

han hilste som man hilser En,

der gik af sin Grav.



Og hvem erDavid Livingston!

en Stormand, en Helt,

den største der har pælet

under Palmen sit Telt!

Den bedste, som har styret

sin Cano tilflods,

med Taalmod til Ballast

og med Troen til Lods.



Sfinxens gamle Gaade

om Nilstrømmens Væld,

den vilde han løse,

om dertil han fik Held;

saa drog han gjennem Ørknen

den vildsomme Sti,

og hugg' sig gjennem Skoven

langs Krokodillens Hi.



- Var Vandløb og Søer

da hans Tankers Vinterleje?

Nej Vandløb og Søer

kun som vordende Veje!






og Vej som en Hilsen

til Handelskaravaner!

og Handel for at bryde

Kulturen nye Baner!



Kulturen, - ikke den,

som byder Slanger for Fisk,

i hvis Vaaben staar en Dunk

og en Slavehandler-Pidsk;

ej den, som rydder ud

al en Folkebunds Frugt,

men den som forædler

og bringer under Tugt.



Hvor Flodhesten pruster

mellem kæmpehøje Siv,

dèr skulde Baad og Damper

bringe Virksomhed og Liv;

hvor Sumpen rækker Bøflen

sit giftiggrønne Græs,

skulde Høstkniven skjære

til Tusinder af Læs!



Og Steppen skulde vandes,

og fra Urskovens Hang

skulde Blaarøgen hvirvle

under Latter og Sang!

Og Spydet skulde plantes

til Vinløv at sno;

og i Kampskjoldet Purken

skulde vugges til Ro.






Og fra Taletouget Svalen

skulde kvidre om Hjem,

og Varer skulde tuskes,

og Tanker med dem!

og Steenkul og Elfenbeen,

og Sorte med Hvide

skulde lejres og bænkes

Side om Side!



- Er dermed saa tilende

David Livingstones Drøm?

Nej her først gaar i Dybden

den stærke Tankestrøm:

De sortbrune Skarer

over Afrikas Jord,

dem vilde han bringe

det gamle Korsets Ord!



Hvad hjalp det, om de lærte

paa Fransk at staa og gaa,

paa Tydsk at føre Krig,

og paa Engelsk Væven slaa!

Om selv de blev i Mørket

med baade Sjæl og Aand,

paany var kun Glasperler

bytted dem i Haand.



Nej, Stjernen fra Bethlehem,

hans eget Hjertes Skat,

dens Lys skulde tændes

over Afrikas Nat!






Uldhaaret skulde vædes

fra Døberens Skaal, -

dermed han begyndte,

det var hans Endemaal!



Vær tryg, David Livingstone,

saa skeer det engang,

fra Steppen og fra Skoven

skal lyde Julesang!

Vær tryg, David Livingstone, -

Du selv er et Siv,

men dine stærke Drømme

har ustandseligt Liv.



Maaskee skal Korset haanes

i den gamle Verdens Ring,

og Alterlys slukkes,

og om Fonten holdes Thing;

maaskee skal Christus svøbes

i Klude igjen,

og meest faae Tak af Fiskere

og ulærde Mænd; -



men prædikes skal han

den hele Verden rundt,

og Livstræet plantes

hos det til Godt og Ondt, -

thi før har Jorden ikke fyldt

sit mærkede Maal,

før tændes ikke Ved

til det store Phønix-Baal!






De kan vælge og vrage,

sige Nej eller Ja,

forarges eller tro,

slaa sig til eller fra,

men prædikes skal han,

og Ordet om hans Fred

skal høres ved Nil,

som ved Tanganikas Bred!



- Saa Lykke paa Rejsen

utrættelige Mand!

Jeg undte Dig et Vaarpust

fra Englands grønne Strand,

jeg undte Dig et Favntag

af dine Piger smaa,

jeg undte Dig, at snart

Du tilhavns maatte naae!



Men hvad enten Du skal lægge

i Ørken dine Been,

eller Du faaer i Hjemmet

din hvide Marmorsteen, -

dit Hjertes bedste Tanker

skal sætte Blomst og Blad,

og Julestjernen spejles

i Søen, hvor I sad!