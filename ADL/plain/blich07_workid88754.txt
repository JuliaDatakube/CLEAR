Privilegier og LiigtorneHvilken besynderlig Idee, hører jeg Mange sige, at sammenstille Privilegier med
      Liigtorne! Jeg beder mine høit ærede Læsere om 5 Minutters
      Taalmodighed, og haaber da at kunne godtgjøre, at der gives 1000 andre almindelige
      Lignelser, der halte en god Deel mere. For at begynde med Begyndelsen, spørger jeg
      først: hvoraf opstaae begge? og Svaret maa da være, at de ere
      Følger af snævre Klæder. Naar Skoen trykker, enten fordi man er
      voxen ud af den, eller fordi man holder meer af pyntelige Former end af let og hurtig
      Bevægelse, saa fremkommer hine bekjendte smaa, glindsende, haarde og haardnakkede
      Udvæxter, som uendelig genere ved hvert Skridt, der skal gjøres fremad.
      De udgjøre ingen Sygdom; man kan spise og drikke, vorde feed og gammel med samme;
      de øverste Lemmer kunne befinde sig aldeles vel, men de nederste føle
      med hvert Skridt hvor Skoen trykker, og da de skulle bære det
      hele Legeme, saa slæber dette sig langsomt og haltende hen over Livets Scene, med en
      bestandig Erindring om, at denne er en Jammerdal. Man har forsøgt uendeligt meget
      imod disse Udvæxter, men Erfaringen lærer, at Operationer og
      Besværgelser, Sympathi, Homøopathi, Allopathi udrette lige meget, d.e.
      saa godt som Intet. Hvor de engang have slaaet Rødder, der fremkomme de paany,
      hvorofte de end tages bort. De forsvinde først med Liget, derfor kaldes de
      Liigtorne. Det eneste radikale Middel er, at befri Foden fra ethvert Tryk, men i den
      civiliserede Verden have kun de laveste Klasser det Privilegium, at gaae barbenet, og alle
      Øvrige maae derfor finde sig i deres Skjæbne.Af denne korte Beskrivelse vil enhver Læser see, at der gives talrige
      Sammenligningspunkter imellem de tvende nævnte Gjenstande, og da det er let for
      Enhver, at udmale Billedet i dets enkelte Dele, saa vil jeg ikke opholde Tiden dermed, men
      slutte med nogle Betragtninger om Privilegiers og Forrettigheders Oprindelse og
      Væsen.I Naturtilstanden udgjør den Stærkeres Ret den eneste Forrettighed og
      denne er af kort Varighed. Enhver Familie er sin egen Lovgiver og Vanen udsletter hvad her
      endnu kunde findes af trykkende Former. Ligesom Civilisationen og de bindende Former tiltage,
      stræber den Stærkeres Ret efter større Udvidelse og Varighed.
      De svagere Familier og Stammer underkastes af de mægtigere, og
      Høvdingernes erhvervede Myndighed vorder arvelig. Saaledes opstaaer vel fastere
      Samfund og Former, men tillige almindeligt Slaveri. Hos raa og barbariske Nationer synes denne
      Tilstand at høre til de nødvendige Onder; men tages de Baand, som vare
      nødvendige i en gjærende og lovløs Tid, med over i de
      følgende mere civiliserede Perioder, saa virke de nu heelt anderledes; de give ikke
      mere Styrke og Fasthed, men hindre Statslegemet fra ved fri, selvstændig
      Bevægelse at udfolde sin Kraft.Og her have vi nu den Sko, som trykker de fleste Folkeslægter i vore Dage. Den er
      dannet efter Nationernes spæde Fod, den er ofte, som den chinesiske Damesko, af Jern
      og tillader ingen Slags Udvidelse; man har ofte ikke taget Hensyn til, at Foden voxer ligesom
      Hovedet og det øvrige Legeme. Denne Væxt kan ved Tryk vel opholdes nogen
      Tid, men Naturen forlanger sin Ret. Giver Skoene (den bindende, sociale Form) ikke efter, som
      i Østerlandene i China, Indien osv., saa antager Foden (Folket) en aldeles
      forkryblet Skikkelse, der gjør det hele Legeme uskikket til enhver
      Bevægelse. Enkelte Lemmer (Kaster og Familier) kunne derved befinde sig ret vel
      igjennem Aarhundreder; men Masserne sukke i det unaturligste Slaveri, og hvergang en saadan
      ubevægelig Nation støder sammen med et friere Folk, er Nederlaget den
      visse Følge.Anderledes er det, naar Skoen er af et Material, der kan udvides og forandres, som
      heldigviis er Tilfældet i de vestlige Lande. Her bemærke vi, at  privilegerede Klasser og Indretninger aftage i samme Grad, som Folket tiltager
       i Dannelse og Indsigt. Vel opgives disse forældede, trykkende Forrettigheder
      ikke uden Kamp og Reaktion, der hist og her endnu i vore Dage ofte antage en seirende
      Charakteer; vel ere overalt flere eller færre Liigtorne tilstæde, som
      Følge af det tidligere eller endnu vedvarende Tryk, men i det Hele have de vestlige
      Statslegemer dog en temmelig fri Bevægelse, og denne bør de tilvisse
      bevare efter bedste Evne, thi i denne alene bestaaer deres Styrke.Hvorledes skulde Europa vel kunne vedligeholde sin Suprematie Illustrationerne vises ikke af hensyn til rettighederne. over de andre Verdensdele og de derved forbundne Fordele og Nydelser, dersom det
      vilde følge enkelte Privilegeredes Feldtraab og vende tilbage til Middelalderen med
      alle dens bindende Former? Er det ikke mere end sandsynligt, at det snart enten vilde see sig
      qvalt af Østens store Masser eller vorde en tributskyldig Provinds af det frie
      Amerika, dersom det selv vilde fængsle sig i de gamle Lænker? Nei! Europa har traadt sine Børnesko; det vil i Fremtiden vel ikke
      gaae barbenet eller være uden vise og velordnede Statsformer, men ligesaa lidet
      opgive den frie Bevægelses Fordele og overlevere sig selv lænkebunden i
      fremmed Vold.Disse Betragtninger bør berolige os, naar vi undertiden ængstes ved de
      gamle Privilegieraab. Vel hersker den middelalderlige Vane endnu igjennem alle
      Stænder. Disse ville have Monopol paa Godser og Statsembeder, andre paa Fabriker,
      Jernbaner og Dampskibe, endnu  andre paa
      Liberalisme og Sandhed, paa Aviser og Underviisningsanstalter. Alle hænge de fast
      ved den historiske Ret, som er den Klippe, hvorpaa alk
       Reformfartøier strande. Men det er umuligt, at Europa kan gaae samme
      Krebsgang som Asien har gjort, om end en Rotteck nærer en saadan Frygt. De
      Mænd, som staae til Roers ved de europæiske Statsskibe, ere i vore Dage
      for oplyste til at vente Fordele af at indsnøre Statslegemets Fødder og
      Hænder, de arbeidende, producerende Klasser. Tvertimod, de fleste Riger kappes om at
      løsne de gamle Baand for disse Klassers reelle Oplysning og gavnlige Virksomhed, i
      den Overbeviisning, at Statssamfundet paa denne Maade alene kan udfolde sin Kraft og
      gjøre virkelige Fremskridt.