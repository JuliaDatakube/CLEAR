Perler.



En Musling-Perle klar og rund,

som bragtes op fra Havsens Bund,

er dobbelt skjøn og dyrebar,

fordi den Fare kostet har.



Og Duggens Perle skjær og reen,

som svaler huldt hver Rosengreen,

er tørre Blomst saa dyrebar,

fordi dens Liv i Fare var.



Og Taarens Perle mild og tyst,

der løser for det pinte Bryst,

den er vort Hjerte dyrebar,

fordi den Smerte kostet har.



Men meer end Østens Perleskat

og meer end Dugg ved Sommernat

og meer end Taarens milde Skjær

er Himmeriges Perle værd.






Den ejer ej Demantens Spil -

men Kjenderen den eje vil;

den er som Intet dyrebar,

thi Jesu Blod den kostet har.



For os han gik i Dybet ned,

sit Liv han satte til derved;

men baaret op af evig Aand,

han steg med Perlen i sin Haand.



Dens Glans kan Intet lignes ved,

dens Straaler hedde Liv og Fred -

giv alt dit Eget hen for den,

en evig Skat Du faaer igjen!



O Jesus, lad os skjønne ret,

at Du og Perlen, I er Et!

Og hjælp os til det Kjøbmandsskab,

thi uden Dig var Alting Tab!