LÆBEBLOMSTERNE



En frodig Plet jeg aner,

Krokus og Tulipaner.

Den graanende Aften en Blæst har bragt,

det bruser i Læbeblomsternes Dragt.



Det er som unge Kvinder,

en Skæbnetrolddom binder -

hvis Nidkærhed fandt aldrig Fred ...

Nu hvisker de paa dette Sted.



De blege Blomster finder

saa mange Hjærtens Minder.

De skændes ensomt i Blæst og Dug

og falmer med Læberne gule af Fnug.