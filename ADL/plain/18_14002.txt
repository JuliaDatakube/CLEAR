Drømmen



Jeg drømte, at jeg saae dig staae

I dunkle Telt,

Ved Nattens Lampe, hvor jeg laae,

En mødig Helt.



Jeg drømte, at du saae dig om,

Med frygtsomt Blik,

Og lyttede, om nogen kom,

Om Nogen gik.



Jeg drømte, at du slog med Flid

Din Kjortelbræm

Op over Armen, rund og hvid,

Og sneg dig frem.



Jeg drømte, at din høire Haand

Et Glavind drog

Ud af det mørke Klædebon -

Mit Hjerte slog!



Der stod du, rædselfuld og bleg,

En rank Judith,

Og i min Strube følte jeg

Det dybe Snit.



Med Haanden knyttet i mit Haar,

Bestænkt med Blod,

Du stirred paa det røde Saar,

Med sælsomt Mod.



Min Pande var saa hvid som Sne -

Den kyssed du;

Min Mund, den var saa kold som Sne -

Den kyssed du.