Eensomheden



Barn, du drømmer dig

Eensomhedens Skygge,

Eensomhedens Lyst,

Som en hellig Lykke,

Som en evig Trøst -

Kjender du da mig?



Veed du, hvad det er,

Ret at være ene?

Ret at føle sig

Eensom og alene?

Kan du sige mig,

Veed du, hvad det er?



Englen nærmer sig,

Den, om hvem du leder,

Eensomhed ved Navn;

Men usynlig breder

Den sin mørke Favn

Rædselsfuld mod dig.



See den dybe Flod

Bag de grønne Grene -

Har du Lyst dertil,






Saa er du alene,

Evig, om du vil -

Tør du? har du Mod?