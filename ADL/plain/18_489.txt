DEN 19DE JUNI 1851.



I

Det var en liflig Sommerdag -

I Gaarden, blandt kjølige Linde

- Hospitalets grønne, susende Flag

Boltred sig Vestenvinde.



II

Professoren holder Bryllup idag! -

Ud, hvor Strandluften strømmer!

Af Ungersvende et lystigt Lag

For Parret Pokalen tømmer.



III

Dengang var ikke een Gud mig nok

Svimmel vaklede Fyren

Imellem Asklepiadens Stok

Og Musens Skjød med Lyren.



IV

Tredobbelt følte jeg mig dengang

Hygæas Præst beslægtet,

Ham, der baade Plektret svang

Og paa Kathedret fægted;



V

Hvem Aphrodite, gunstig og mild,

Fordi han erotisk brændte






Og vogted over sin Ungdomsild,

En elskelig Hustru sendte.



VI

Og fem og tyve Aar har ei løst

De sympathetiske Knuder,

Der i Mandens og Ynglingens Bryst

Blev knyttet af mægtige Guder.



VII

Hav Tak for det Vidnesbyrd derom,

Jeg fik fra den Henipelske Lade -

En poetisk Luftning, idag det kom,

Med Duft af de friskeste Blade.



VIII

En Krydder fra de sundeste Strøg,

"Indviftet af Musens Vinge",

Et sindrigt Smykke, et Konstforsøg,

I femten brogede Ringe.



IX

Saa kjækt udskaarne, med Krøller og Kant,

Saa uafhængig af Moden,

Som Folderne i det lette Gevandt,

Der synker Cythere til Foden.



X

Værdige til den skjønne Krands,

Sølvbryllupet fæster i Haaret;






Ildfulde som den Ungdomsglands,

Begge i Livet har baaret;



XI

Og som - det styrke Himlen til!

Med stadig Lue vil brænde:

En trofast, ægte Kjærligheds-Ild

Hos Begge til Livets Ende!