Ballade.



I Achelos sidder sorgfri

Michalistos i sin Gaard.

Han er munter, thi hans unge

Hustru ved hans Side staaer.

Nattens Dæmring alt sig nærmer;

Det bekymrer ham ei stort.

Ved et Bæger Viin han sværmer -

Da det banker paa hans Port.



Udenfor Kapidschi Baschi

Holder med en Flok tilhest.

»Hil dig!« siger Michalistos;

»Ædle Herre! vær min Gjæst.«

- »Ei vi komme for at drikke« -

Bryder hiin med Strenghed ud;

»For at sværme kom jeg ikke.

Reis dig op, og hør mit Bud!






»Michalistos! du er domfældt,

Du, din Eiendom, din Viv!

I Divanet en Beslutning

Rettet er mod eders Liv.«

- Micholistos' Hustru blegner;

Selv han smiler stolt derved.

Og der skydes, og han segner,

Og hans unge Hustru med.