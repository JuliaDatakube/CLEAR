FEST-EPILOGEn Mand, som roses, bliver altid
												mindre.Forskaan os da for Mindekranses
											Plage:En Pil som træffer, ser sig ej
												tilbage ...Jeg har sagt alt, hvad der kan siges,ved dette festlige Bord.Jeg har smagt paa alt, som skulde nydes,jeg har sværmet for alt, som vilde elskes,jeg har ydet saa omtrent, hvad der kan ydes.Nu vil jeg hjem . .. hjem!Jeg vil hjem!Gør jeg Uret mod Fest-Indbydernemed at bryde saa pludselig op?Har jeg dvælet for længe, hvor man spøgte,givet Løfter, hvorfra ingen Mand bør flygte?Er Forventninger vakte her i Vrimlenom et Under, som ved mig burde ske?Thi man mødes ikke blot for at legemed en Blomst, med et Indfald, en Idé.Her er udgydt Champagnevin og The,sligt forpligter vel til at aabne Himlen.Men jeg siger til enhver: I Morgen Himlen!Nu vil jeg hjem - hjem!Jeg vil hjem!