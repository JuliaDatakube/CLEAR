Vierwaldstädter-Søen.



Jeg saae Dig i Dagens fulde Glans,

et Tæppe med gyldne Traade,

med alle de granklædte Bjerges Krans,

med blinkende Vovers Straaledans

om de snehvidt teltede Baade.



Jeg saae Dig ved Nat i »Føhn« og Slud,

naar det sprøjted mod Klipperanden,

naar Bølgerne vendte det Hvide ud,

og Skyggerne mødtes med stærke Bud

fra den ene Bred til den anden.



Jeg stod i din skraanende Fjeldskovs Ly,

jeg aanded Granduftens Sødme;

da sank Guds Sol i sin Rosensky -

som i en forklaret Verdens Gry

stod Fjeldet i glødende Rødme.



O maatte jeg end engang Dig see,

med »Pilatus« i Taager forvildet!






med Rutlis rislende Kilder tre,

med lyse Lier mod Uris Snee,

med Vaar i Vinterens Billed!