Nr. 81.JEsus straffer den troende Siel, som begynder at lade sig indtage af verdens bekymring.Ach min rose visner bort,Bliver baade bleg og sort :,:Ach mit blomster stodFør som melk og blod,Falmer nu fra top til rod.2. Saae man før en HErrens bruudSee saa ufornøyet ud? :,:Slet bestilt at manIkke bedre kandSkiønne paa sin ædle stand.3. Est du bleven barn igien?Har du glemt din siele-ven? :,:Veedst du ey mit ord?Veedst du hvad du troer?Og hvad du i daaben soer?Nr. 81. EaJ1-7. Overskriften: indtage] inddrage J2-7. 2,1: HErrens] herres EaJ1-7,sandsynligvis en konstant trykfejl; HErrens findes i »Tvende deylige Trøste-Psalmer, Trykt i dette Aar«, uden angivelse af bogtrykker, trykkested el. trykkeår, men efter typografisk udseende antagelig fra ca. 1740 (Kgl. Bibl. 4.322 oktav). 3,1: est du] estu EaJ1-2. 3,3.4: veedst du] veedstu EaJ1-3, veed du J6-7.- - -Nr. 81. Original. En katekismussalme. Læg mærke til overskriften. Jesus er den talende. V. 1-2 er en indledning, hvor han udtaler sin sorg (v. 1) og sin harme (v. 2) over den bekymrede sjæls tilbagegang. Derefter kommer katekismusafsnittet, v. 3-11: Herren siger her først, at sjælen ved sin bekymring er bleven som et barn, der har glemt sin børnelærdom (v. 3), og gennemgår så de 5 hovedstykker i katekismen: bud (v. 4), tro (v. 5-7), Fader vor (v. 8), dåb (v. 9), nadver (v. 10); formålet med gennemgangen er af hvert stykke at uddrage et evangelium, der gør al bekymring meningsløs, og det hele samles (v. 11) i et fremblik til himlens herlighed. Endelig kommer slutningen, v. 12-13, hvor den sande grund til bekymringen afsløres og kravet rejses om løsrivelse fra verden og hengivelse i tro til frelseren. Salmen er udførligt behandlet i L. J. Koch, Brorson-Studier, 1936, s. 73-87. - 1,1: min rose] Ligesom den kristne kalder Jesus sin rose (nr. 10,9-11; 29,16,3), således kalder frelseren her den troende sjæl for sin rose, jfr. nr. 225,4,4 flg.: JEsus er det, som har valt Mig, et vildt og giftigt krud. Til sin egen rose ud. - 2,1: Udtrykket en herre om Jesus er vel ikke uforståeligt (= en stormand el. fyrste), men højst unaturligt, så læsemåden HErrens betyder en lettelse. - 2,3: slet bestilt] dårligt gjort, det ser ilde ud. - 2,5: sin ædle stand] som en HErrens bruud. - 3,1: barn igien] i dårlig betydning som den, der trænger til belæring om, hvad han burde vide besked med. - 3,5: soer] svor; hvad du i daaben soer] det ja, der svares ved dåben, opfattedes som en ed.4. Læs engang det første bud:Jeg er HErren, jeg din Gud, :,:Lad det derved staae,At jeg sørge maa,Din sorg intet kand forslaae.5. Har du og din troe forgiet?Hvo har skabt dig? veedst du det? :,:Den dig skabte veedVidre nok beskeed,Sørg du ey, men troe og beed.6. Har Gud noget havt saa rart,Som for dig er bleven spart? :,:Har du glemt min død,Og det blod, som flødAf mig i min bittre nød?7. Aanden gav jeg dig til pant,At du gandske vist og sandt :,:Himlen selv skal naae,Tviler du da paa,Dine smuler her at faae?8. Læs engang dit fader vor,Fader! kiend ham og derfor; :,:Derpaa det beroerAlt, at du kun troerDette søde faders ord.5,2: hvo] hvem Ea; veedst du] veedstu EaJ1-2, veed du J6-7. 7,4: tviler] tvivler J1-3.- - -V. 4: Af budene nøjes frelseren med det første, der i 2. Mos. 20,2-3; 5. Mos. 5,6-7 lyder: »Jeg er Herren, din Gud, som førte dig ud af Ægyptens land, af trælles hus; du skal ikke have andre guder for mig«, og heraf bruger han endda kun de første ord: »Jeg er Herren, din Gud«, med det løfte, som ligger deri. - 4,4-5: sørge] have omsorg; sorg] omsorg, bekymring. - 5,1: Aar du og din troe forgiet?] har du også (ligesom budene) glemt trosartiklerne? - 5,2: det rimer på forgiet; helt til omkring 1900 udtalte man ved versoplæsning bogstavet t i »det«. - 6,1-2: Rom. 8,32; rart] sjældent, dyrebart. - 7,1-3: Helligånden som pant på saligheden, 2. Kor. 1, 22; 5,5; Ef. 1, 14. - 7,5: smuler] brødkrummer, om det lidt, der skal til for at opholde livet. - 8,2: kiend ham og derfor] anerkend ham også for (som) din fader, nemlig ved at stole på ham. - 8,5: faders ord] faderord eller ord om faderen.9. Ach! hvad ære, fryd og haabHavde du vel af din daab, :,:Vidste du beskeedOm din herlighedEfter daabens pagt og eed.10. Faaer du ved Guds alter-foedJEsu legem, JEsu blod, :,:Den er steen og stokI Guds kirke-flok.Som ey deri finder nok.11. Op med dit beklemte sind,Kiig kun i Guds himle ind :,:Hør Guds englers sang!See hans helgens rang,Der skal du og staae engang.12. Zion, hele sagen er,Verden, verden du begier :,:Hendes skiulte glødGnistrer i dit kiød,Brænd dig ey, det er din død.13. Verden, verden af dit sind,Luk din JEsum ene ind :,:Favn mig i din troe,Lad mig i dig boe,Saa faaer sielen nok sin roe.11,4: helgens] Englers Ea. 11,5: skal] skalt Ea. 12,4: gnistrer] gnister Ea.- - -V. 9: De tre sidste linier er en betingelsessætning, der kaster lys over hovedsætningen i de to første: »Dersom du blot vidste besked om den herlighed, dåben har givet dig, hvilken ære, fryd og håb ville du så have ud af dåben!« - 9,5: daabens pagt og eed] Ved dåbens pagt tænkes der her næppe på vor forpligtelse mod Gud, men på den forpligtelse, Gud har påtaget sig over for os; denne ses som Guds ed, jfr. Hebr. 6,13-18. Den modsatte side af sagen var fremme i 3,5. - 10,3: steen og stok] følesløs, forstokket. - 11,4: rang] enten række eller værdighedsgrad. - 12,1: Zion] næppe om menigheden, men snarere om sjælen, jfr. Svane-sang, XXXIX, 2, hvor Zion, vekslende med Sulamith, åbenbart har individuel betydning. - 13,1: Jag verden ud af dit sind! - 13,4: Joh. 17,23. 26; Gal. 2,20; Ef. 3,17.