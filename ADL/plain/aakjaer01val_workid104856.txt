KO OG HJORT
.HVOR LEHNSGODSET DÆKKES AF SIN MILELANGE SKOV,der høstes intet Brød, og der synger ingen Plov;uplukket Bærret raadner om Blodbøgens Rod,mens dovne Snegle lever paa den bredeste Fod.Og der hvor Grøften siver bag en frønnet Plankebro,der staar en gammel vommet og kantet Husmandsko;de lange, tynde Klove de fransker et Korn,og venstre Øje trues af det kringlede Horn.Forlængst hun har opslikket hvert ædeligt Straa,hver Skræppe og hver Vejbred, som Mulen kunde naa,og hun har strakt sit Hampetøjr, ja Nakken nær af Led,saa hendes gamle Øre det svider derved.Nu staar hun der og vender saa langsomt sin Skraa;stort er det sagtens ikke, Fæho'det tænker paa;det bulper i Vommen af Tomhed og Vind,en Taare skrider skjævt ad den skindmagre Kind.Da dryner hun og vaagner af sin fæiske Drøm,hun jager rundt i Rebet som stukket af et Søm,hun brøler vildt mod Skoven og snuser til sin Pæl,en Oprørsgnist har fænget i en Drøvtygger-Sjæl.Derinde ligger Skoven, saa bred og saa lang,med grødegrønne Sletter og Græshoppesang.Skovsyren breder Tæppet under Bøgeskyggens Læ,og Svingeldusken dikler Ungbirkens hvide Knæ.Og her staar hun og svelter over Grusvejens Spor,mens Skovens Dufte tirrer de brede Næsebor;hun snøfter ind og svælger hver Luftning lind og varm,mens dobbelt Sulten knurrer i den rumlende Tarm.Med ét hun buer Ryggen og den benede Krop,og med et Stød hun vrister sin Pæl af Gruset op;det gamle Øre svider helt blodigt derved,og Yveret det slænger, mens hun slunter afsted.Hun braser ind i Skoven ad den korteste Vej,"Adgang forbudt" og "Skovfred" - hun ænser det ej!Hvor urørt Engen lyser af Borst og Gyldenris,der snuser hun sig frem til det tabte Paradis.Den hvasse Tunge smutter som en Slange hid og did,de blanke Græsstraa hviner, naar Tanden faar Bid,og indefra hun trindes om Lænder og Lysk,mens nedtraadt Mynten dufter romantisk og kysk.- Brat slingrer over Græsset en Skygge lang og sort,og høj og kodespændstig fremskrider en Hjort;Græshoppen gjør en Pavse og Skovfrøen flyr,mens knejsende sig nærmer det junkerlige Dyr.Han bærer som sædvanlig saa hoven den Hat,som Gud ham i et Lune paa Panden har sat;hans Øjne skuer koldt over duvende Græs,mens Næsens Fløje dirrer under Prustningens Pres.Det huer ej hans Højhed at dele Skovens Romed denne Plebejer af en vommet Husmandsko,hun staar ham i Næsen som Sennep og som Stank,vil Skroget ikke flytte, jagu' faar hun Bank!Først prøver han de Kunstkneb, der har bragt Sejren før,og vredt han krummer Halsen som Mosens Vind et Rør;men Koen hun vralter saa tungt og saa trygt,hun kjender vel til Sult men kun lidet til Frygt.Men Koens plumpe Flegma gjør Hjorten bindegal;Standsæren staar i Bobler bag hans tykke Pandeskal:"Det ligner godt det dumme, plebejiske Pakat pytte ad min Krone og min junkerlige Tak!Der slæber hun ved Øret sin skidne Tøjrepæl,med Snavs paa Laar og Lænder og Skarn paa sin Hæl,for sløvt ved Aftentide at malke Strippen fuldtil Hyttens kirtelsyge, forsømte Børnekuld.Men jeg gaar frit paa Sletten og frit i hver Mands Kornog sænker mod Protesten mit højttakkede Horn,unyttige Skoves unyttige Drot,en Yndling af min Frænde i det grevelige Slot!"Det var omtrent de Tanker, han ytred gjennem Fnys;da gik der op for Koen et osende Lys:"Den Fyr paa disse stilkede, skabagtige Benhar maaske Ondt isinde mod en skikkelig én!"Ej længere hun naa'de i sin trevne Tankegang,før Hjorten sine Takker skraatrammende svang;de suste ned og fælded et saadant Ribbensstød,at Koens Harm og Smerte som Brøl af Struben skød.En Kamp der nu begyndte, som næppe før er set;ej nogen turde gjætte, hvem tørst sattes Bét;thi Junker Hjort han fjedred og fægted og sprang,mens Koens Klove strittede og fire Patter svang.Og langt igjennem Skoven lød Hornenes Knald,Kopandens dumpe Støden, Gevirets rappe Fald;thi Hjortehugget ramte fraoven og ned,men Koen hun "gik under", marvgruttende og bred.Mod denne voldske, plumpe Bersærke-Boxerkunstvar Spændstighed og Gratie i Længden omsonst.Da Hjorten vilde flygte med Mulen fuld af Blod,to Hornspyd i hans Bringe de bødlede imod.De tykke Kohorn rased, mens Øjnene saa rødt,og vildt henover Sletten blev Hjorten baglænds stødt,indtil imod en Stamme han førtes saa fast,at Hornstødet braged i Ben som i Bast.Her trak den Vrede Vejret, og Hjorten styrted væki hinkende Spring efter talrige Knæk.Men Koen hun rejste en Brølen saa lang,at Lehnsskovens Sletter de skogrende klang.- - Du Husmand derhjemme paa din simestukne Lo,naar vil
                              da
stinde Nakken en Dag som din Ko!12/8 1908.