Den hellige Skrift.



Jeg veed en Bog, som vil og kan

staa forrest mellem Skrifter,

hvor Høvdingen fra Nilens Strand

med Drot, Profet og Haandværksmand

den samme Griffel skifter -

hvor Tusind-Aar gaa Haand i Haand,

omvundne med et helligt Baand,

som ingentid vil briste -

en Billedverden rig og reen,

hvor Alt dog kredser kun om Een,

den første og den sidste!



Jeg veed en Skov paa Isra'ls Grund,

hvor Herrens Aande hvisker;

hvor Cedrene fra Fjeldets Bund,

hvor Jordans Tamarisker

sig flette til en Tempelhal

med Orgelbrus om Synd og Fald,

med Naadens Fugletone!

hvor der er nok af Løv og Læ,

men hvor dog Korsets tørre Træ

har allerfejrest Krone!






Jeg veed en hellig Visdoms Hav

med Røde-Havets Under:

for Barnets Sko en Strand saa lav,

og dog saa dyb en Bølgegrav,

hvor ingen Tanke bunder!

som strømmer paa sin egen Viis

fra Paradis til Paradis,

med meer end Guld i Bunden -

som bruser i sin Bølgegang

med »Mose's Sang og Lammets Sang«,

og stiller Hjerte-Vunden.



- Den Lysets, Naadens, Trøstens Bog,

den Konge-Ørn blandt Skrifter,

den fløj paa hundred Folkesprog

mod Nordens isbelagte Vaag,

og did hvor Palmen vifter -

men at saa vide den sig svang

paa Modersmaalets Vingefang,

skjøndt længe stænget inde

see det varMorten LuthersVærk,

han brød dens Kloster-Lænke stærk -

nuIngen skal den binde!



Tak, Fader, for dit Sandhedsord,

det Jesu Ørken-Værge!

Fra Luthers Læber blankt det foer,

og »Aandens Sværd« i Troens Gjord

gjør Kæmper end af Dværge!

Ja, drages det, saa flammer det,

»den gamle Fjende« rammer det,






de nye Fjender vilde -

o lad din Aand bevinge det!

o lær os Smaa at svinge det,

til Hjertet bliver stille!