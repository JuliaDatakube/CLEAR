Farvel Hans Christian!



FarvelHans Christian!ogsaa Du gaaer bort!

Du, som de Andre, lader mig tilbage!

Nu tykkes mig først ret vort Liv er kort -

Det Hele kun en liden Slump af Dage.



Det er ei længe siden, tykkes mig,

Vi vare Begge raske Ungersvende:

Hver Ungdomsglæde søgte mig som Dig,

Vi tænkte Begge lidt paa Livets Ende.



Mig tykkes hartad som det var igaar

Vi svang Hasherredspigerne i Dandsen;

Med friske Roser i de lyse Haar

Og kjælne Øine under Blomsterkrandsen.



DaDitlevinemed forelsket Blik

Og ømme Hjærtesuk kom Dig imøde,

Da Arm i Arm I To tilsammen gik

Og plukked' Kjærlighedens Roser røde.



Ak! hun er ogsaa borte - stakkels Ven!

I flere Aar alt vandred' Du alene.

Den skjønne Myrthe længst er visnet hen:

Om Graven bøie sig Cypressens Grene.



FarvelHans Christian!Vaaren brat forsvandt,

Og Livets Sommer maatte snart henrinde;

De Glædeskrandse, vi som Knøse bandt,

Dem saae vi vore Børn paany ombinde.



Men Alderdommens Vinter mørk og kold

Den skulde ikke knuge Dig ret længe;

Den stille Gravhøi er det stærke Skjold,

Som ingen Sorgens Pile gjennemtrænge.






Men jeg, min Ven! ja jeg er her endnu

Med ogsaa denne Sorg paa gamle Dage.

Jeg stander ved dit Vinterleie, Du!

Ak hører Du min gamle Harpes Klage!



Hvis saa, da hils din Ungdomsbrud fra mig.

Ved eders Brudeseng jeg sang med Glæde;

Men nu paa Dødens Seng jeg finder Dig -

Ak, ja! i anden Tone maa jeg qvæde.



FarvelHans Christian!fra din Grav igjen

Jeg atter ud i Livets Tummel iler.

Sov vel! jeg kommer efter Dig, min Ven!