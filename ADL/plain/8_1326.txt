Pan



I Universets evige Blaa,

hvor Kloderne tavst om Kloderne gaa - -



i Jordens Luft, hvor Torden og Storm,

Solskin og Slud som Stemninger skifter,

mens Skyerne skifter Farve og Form

og jages af store, urolige Drifter - -



i Kræfternes Løb ad Lovenes Vej,

manende Jordlivets mylrende Kuld

afMuld,overMuld,iMuld - -



    jeg aner en Gud, et evigt Jeg,

    der har Nerver i Klodernes Indre

    og i Slægternes Marv,

    og hvis Evner fra Solene tindre,

    og hvis Væsen er Væsnernes Tarv.



Hanvakte Fædrenes »hellige Ord«

i Tanker, der spurgte Himmel og Jord;

hanvakte Tvivlen i Sønnernes Sind

og aanded Fornyelsens Østenvind

over hæmmede Evners Ranker - -






og Higen mod denne al-rige Gud

strømmer som en Sankt-Elmsild ud

fra Tinderne af alle Folkeslags Tanker.