179.[Ens Klagemaal der strider med Fortviflelse.]J sin egen Tone:



1.

JEg ikke noksom kand med Ord/

Min Smertis Vee udtale/

Den hele vide Verdsens Jord/

Til den Uro og Qvale/

Jeg Arme bær/

For snefver er.

Thi mine Feyl hin lede/

Paaført mig har GUds Vrede.



2.

O HErre GUD/ hvor vil jeg hen/

Hvad skal jeg dog begynde?

Thi du min hulde Himmel-Ven/

Teer mig ey forig Ynde/

Men plager mig/

Elendelig/

Din Strengheds skarpe Pjle/

Mig indtil Siælen jle.






3.

Skal da din Grumheds hastig Storm/

Mig reffse uden Ende/

Skal den mod en foractlig Orm/

Saa stor en Heffn anvende/

Vilt du da saa

Et ringe Straa/

Med din Macts Storme-Bølge/

Saa gruselig forfølge.



4.

Min svage Tunge træt aff Skrig/

Sig til min Gumme binder/

Min usle Krop nedbøyer sig/

Min Skikkelse forsvinder/

Min Finde leer/

Naar hand mig seer/

Ja tør og haanlig raabe/

Hvad vilt du længer haabe?



5.

Jeg ey dissmindre haabe skal/

Paa dig min GUd og Fader/

Som ey i nogen Nøds Tilfall/

Dem paa dig tror/ forlader/

Jeg veed du mig/

Saa visselig/

Jhvad for Nød ieg lider/

Skal redde dog omsider.



6.

Skeer det ey før/ det vist skal skee/

Naar Døden mig bortkalder/

Og Legemets Forkrenkelse/

Til Støff og Muld henfalder/

Der til oc nu/

Mit Sind og Hu/

Mest bær Attraa og længis/

Thi jeg saa hart betrængis.



7.

Den sorte Jord/ den mørke Graff/

Kand best min Sorrig stille/

Og all min Nød mig redde aff/

Var det ikkun GUds Ville/

Jeg alt til den/

Kun stiller hen/

Er viss at GUd mig Arme/

Sig ofver skal forbarme.

A. Bording.