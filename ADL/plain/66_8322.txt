GJENSYN(1838)



Hvor blev den Blomst, som fyldte

Din Sands med liflig Duft?

Det Solskin, som forgyldte

Den sommervarme Luft?

Hvor blev de grønne Kroner,

Der ud i Vaaren sprang

Ved foraarsfriske Toner

Af Fuglechorets Sang?



Og Dyrets Liv, der dækkes

Som af en dunkel Sky,

Skal ei det gjenopvækkes

Naar Livets Taager flye?

Den Hund, som trofast døde

Af Sorg paa Herrens Grav,

Skal aldrig ham den møde,

Til hvem den hen sig gav?



O, kast dit Blik tilbage,

Og see hvad selv du var!

Hvor er de svundne Dage,

Med hver en Frugt de bar?

Hvor er vel Haabets Kjerte

Og Kjærlighedens Krands?

Hvor er dit glade Hjerte

Og hvor dit Øies Glands?



Eengang maa Alt erfares

Og leves om igjen,

Etsteds maa dog bevares

Hvad Tiden tæred hen;






Ei blot hvert Glimt vi skue

Af Aandens indre Lyn,

Men hver en jordisk Lue

Og hvert et jordisk Syn.



Der skal til Eet vi samle,

Hvad stykkeviis gik tabt;

Der vaagner alt det Gamle

Og staaer forynge t skabt:

Den Sjæl, som her du kaared,

Det Maal, du stræbte til,

Den Drøm, som her dig daared,

Dig hisset vinke vil.



Den Trøst er dog den sidste!

Den Tro bestaaer tilsidst:

Hvad her vi maatte miste,

Vi faae tilbage hist.

Til Undergang ei skabtes

Endog det mindste Frø:

Det var kun Skal, hvad tabtes:

Livskjærnen kan ei døe.