Rundskrivelse til gode danske MændDet er aabenbart i Manges Medvidenhed: at Folkeforsamlingen paa Himmelbjerget allerede har
      faaet en langt folkeligere Betydning end den af blot Sommerforlystelse. De Taler og de Sange,
      her have lydet, funde aabne Ører og Hjerter. De tolkede aabenlydt Folkets Trang og
      tause Ønsker - den usynlige Kraft, der er mægtig i Svage som i
      Stærke virke i Os, for Os og vore Efterkommere! - Aar 1660 havde
      Adelsmagten overlevet sig selv. Borgermagten, der seirede i den haarde Strid om
      Tilværelse og Tilintetgjørelse, blev efterhaands tæmmet af
      Collegialmagten, der endnu i sin længst forældede Form, staaer som en
      Skillevæg mellem Konge og Folk, Mellem disse finder kun særskildt
      Tilnærmelse Sted, og den endda ofte paapasset af Mellemmagten. Kongens Magt og
      Folkets Fordringer tørne begge afkræftede mod disse mossede Mure.
      - Ikke være hermed talt imod noget Collegialindivid; men allene mod selve
      den udlevede Institution. -Den forrige Konge indstiftede Stænderraadene. Havde han formet eet Stænderraad istedetfor de flere, der virke afsondrede fra hverandre;
      havde han tillagt den noget større Magt, end den blot raadgivende, som i Grunden ingen Magt er, da den kongelige Fuldmægtig kan
      tage og vrage efter eget Tykke - da havde han grundlagt et unedbrydeligt
      Nationalværk. - Den nuværende Konge har drevet paa
      Almeenbevæbning, paa Danskhedens Totalitet. Hvad er udrettet? Ikke synderligt, der
      kan komme i Betragtning mod de mange Tønder Guld, det derforuden meer end
      tilstrækkeligt skatbetyngede Fædreland har udgivet, for at læse:
      hvorledes de færre Dygtiges Paastande have maattet vige for en Enkelts dialectiske
      Dygtighed, for Fleerhedens Ubevanthed med at bruge Pen og Tunge, samt Mangel paa klart
      Overblik over sit Standpunct og dettes Fordringer. -Et meget stort Misgreb var at udelukke Lærestanden - paa et Par
      vilkaarlig udnævnte Æresmedlemmer nær - En
      Præst er dog langt sikkrere i sin beneficerede Grundbesiddelse, end
      Fæstebonden i sin.  Man maatte dog have
      tænkt sig Præster, Skolelærere, som baade kunde tænke,
      tale, skrive langt anderledes end almindelig Bonde og næringsdrivende Borger; ja i
      hvis egen Interesse det tilmed var, at see disses retmæssige Fordringer
      gjennemdrevne.*Kaste vi vort Blik paa Finantsbestyrelsen, der griber ind i alle andre Bestyrelsesfag, som i
      den hele oeconomiske Folkeforfatning, da seer her mørkt ud: I Ni og Tive Fredsaar
      er Statsgjelden ikke formindsket, men Afgifterne føleligt forøgede. 1813
      gjordes Statsbankerot; men nu behøves blot en smule Krig, blot Frygt for Krig, til
      at bevirke en ufrivillig Nationalbankerot . Og
      saa? - Ja hvad saa? - Her er det ligesaalet at svare som at
      spørge.Vi ville blot henlede Opmærksomheden paa efterfølgende Gjenstande for
      Salg og for aarlige Besparelser:A. Vore vestindiske Øer, hvor Climatfeberen er langt fra det mindste Onde, hvor
      Pengegridskhed avler Statsbedrag, Selvtægt, Tyranie, Sørøverie
      (ikke ret mange Aar tilbage). Hvad har den arme Moderstat, fordi hun sender aarligen af sine
      Børn mange Slagtoffere did, der, hvis de nu ikke alle crepere i Utide, dog for
      Størstedelen demoraliseres, og ere, ei allene tabte for Samfundet herhjemme; men
      hyppigt noget værre for samme.Sammenregner - hvis det ellers lader sig gjøre med
      Nøjagtighed - Udgifterne; hvortil hører
      Embedsmændenes og deres Drabanteres brillante Lønning, tilligemed de
      Aftrædendes Vartpenge, Milicens Sold, offentlige Værkers Vedligehold,
      Krigsskibes Udrustning, Bemanding og Gagering m.m.m. da ville Indtægterne', om disse og hine ellers maatte ordentligen revideres, snarere
      gaae over end under det Salarium, som en Statsauction over disse Øer vilde
      opløbe til, og saa var endda Kjøbesummen forholdsmæssig stor
      mod Salairet. Concurrerende Lysthavere kunde ikke mangle. -B. Vore Forter og tilgrændsende Landbesiddelser paa Guineas dræbende
      Kyster, giver, efter Slavehandelens authoriserede Ophævelse, et endnu jammerligere
      Resultat, saavel i moralsk som i pecuniair Henseende - Bort med dem til enhver
      Priis! Kom her ei engang et Salg udaf, kom der dog en Besparelse.Ligesaa C ved de ostindiske Husmandslodder. Proprietairerne lagde * I det
       Collegium, hvorunder Geistligheden henhører, har det kun havt Jurister til
       Repræsentantere. Dette har ogsaa jevnthen været at mærke og
       føle. Dette være sagt uden Anke mod Mændene selv. dem gjerne under deres Hovedgaarde. -
      Alle disse Coloniers Producter komme os hertil langt dyrere, end de erholdes f.Ex. i Hamborg
      og andre handlende Fristæder.D. Hverken det franske eller engelske Hof har saamange Lystslotte som vort, hvis aarlige
      Vedligehold og deres mange Betjenteres Underhold medtage, ligesom offentlig Bestyrelse af
      forhen private Godser, ligesom Fabriker, drevne for offentlig Regning, m.m. store Summer, som
      ogsaa kunde være at holde inde. -Vi gaae nu over til en langt vigtigere Materie, nemlig den collegiale Styrelsesform, der
      efter 1660 kunde være antagelig, nu og da ogsaa nyttig; men som allerede flere
      Decennier tilbage har staaet i Opposition mod Tidsaanden, og mod det fra Sløvhed og
      Servilitet amanciperede Folks Trang og Krav. 30 Millioner Engellændere, 40 Millioner
      Franskmænd, fordre ikke flere end 8 à 10 active Ministre. Skulde 2
      Millioner Danske (med Holstenere), ikke være tilstrækkeligt hjulpne med 6
      à 7? som, vel at mærke: maatte være ansvarlige for Kongen og
      Nationen.Allene Cancellicollegiet kræver til egen Lønning, og til sit i mange
      hundredeviis gaaende Personale, til Ildebrændsel, Lysning, Papiir, Penne etc. et
      aarligt Tilskud af over tre Tønder Guld. De to af dem kunde spares, og af den
      tredie alle Ministrene lønnes. Det uhyre Locale kunde sælges, og efter
      Beliggenheden til høie Priser. - End Rentekammer, Toldkammer, Oeconomie-
      og Commercecollegium, Generaletat, Admiralitet, o.s.v. lige til Theaterdirectionen, der tager
      en 30-40000 aarlig Tilskud, istedetfor, som i andre store Stæder at have solgt eller
      bortforpagtet Theaterentreprisen. Det gik over een Million, hvad der ved
      Collegial-Bestyrelsens Reduction til en ministeriel, vilde bespares. - Vi holde nok
      Ministre, men hvor? Ved fremmede Hoffer; hvortil? tilstads og stort Pengespilde. Een udenlandsk Minister, men boende indenlands, var os bedre tjenlig, og
      for langt bedre Kjøb.Gaae vi nu ned til de secundære Bestyrelsesfag: Læreanstalter,
      Hospitaler, Legater, etc.: da see vi hos disse underordnede Collegier samme Tendents som hos
      de overordnede: idelig overflødig Øsen af Pengekilderne; men
      utilstrækkelig Rede for Anvendelsen. - Foruden reglementerede
      Paalæg - store nok - har vor velvillige Nation ydet
      tilfældige, frivillige Gaver, om hvis Størrelse og Anvendelse, paa eet
      nær, Giverne ere forblevne ganske i Uvidenhed:Invaliderne fra 2den April og deres Familier, Slottets Brand, Orlogsflaadens Restauration
      (efterat man havde seet paa, at den blev stjaalen bort) Collecter til de danske Fanger i de
      nordafricanske Rø. verreder, Collecter til Kirker, hvis Kapitaler vare forsvundne i
      Smeltediglerne - Hvor er alt dette bleven af? Hvad er det
      bleven til? - Kortpenge til Tjenerne! -
      Finantsbestyrelsen har været en Slibesteen for Øinene - Skulde
      da aldrig findes en Steen, der kunde helbrede for Stær? Broderfolkene heroppe have
      brugt saadanne: de ere komne op at see. Vi ere endnu nærsynede -
      Conservationsbriller! Og de godt slebne. Da skulle vi nok see Taagen i Syden, Nordlyset paa
      Fjeldene; fryde os ved det sidste, og ikke kuldskjære bæve for hiin.
      Tredobbelt Haandslag skal smælde fra Kronborg til Kjernen, mellem Skagen og
      Lindesnæs. -Danske Mænd! taler, uden Mellemmænd, til Eders Konge, som Eders
      Forfædre paa Thinge til gode Konger, om den Magt han haver - en Fuldmagt,
      som Kongernes Konge bekræfte ham - at sætte nye,
      stærke Stytter under den skjøre Statsbygning! Ham selv til
      Hæder og Glæde! og Folket til uforstyrreligt Held!Dannemænd! Nu eller Aldrig!!!Ere alle Dhhr. enige med mig, da bliver Hans Majestæt at petionere om: 1) Det
      danske Riges Udelelighed, 2) den collegiale Bestyrelses-forms Forandring til ministeriel, 3)
      Almeenvaabenfærdigheds snarlige Indrettelse, 4) Oprettelse af et fast
      Forsvarsforbund mellem de tre nordiske Riger, hvorved allene disse i saadan Eenhed kunne
      hævde deres Selvstændighed.NB. For at give Petitionen den tilbørlige Vægt, maatte den underskrives
      af jo flere jo bedre; og til den Ende trykt sendes til paalidelige Patrioter over hele
      Nørre- og Sønder-Jylland, maaskee vel og til Øerne, med
      Anmodning om at samle Underskrivter, og enten selv tilstille Kongen samme, eller og tilstille
      Udsenderen af Petitionen samme.Hvad eller hvormeget af Rundskrivelsen Mhhr. ville bruge som Motiver for Petit, eller
      hvorledes de, ved en forhaabet Sammenkomst ville basere den, overlades til eget
      Skjøn.ærbødigstS. S. Blicher.