Til den uendelige Natur



ONatur, hvis Fod urokkelig

Staaer i Nattens svimmeldybe Zone,

Mens høitidelig en Stjernekrone

Om din klare Tinding dreier sig!



Du, ved hvis uendelige Bryst

Uden Tal din Afkom barnlig dier

Og i evig andre Harmonier

Livets Dirren vorder sødt opløst!






Skaberen i trofast Ægteskab

Dig med Almagts Vælde Mage kalder;

Fra din Barm en Myrias nu falder,

Nu en anden fødes i dens Tab.



Men omsonst uhyre Tanke sig

Om din uopnaa'de Omrids svinger,

Aldrig den dit Billede fuldbringer,

Thi du var og er uendelig.



Ja, selv Rummets vide Favn ei heelt

Dit uendelige Væsen holder,

Og Æoners lange Strøm udfolder

Her dit Billed' kun i Afsnit deelt.



Derfor vær mit Hjertes Ypperste!

Vær mig kun en øm og herlig Moder!

Dybt i Ormen jeg en yngre Broder,

I Seraphen høit en ældre see!



Saa mit hele Væsen smeltes i

Barnlig Ømhed, Slægtskab, Brodervarme,

Og hvad Tanken ikke tør omarme

Vorde fattet ved min Sympathi.