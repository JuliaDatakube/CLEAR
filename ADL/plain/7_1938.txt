En Anden over Evangelium,Om Prædike-Embedets Myndighed,Under dend Melodie:Jeg beder dig min HErre og Gud, etc.



1.

SAa er da Dørrene tillukt,

Men sorgen er dog inde!

Ald Verdens Lyvs er dog ey slukt,

Thi JEsus vil oprinde!

Midt blant Disciplene hand staar

Med Fredens Bluß i hænde,

Hans Hænder og hans side-saar

De grandt kand see og kiende.



2.

O Glæde uden Taal og Maal,

Som dem betog ald smerte,

At JEsus som drak Dødsens skaal

Og laa i Jordens hierte,

Aff døde dog opstanden vaar,

Og end, til større Minde,

Fremviiste sine sting og saar

At skue og at finde.






3.

O JEsu, Præst aff Ævighed,

Her lader Du det kiende,

Hvorfor Gud dig aff Himlen ned

Til Jorden vilde sende,

At Syndere Du kunde med

Din Fader vel forlige,

Og give dennem deel og sted

I Ærens ævig Rige.



4.

Og at Disciplene som skal

Det Sone-Embed føre,

Saa de paa Jorden Himlens Sal

Med Siæle riig kand giøre,

Dem styrker Du med Naad' og Fred,

Og deres synd forsoner,

Ja dem med Himlens Myndighed

Og store Naade kroner.



5.

Som Faderen har dig udsendt

Og salved uden Maade,

Med Aand og Krafft, som er bekiendt,

Saa vil du og i Naade

Ved Aand og Krafft med dennem staa,

Som dine Bud skal være,

Og om i heele Verden gaa

Dit salig Ord at lære.






6.

Du blæser, og din gode Aand

Du dennem saa indgyder,

At de faar Magt mod syndsens baand

Og sammenlenked lyder,

At løse op for dem som troe,

Og deres Levnet bedre,

Men Udyds Folk at bind' og snoe

I Dødsens haarde Fiedre.



7.

Saa er en hellig Myndighed

Lagt svage Folk i hænde,

Hvis Lige Verden ikke veed,

Dend Naade bør mand kiende,

At ingen Engel motte faa,

Forsonings-Embeds Ære,

Men skrøbelige Folk de maa

Dend Naade-Titel bære.



8.

I Adams Næse blæste Gud

Dend krafftig Livsens Aande,

Som Synd og Satan blæste ud,

Os til stoor Vee og Vaande!

Nu blæste JEsus ind sin Aand

I dem, som op skal rette

Guds Billede, og med sin Haand

Vil deres Verk fortsette.






9.

O JEsu, giv mig Naade til

Det Embede at ære,

Som selv saa høyt Du hædre vil,

At Jeg dit Ord og Lære

Ey blæser hen i Veyr og Vind,

Saa Jeg forstokked bliver,

Og i mit Flinte-haarde sind

Til Døden bunden bliver.



10.

Lad mig ey her dend ringeste

Foragte aff dem alle,

Som Du til dine Tiennere

Behaget har at kalde:

Lad mig min Synds Afløsning faa,

Løes her min Synde-Kiæde,

Saa er Jeg frj, at Jeg kand staa

For Dom-stool din med Glæde.

Th. Kingo.

Ende paa Vinter-Parten.