Den følgende satire »Den Latinske Skriver-Stue« er trykt i »De Luxdorphske Samlinger«, hvis første titelblad gengives.

Den Latinske Skriver-Stue forestillet H.H.H. i W. Til Tidsfordriv og Endeel af de Studerende til Eftertanke.






Jeg nylig paa vort Posthuus sad,

Da Posten var ankommet,

Med andre fleer, at høre hvad

Mand skrev om Keyserdommet,

HvadCardinaleniParis

Vel havde udi Gærde,

Samt i den RussiskeAvis

Hvad nyt der var paa Færde:



Postmesteren os til Gefall

PaaFrankfurtstrax begyndte,

Og os det Tydske Keyser-Vall

Med andet nyt forkyndte,

Derefter gik hand ind at see

Sin Breve-Sek igiennem,

Og for at faa os til at lee,

Kom ind med et af dennem.



Vi med Forundring længe saae

Paa Skikkelsen af Brevet,

Men undrede end meere paa

Den Titel, som var skrevet

Deruden paaMonsieur, Monsieur

Kield Madzen Sækkepibe,

DernestTres humble Serviteur

Presentement a Nibe








En høyfornemme verdslig Mand,

Som var med os tilstæde,

Som havde meget god Forstand,

Fik største Hiertens Glæde

Af denne kunstige Skribent,

Som hand vel torde svære,

At det en høylærd ung Student

Ufeilbar maatte være.



Hand greb til Blyants-Pennen, og

Af disse sorte Kunster

Tog Tegning i sin Tegne-Bog

Paa Titel-Form og Munster,

Thi slige Breve (sagde hand)

Fra lærde Folk jeg giemmer,

Og i den Handel være kand

En Breve-Kniplings-Kræmmer.



Hand undrede sig meget paa,

At fra latinske Skoler

Letfærdighed mand jevnlig saae

I StiilensCaprioler,

At Geistlige ey blev ved vor

Medfødde Sprogges Gloser,

Men at de der i steden for

Er tinted af Frandzoser.








Hand negted ey, at, dersom hand

I Skole havde gaaet,

Og under en fornuftig Mand

Latinsk Oplysning faaet,

Hand da jo kunde ved sin Pen

Havt got udaf studering

I mange Poster, samt i den

Latinske Bogstavering.



Jeg haver (sagde han) en Søn,

Min lille skelmskeOle,

Hans Morgen- og hans Aftenbøn

Er om, at hand i Skole

Maa komme blant de andre smaa

Studerende Krabater,

Hand raaber uophørlig paa

AurorerogDonater.



Hand foreholder mig, hvordan

ForvalterLambertsSønner

Jens, FriderichogChristian

Omkostningen belønner,

Som Faderen har giort paa dem,

Hvor vakkert de studerer,

Hvorledes de er kommen frem

Og blevenSecreterer.








Kort sagt, den Pusling med Gevalt

Forblive vil ved Bogen;

Jeg siger ja, men frygter alt

At jeg faaer Spot af Pogen,

At, om hand bliver lærd engang,

Hand Nykker faar tillige,

Som blant de Lærde gaar i Svang,

Og sig ey lader sige:



Jeg frygter, at hans Væsen da

Urimeligt vil blive,

At hand som efterAlgebra

Vil tale eller skrive,

At hand paa Brandstød- eller paa

Et Provste-Brev vil tegne

Saaledes, at ald Verden maa

Ham blant Phantaster regne.



En høy indbildisk Klokker, som

Var lærd i sine Tanker,

Til Uheld i det samme kom,

Paa Forstu-Dør hand banker

Med Brev til»Universitets

»Pedell, Hr.Fortunatus,

»HANS KONGELIGE MAJESTETS

»VellærdeAttestatus.








Sit Brev leverte hand, og gik,

Og derpaa blev der atter,

Da hin det udi Hænder fik,

En overmaade Latter.

Ey (sagde hand) hvad om vi saae

Vel dette Brevs Indvolde?

Hvad Pølse-Mad og Finker maa

Det ikke indeholde?



Det er vel stiilet ligesom

Det Vers var sat paa Skrue,

Hvormed en Landsby Præst fremkom

Til Landsens Høye Frue,

Den Tid hand vilde være Bisp,

Hand bad, HUN TIL DEN ÆRE

KONGEN VED SIN NAADES RISP

HAM HIELPSOM VILLE VÆRE.



Herpaa vort Selskab over alt

Istemmede tilsammen,

Enhver af dem kom med en Palt

Af Skriver-Luse-Krammen

I de Latiners Danske Stiil,

Den mange vanskabt støber,

Og dermed ligesomApril

Og med en Liimstang løber.








Den Eene os fortalte, da

Hand udi Jydland tiente,

Og Herren døde hannem fra,

At Een et Vers indsendte

EnCapelianafAarhuusStift

Til Gaardens Sørge-Stue

Med dette lidet Trøste-Skrift

For Børnene og Frue:



»Velbaarne Frue, jeg i hendes Sorg beklager,

»At jeg er ikke en Mirakel-Plaster-Mager,

»Det smerter mig, at hun i salte Taare-Bylter

»De smukke Øyne og den hvide Kind indsylter,

»Det giør mig ondt, at jeg skal hendecondolere:

»Dog hvad? Hun intet ondt sig har atreprochere,

»Hun veed jo, at de Børn, hun haver ved sin Herre,

»Med god Samvittighed tilhobe egte ere.

»Hun giorde ham jo ey til Hanrey nogensinde,

»Hun taalte at hand gik til en og anden Qvinde:

»Naar Lykken hannem gav af sin Krabaskes Snerte,

»Var hunConfectio Alchermesfor hans Hierte:

»Naar hand med sin Krabask var færdig Folk at myrde

»Da var hun som et Faar imod sit Huses Hyrde,

»Ald Verden hendes Dyd jo veed af Rygtets Bielde,

»En Apoteker snart sig skal igien anmelde,

»En Beyler meener jeg til Saaret atcurere:

»Got Taal imidlertid min Frue balsamere.








Dernest oplæste den Person

Os nok et andet Stykke,

En Præstes Brev til sin Patron,

Hvori hand ønskte Lykke

Paa Grædsk, Latin og Dansk i Fleng

Fordi der i hans Stue

En Junker laa i Barselseng

Ved Siden af hans Frue.



Skribentens Indfald vare de,

Saavit jeg kand erindre,

»Hand kyste lille Junkers Blee,

»Hans Kone ikke mindre,

»Hand ønskte, at den Lille snart

»Forstand ey maatte samle,

»Da Børn udaf en vittig Art

»Ey gierne bliver gamle.



Af det Hebraiske hand og lod

Iblant indflyde noget,

Da Herremanden ey forstod

En Tøddel udaf Sproget,

Ja Vidste knap sit Moders Sprog

Og dessen Elementer

At læseBrochmand, Hvidfeldog

Vort eget Lands Skribenter.








Bemelte Geistlig Mand udi

Sin Slutning udaf Brevet

En Overskrift til Junker i

Sin Vugge havde skrevet:

»Her hviiler vores Herskab paa

»Sin Lykkes Silke-Pude:

»Gid hand en Kiender blive maa

»Af Heste, Køer og Stude.



Alt dette med Taalmodighed

Anhørte jeg saalænge,

Indtil jeg blev omsider kied

Af de forslidte Strenge:

Postmesteren vor gode Vert,

Sig til sit Kammer skyndte,

Og brød den Skumlen over tvert,

Da jeg igien begyndte:



Hør (sagde jeg) I brave Mænd,

Jeg ikke mig udgiver

For Stiile-Mester, eller den,

Der exemplarisk skriver;

Men da I mod en geistlig Pen

Saaledes gaar i Rette,

Tillader mig, at jeg igien

Maa sige eder dette:








Jeg negter ingenlunde, at

Blant dennem, som studerer,

Er mangen narrisk Abekat,

Der selsomt bogstaverer,

Der giør saa plumpe Kragetær,

At, hvis hand kom i Skolen

TilZacharias Olsenher,

Da kom hand over Stolen:



Jeg negter ey, at mangen vor

Studerings-Frende stiiler,

Saa hand Vidunder er derfor,

Saa Cancelliet smiiler,

Saa Bisp ogUniversitet

Ved ham sig ofte skammer,

Der bliver af en Dreng beleet

Paa verdslig Skriver-Kammer.



Men om I ey fortryder paa,

Jeg siger eder sanden,

Da er der ikke heller faa

Af dem i Verdslig Standen,

Endog fornemme Embeds-Mænd,

Der skrive eller regne

Langt meere fuskeragtigt end

Endeel af vore Degne.








Jeg kunde een og anden til

Exempel her anføre,

Men jeg blant dennem ingen vil

Sin Svaghed lade høre,

Jeg hverken vil ad dennem lee,

Ey heller vil jeg græde

Fordi en Geistlig Reglerne

I Stiil kand overtræde.





Imidlertid I gode Mænd

Med Kappe eller Krave,

Som haver været under den

Latinske Tugt og Ave,

Som haver forGrammatica

Og forSyntaxisfaaet

Saa mange Ørefigen, da

I har i Skole gaaet:



Forteller mig, hvad er dog det,

Som eders Stiil fortryller,

At den er ikke jevn og slet,

Men fuld af Narre-Krøller?

Hvad skal de Mare-Lokker til,

Hvormed I den behænger?

Er det, fordi I hede vil

En Giek, en Grillenfænger?








HarJesuitereder bragt

Til saadan Skriver-Væsen?

Dem PrindsRagozcymed Foragt

Har kastet udi Næsen,

At under deres Disciplin

Mand lærde Mænd kan blive

I Pluddren af spedalsk Latin,

Men Sinker til at skrive?



Maaskee I meener, at en reen

Naturlig Stiil sig skikker

Ey til en Lærd, men en gemeen

Skerslip og Kiedel-flikker

At andre eder dyrke skal,

I uretviise Stakler,

Blant de Udødeliges Tal

For eders Pens Mirakler?



Af eders Breve har jeg i

Mit Pakhuus heele Tylter,

Hvor somme løber løbsk udi,

Hvor somme gaar paa Stylter,

Hvor andre kommer ligesom

Fremkrybende paa Krykker,

Dog hvad? jeg vil ey melde om

Deslige Giekke-Nykker:








Men at jeg skal bekiende, hvad

Mig allermeest fortryder,

Som mand maa pege Finger ad

Iblant Skribenter-Lyder

I geistlig Skriver-Stue, da

Ey noget stinker meere,

End naar der flyder Galde fra

Den Ordens Penne-Fiere.



Jeg haver mange Indleg læst

Til By- og Landstings-Retter

Fra en og anden Provst og Præst

Af dem, som gierne tretten

Jeg haver læst dem med en stor

Foragt, thi de gemeenlig

Af Brok- og Reve-Underfoor

Er stinkende, ureenlig.



Jeg nylig hørte Et udi

Et Selskab at oplæse:

Ey phy! det var et Aadsel i

Det heele Selskabs Næse:

En Børstenbinder skulde det

Bekiendt ey ville være,

Og paa saa sort et Tavle-Bret

Forsverte Navn og Ære.








Skribenten gav sin Vederpart

Et Stød af hans Forfædre,

Endskiønt hans egen Æt og Art

Ey paa et Haar var bedre:

Hand vrægede ham, at hand var

En Verdslig, ustuderet,

Da den studeerte dumme Nar

Af ham dog blev fixeret.



Hand fik hans Legems Skabning fat,

Hvorpaa ey var at sige,

At han var tyk og undersat,

Med andet meer deslige:

Kort sagt, i hvor mand saae sig om

I Stiilen afProcessen,

Saa allevegne forekom

Et Gienfær afClaus Jessen.



Ey phy for Skam! HerSehsted, om

Du skalt i Sagen dømme,

Da døm deri saaledes, som

Det kand enSehstedsømme:

Lad tre Lod Sølv ey være nok

For denne vilde Basse,

Tænk paa en fattig Enke-Blok

og paaJustitzens Casse.








Jeg snarere skal bede for

En ulærd Soldesetter

End for en anden, der er vor

Studeerte Ordens Fetter:

Thi dersom hin er plump og grov,

Saa bliver hand den samme,

Og geistlig eller verdslig Lov

Saa stort sig ey tør skamme.



Men naar en Geistlig figte vil

Med Skieldsord ubeskeden,

Da er jo disse Vaaben til

At skænde Geistligheden,

Samt til at dræbe Dyden, som

Fornemmelig skal være

Studerings ægte Jomfrudom

Og Lærdoms største Ære.



Nok sagt: Men see her er i den

Latinske Skriver-Stue

Et Kammer for Høylærde Mænd

Fremdeeles at beskue,

Et Kammer, hvor mand seer kun Dolk

Og Spyd og Svær til Feyde,

Hvorind jeg ustudeerte Folk

Undseer mig at geleyde.








Her gaar det løs paa Hug og Stik,

Her er Skribenter-Faner

Udgiort med Vaaben udaf Pik,

Af Prygl og Partisaner,

Hvorunder de som tienne vil,

Alaa ingens Ære spare,

Saa fremt de selv med Ære til

Det lærde Navn vil svare.



Den ene setter udi Band,

Den andencontra-stevner,

De farer frem med Ild og Brand,

Og neppe Livet levner,

Fordi de haver om et Ord

I Hoved-sproget Irring,

Ret saasom Himmel eller Jord

Kom derved i Forvirring.



Den ene taaler ingen, som

Er af en anden Meening,

Den anden vil ey høre om

Et Ord til Freds-Foreening:

De lider ingen Vedermaal,

Modstanderen de setter

I rette mod paa Brand og Baal

Som en forførisk Kietter.

Adieu Messieurs.