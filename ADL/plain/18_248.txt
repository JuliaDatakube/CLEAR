MIN ELSKTE! ORGLET LYDER



I

Min Elskte! Orglet lyder -

O den catolske Sang

Jeg kan den ei beskrive

Hørte Du den engang.



II

Jeg ligger syg i Carlsbad

Men meest af Længsel og Vee

Det er saa længe siden

Jeg kan ei de Kjære see.



III

O siig, min Hauge derhjemme,

De mange Blomster smaae,

Som selv jeg planted og saaede

De myldre vel hvide og blaa?



IV

Og røde vel derimellem

Purpurne som mit Blod?

Og duftende som mit Hjerte

Der aldrig Dig forlod?



V

Og Børnene - O jeg kan ei,

Jeg kan ei skrive det -

De løbe vel om og lege

Og blomstre og more sig ret?






VI

Og sige de aldrig til Dig

O siger Carl ei tidt

Men hvor er Faer dog henne

Kommer han ikke lidt?



Og Du - naar Lyset er slukket

Og Du sover den første Blund

Hvo kommer sagte i Stuen

Og vækker og kysser Din Mund?