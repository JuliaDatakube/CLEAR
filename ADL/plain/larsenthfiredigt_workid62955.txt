Kræ-Tammesen i Vorherres HaandEn ka somtid gaa saa sær aa krasel,men aller haar vi hat en Staahej te wossom den syvend Gaang, mi Koen' gjord' Basel.Ja sikken Molør! - Herre Jessu Kos! -A tøt, en ku mist' æ Vid øwer de' hall.Men sikker e' 'ed: En ka vær' lig' ve' aa drowni Bekymring aa Skidt aa endda komm forown,naar de' er Guds Villi, aa en holder sæ te' ham,aa a haar altid, naar de' knev, holdt ve' ham.Denn jenn a mi Øg hinner Tænd' war gall,den ajn war krevvel aa skawwed o æ Bringg,aa æ Jordmor sku hintes, menn di ku springg;jen Ko war owsind, aa en ajn sku kall,aa æ gammel So war begynd' aa faa Griis.A war saaddn, te a hwerken ku drikk heller spiis.Men æ Klokk-e-tre war mi Koen' forløstaa laa me' en bitte Piig ve' æ Bryst,aa æ Jordmor saah, te æ Ung' den liggnt mæ,aa Kal' war der gjord i den Ko, der war tyrgal.Aa æ Klokk-e-fir' haaj Worherr velsiggnt mæme' en Dætter aa ølle Griis aa en Tyrkal'.