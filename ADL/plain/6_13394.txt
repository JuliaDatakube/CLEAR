Digterliv



De gamle Eventyr fortælle

Os om den stakkels Askepot

Og om de himmelsk gode Feer

Som komme og gjør Alting godt,

Saa at den stille lille Pige

Faar Prindsen og det halve Rige.

De gode Feer nemlig trylle

Hver Taare til en Perle tung,

Og hendes lyse Smil det folde [?]

De til en Rose fin og ung.

Og derved faar den lille Pige

Nu Prindsen og det halve Rige.






Men intet Eventyr fortæller,

Hvad Kval der blev paa Pigen lagt,

Hvis Kinder ingen Graad forfrisked,

Hvis Smil kun blev en Roses Pragt,

Om hun fandt Trøst den lille Pige

I Prindsen og det halve Rige.