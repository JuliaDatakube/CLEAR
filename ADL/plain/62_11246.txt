122.ANIMA SPHINGIS,In honoremViri virtute&eruditione ClarissimiDNI. GREGORIICHRISTIANI,Scholæ Hafniensis Con-rectoris solertissimi.Cum artium & Philosophiæ Magistercrearetur publico ostensa.hafniæ,Typis Georgii Lamprechti.



VTile miscentes dulci, figmenta Poetæ

Non frustra recitasse vafrâ de Sphinge putantur.

Ignarum Vulgus fictis sic sæpe doceri

Postulat, & vitijs virtus sufflamen ut addat,

Non præcepta juvant semper data fronte severa.

Troicus Æneas semper non Martia tractat

Preelia: nec semper fert Pergama mente futura.

Gaudet at Actiacos nonnunqvam fingere ludos:

Nunc cingit vigili in densis indagine sylvis

Corningerum Cervum: nunc & capit auribus, id qvod

Personat auratâ cythara crinitus Joppas.

Scilicet, immanis fuerit qvod bellua, dicunt,

Virgo sono vultuque, horrendum cætera monstrum,

Præpetibus pennis armatumque ungvibus uncis,

Musarumque movens ænigma è fontibus haustum:

Invadens cunctos itiner Thebana per arva

Captantes: fraudisque ignari corpora vulgi

Fatali tandem lanians crudeliter ungve.

Tunc extrema dies, & ineluctabile toti

Mansisset populo fatum, Thebeeque fuissent:

Ni sibi victorem qveesissent, fædere certo

Oblati Sceptri, (Sceptrum nam fortè vacabat.)

Oedipus hine leeso qvamvis pede tardus utroque,

Hanc patriee solus perituræ tollere pestem

Tentat, & indubius caput objectare periclo,






(In tantos animos surgit sibi conscia virtus)

Protinus aggreditur, monstrosum & sustinet hostem,

Et cæci latebris eenigmatis ante retectis,

Conficit: & pænam scelerato ex sangvine sumit.

Hinc Sceptrum ex pacto capturus, funera cæsi

Ignavus monstri, dum portat Asellus, ad urbem

Promeritam, populo circum plaudente triumphat,

Sic veteres. Isto verum sub cortice qvænam

Tecta medulla latet? signat qvid totaque qvæso

Fabula? nempe docebo:Scientia practicaSphinx est.

Namque illam species varias subjectaque propter,

Maxima qvæ stolidum vulgus miracula credit,

Nomine non vano,monstrumvocitare licebit.

Et qvia momento nunc huc nunc cursitat illuc:

Nunc mare cæruleum: furvum nunc visit abyssum:

Nunc & ad Astra volat;pernixsuperadditurala.

Eloqviumque heicvocenotatur, gratiavultu:

Indeque formosam hane, legio numerosa procorum

Penelopen, precibus certant ambire: sed illa

Omnibus elusis operoso stamine, molleis

Facundo soli amplexus pia servat Ulyssi.

Suntungvesratio nee non dignissima credi

Regula, qveis vaga mens clavis ceu fixa tenetur;

Et nisiqvæsitumnorit deprendere verum,

Scinditur, & varios sentit lacerata dolores.

Confossis pedibus tardoVictoredocemur,

Judicio pateat lento qvod nobile verum:

Preecipiti contra dubius sese offerat error.

Hinc celebrem credo Samiee telluris alumnum

Annorum trivijs mandasse silentia septem:

Lubrica preepropero qvidqvam ne forte juventus

Judicio statuat, qvod post statuisse pigebit.

Indetriumphales plaususleetumque trophæum,

Sunt vigili Studio, Ciarias sudantis ad undas

Condignee laudes, memori qvas degener ipsa

Non valet invidiæ rabies, expungere seclo.

Exanime atcorpus; pandorudentis aselli

Commissum dorso, signat qvod scibile nullum






Tam sublime siet, qvod non rationeMagister

Admotâ, & postqvam planè intellexerit ipse,

Ingenijs etiam tardis insculpere possit.



Nunc age Castalidum soboles ò vera Sororum,

Blandarumque nepos Charitum dilecte GREGORI:

Tu mihi victor eris. Te te manet iste triumphus.

Utere sorte tua. Veneranda scientia tota,

Tota tua est. Vicisti & victam tendere palmas,

Purpurei videre patres & tota lycea.

Tantee molis opus digno sed dicere versu,

Non opis est nostræ (fateor,) nec simplice vena

Victoris tentare licet præconia tanti,

In qvo nulla potest virtus dubitabilis esse,

Cujus & ipse Maro titulis nihil addere posset.

Ingeminat plausum Tyrios induta colores

Pallados ergo domus, laudes resonareque pleno

Ore tuee gaudet famee Parnassia rupes.

Tolle caput cælo, viridantia & indue serta

Pollice virginea, divee qvæ nexa Camænee

Miserunt; mox & spera meliora daturas.

Hæc ut amoris,Sie & honorisNomine, MAGNOPonitAMICO.A.B.C.f.