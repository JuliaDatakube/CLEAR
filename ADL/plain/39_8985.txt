Diogenes og Alexander paa en Tobaks-Daase, gav Anledning til følgende Betænkning



O rige Nøisomhed!

Diogenes ved dig har meget meer at sige,

End Alexander, som ved Sværd og gierrig Sveed

Kom til sit store Navn og alt for store Rige;

En Træskaal kan ved dig dog trykke Spiret ned.

Ved dig maa Tronen med Foragt for Tønden vige,

Ved dig har Fattigdom i Rigdom ingen Lige,

O rige Nøisomhed.

[51.]A:Anhang 1782 Nr. 10. -Litt.:Barfod III Nr. 86; Fonsmark Nr. 86. - Digtet hentyder til den kendte Anekdote om Alexander d. Store og Diogenes. Alexander fandt Diogenes i Korinth liggende i Solen og indlod sig i Samtale med ham og bad ham tilsidst fremsætte et Ønske, hvorefter Diogenes blot bad ham gaa til Side, saa han ikke skyggede for Solen. Alexander skal derefter have sagt: Hvis jeg ikke var Alexander, ønskede jeg at være Diogenes.