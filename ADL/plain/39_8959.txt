Sørgedigt i Anledning af Christian Stockfleths Hustru Adolphine Christine Rostgaards Død 16. Juli 1740

Daman spurgte til Thorsinge,AtDen Høy-Ædle og Velbaarne FrueFRUEAdolphine Christine Rostgaard,Ved en salig HimmelfartDen 16. Augustij Anno 1740Havde efterladtSin allerkiæreste HerreDen Høy-Ædle og Velbaarne Hr. Justits-Raad og Lands-DommerHr. Christiande Stochfleth,i een høybedrøvet Enke-Stand,Bleve følgende Tanker overleverede til PapiiretAfEn Pligt-skyldig Client.Ambrosius Stub.Imprimatur.C. THESTRUP.KIØBENHAVN,Trykt hos Owe Lynow, Kongel. Universitets Bogtrykker.






Vor brave Stochfleth sad forleeden Dag saa eene,

Og savned Hierte-klemt sin u-skatterlig Ven:

Man kunde let forstaae, hvad Manden gik til Meene,

I det hand slog sin Sorg med disse Tanker hen:



1.

Flygtig Liv! men kand man bygge

Paa din Skygge,

Naar den svinder med sin Sol?

Dyden maae jo ofte glide

Allersnarest under Lide

Paa det korte Levnets Pol?

Flygtig Liv! Men kand man bygge

Paa din Skygge,

Naar den svinder med sin Sol?



2.

Flygtig Liv! dit Blomster blegner

Tit og segner,

Naar man vented Frugt og Frøe.

Urten visner, Rosen falder

I den beste Flor og Alder,

Da den maae gaae ud og døe!

Flygtig Liv! dit Blomster blegner

Tit og segner

Naar man vented Frugt og Frøe



3.

Flygtig Liv! mit halve Hierte

Brast med Smerte,

Resten svier til min Død.






Ach! hvad maae jeg tidlig finde

Beeskhed i min Rostgaards Minde,

Just fordi hun var mig sød!

Flygtig Liv! mit halve Hierte

Brast med Smerte,

Resten svier til min Død!

  



Hvor er Bestandighed paa Jordens Bold at finde?

Hvor loed Fornøyelsen sig fast til nogen binde?

Hvor er fra bliden Sol saa blank en Straale kast,

At jo een skummel Skye kand dempe den i Hast?



Den Hiertens Glæde kand paa Lykkens Himmel tindre,

Men bliver Vexel-viis, nu større, atter mindre,

Ja slegter Maanen paa, hvis hæle Ansigt leer;

Men om een føye Tiid saa kiendes det ey mær.



Saaledis gik det her min Stochfleth i sin Glæde,

Hand sad fornøyet paa sit roelig Arve-Sæde,

Fornøyet med sin Deel, fornøyet i sin Stand,

Ærværdig i sin Rang; med eet: En Lyksom Mand.



At Manden kunde nu i sær lyksalig skattis,

Saa lod jo Gud ham ey een Engle-Mage fattis,

Hvis Bryst saa hierte-got, hvis Siel saa Eye-god

Blev største Demant i hans Herligheds Clenod.






Jeg mindes end et Glimt af hver en Engle-Mine

Hand nøed fornøyet af sin yndig Adolphine,

I det at høy Forstand, et fromt og ædelt Sind,

Stod skildret levendes i Øyne og paa Kind.



Og findis man eenhver sin Ære-Titel pligtig,

Saa tiente denne Siel sin Titel af Oprigtig,

Her fantis Grunden til den gamle Adels Rod;

Thi Ærligheden hos Velbyrdigheden stod.



Hun flytted ey sin Fod et Fied paa Tidens Bane,

Hun gik jo caut forbi hver gængse Verdens Vane:

Men hvo vil undre paa Hun gik saa varlig frem,

Den Stund Hun søgte just et ubesmittet Hiem?



Hun, Hun gik Svagheds Kors taalmodelig i Møde;

Thi Haabet giorde her de bittre Vande søde.

Hun fandt ey mindste Taar af Beeskhed i sin Skaal,

Som jo var blandet med Guds Trøstes Honning-Maal.



Hun kasted hiertelig Foragt paa Verdens Pralen,

Og satte Priis paa Gud i Gierningen og Talen,

Hun var af denne Troe, sig selv til ævig Priis,

At Verden er et Noll imod een Siels Forliis.



Hun fant slet ingen Smag i nogen anden Glæde,

End den hvormed man kand for JEsu Domstol træde:

Den Glands Hun øyned her af Himlen, voldte, at

Hun ansaa Tidens Dag kun som en langsom Nat.






Hun vidste alt sit Liv at vende Verden Hælen,

Ja fandt sit Liv i det Hun søgte Gud i Sielen.

Hun var sin Herres Liv; I sær allene glad,

Fordi de Begge Toe i Levnet fulgtes ad:



O Samling! samlet med en Lighed uden Lige!

Kand nogen høyere paa Glædens Trappe stige,

End de, der var saa vel i Samlingen forseet,

At Begge virkelig foreenedes til Eet?



Kand nogen glædes i een syndig Hob af Penge,

Ja Siele-knyttet ved een Livløs Guld-Klump henge,

Hvad var da ey for Lyst og Himmel-blandet Fryd

I Stochfleths ædle Siel ved Rostgaards Liv og Dyd?



Endnu gik alting vel; hans Sol var ikke dalet,

Hans Blomster var galant med ægte Farver malet,

Hans heele Hiertens Fryd stod alt i frugtbar Flor,

Hvorved hans Lykke blev tilsyne meget stor.



Den dydig Frue blev til Barsel-Sengen færdig:

Her ventedes en Frugt som var sin Stamme værdig,

Her stræbte Moder i fortvivlet Fødsels-Vee,

At Fader kunde faae sit ynskte Barn at see.



Strax blev den første Skye paa Mandens Himmel trekket

Og Lykke-Stiernens Glands ved taaget Vanheld svekket;

Hand frygted alt, som een, der forveys kunde spaae,

At store Steen og Stød i Veyen for ham laae.






Her stod saa haard een Smid, her sveedte hans Mand-Inde

Imellem Liv og Død for tvende Liv at vinde,

Her var saa svagt et Haab, saa sterkt et Tviflsmaal om

Vel Moder eller Barn med Liv af Striden kom.



Men Fødselen gik an og skilte disse Tvende;

Ja! bragte meestendeel det hele Haab til Ende;

Thi Arvingen, som var til Verden Livløs fød;

Kom frem som Varsel for een halv-død Moders Død.



Lev vel livsalig Nor! vi saae dig død og blegnet,

Dog saae du selv dit Navn i Livets Rolde tegnet!

Du fandt een Fordeel i den salig Guds Behag,

Og bad kun Ævighed, men Tiden ey god Dag.



Dit Legeme laae Liig ved ængstet Moders Hierte;

Men da din Fødsel blev een Liig-færd fuld af Smerte,

Var Sielen alt sin Vey og fandt saa kort en Stie,

Der gik til Himlen selv ald Verden rundt forbie.



Men hvad er det for Larm, der støder i mit Øre?

Her lod sig jo en lyd af ynksom Jammer høre?

Ney see! er dette Vand af Faders Øye øst,

For Barnets Siel den var for Fødselen forløst?



O ney! den første Sorg gik Manden flux af Glemme

Ved det en anden fik ham haardere i Klemme;

Thi knap var første Liig ført ud af Moders Skiød,

At Moderen jo selv laa svanger med sin Død.






Her laae en taallig Siel bespendt med sidste Ture,

Ja fandt sin Afskeeds-Tid bag Verk og Vee at lure:

Her stoed een raadvild Mand bespendt i Barm og Bryst

For Døden kom saa nær hans Øynes Liv og Lyst.



Saa dyp dig nu, min Pen, i Tusind salte Taare,

Der flød paa Timen af min Stochfleths Kind saa saare;

Hand krympet sig saa han, da Dødens Voldsom Haand

Greb fat ved Knuden paa det kiære ægte Baand.



Hans matte Rostgaard laae med Aanden paa sin Læbe,

Og kunde knap sin Luft igiennem Halsen slæbe:

Imidlerdid saa blev hun meere varm og vaad

Paa Haand, paa Kind og Bryst af Mandens hyppig Graad.



Hvad vil du (var hans Ord) hvad vil du alt saa fage,

Min Engel, flyve bort, ja korte mine Dage?

Hvad iiler du saa fast? O søde! kom ihu,

Vor Samlings-Glæde var ja dog saa spæd endnu.



Betenk, Elskværdigste, hvor ømmelig og nøye

Vi fulgte Begge To hver andris Nik og Øye!

Betenk din Kierlighed, der svigted? om du skrev,

Din Hierte-knyttet Ven saa haardt et Skilsmis-Brev.



Betenk, o Lydigste! vor Faders høye Alder,

Hvor u-fordøyelig din Død hans Hierte falder,

Betenk, o Dydens Barn hvordan vor Moder vil

Dog gremme sig, i fald dit Liv kom noget til.






O stræb, i fald du kand! - - - her kunde hand ey meere,

Thi Graad tog overhaand hos ham, saa vel som fleere,

I det at Haab om Liv hos Patienten svandt,

Og hun sig meget nær ved sidste Suk befandt.



Dog giorde hun sig stærk og taled', skiønt besverlig,

Men taled' over alt bevegelig og herlig,

In Summa: hvad kun sidst fik sagt paa denne Jord

Er nesten fattet ind i disse korte Ord:



1.

Far ævig vel, min Herre, lev i Glæde,

Du var mig kiær, ja kierlig til min Død.

Visk Øyet af, hvor nænder du at græde

Fordi du seer jeg glemmer snart min Nød?

Gud fulgte mig,

Den samme følge dig!

Her er saa mørk

Og vild en Verdens Ørk,

Ja Himlens Stie er trang at træde.

Far evig vel, min Herre, lev i Glæde,

Du var mig kier, ja kierlig til min Død.



2.

Far ævig vel, min Fader og min Moder,

Gud blive dem en Sol i Sorgens Nat.

Gud føre dem paa Verdens høye Floder

I Troens Ark til Himlens Ararat; Gen. 8,4.






Guds Varetegt

Beskandse al min Slegt!

Den blive ved

I JEsu sande Fred

Bevarede for Verdens Noder!

Far ævig vel, min Fader og min Moder,

Gud blive dem een Sol i Sorgens Nat!



3.

Far vel, far vel, du leede Verdens Fængsel,

Nu aabnes dog min deylig Friheds Dør,

Nu lindredes min Siels den lange Trængsel,

Jeg ømmes ey ved nogen Ting som før.

Den usle Pragt

Er ævig reent foragt,

O Gud ske Lov!

Hvad har jeg meer Behov?

Nu raades Bod paa ald min Længsel.

Far vel, far vel, du leede Verdens Fængsel,

Nu aabnes dog min deylig Friheds Dør.



4.

O Herlig Gud! O Fryd! O favre Himle!

Jeg smager alt mit ævig søde Vel!

Jeg seer, jeg seer de blide Engle vrimle

Om HErrens Stoel, hvad bier nu min Siel?

God Nat, nu vil

Jeg lukke Øyet til.

Du Krop! sov hen,








Vaag op til Fryd igien, Saa skal du ey af Svaghed svimle.

O herlig Gud! O Fryd! O favre Himle!

Jeg smager alt mit ævig søde Vel.

  



Saaledes sov Hun hen, det Dydernes Exempel,

Og viiste i sin Død en Preeg af JEsu Stempel,

Ja villig overgav een munter Siel og Aand,

I allersidste Suk til Guds almægtig Haand.



Den overblevne Deel af Stochfleths qvestet Hierte

Fandt stridigste Mixtur af Lindring og af Smerte.

Hand fandt endda saa vildt een Lettelse ved det,

At Troen hafde giort saa haard een Strid saa let.



Hand saae i samme Strid hans halve Liv var borte,

Der maatte i en Hast Taalmodigheden skorte;

Hans Siel blev hart beklemt, hans Trøstighed forsvandt,

I det ham Rostgaards Død og Dyd i Tanker randt.



O heel bedrøvet Liv! saaledes kand hver time

Eet U-veyr midt udi vor roelig Hav-blik stime!

Saa vendes Velstands Blad! og hvo vil undre stoort,

Om første Spørsmaal blev endnu til Slutning giort.






Hvor er Bestandighed paa Jordens Bold at finde?

Hvor lod Fornøyelsen sig fast til nogen binde?

Hvor er fra bliden Sol saa blank en Straale kast,

At jo en skummel Skye kand sverte den i Hast!



Men mageløs Patron! hvor kand

Den største Sorg vel føde

Den mindste Trøst! mon nogen Mand

Har sørget Liv i Døde?

De huule Suk, den heede Graad,

Det heese Skrig kand svekke;

Men kand saa Kraftes-løs et Raad

Een Død af Søvnen vekke!

O ney! min Herre veed jo selv

Det var forgieves Møye

I dette Fald om stridig Elv

End suused' af hans Øye,

Hand veed jo selv, i JEsu Skiød

Er andet for at giøre,

End laane til een Jordisk Nød

Det himmel-fyldte Øre.

Hand veed jo selv, at Døden er

Een Baade, just for dennem,

Som har haft Gud af Hiertet kier

Det heele Liv igiennem,

Hand veed jo selv; som uden Haab

Maae ingen Christen sørge,

Saa bør man Trøstes-løse Raab

Og ey fra hannem spørge.

Hand veed jo selv, i hvor det gaar,

At lade Himlen raade;






Saa veed hand og ved dette Saar

At ømme sig med Maade.

Og over alt: hvad Himlen vil

For Skiebne til os skikke,

Saa skal man tie taallig stil;

Thi U-taal hielper ikke.

Om Verden giorde ham Fortred

(I hvad det maatte gielde)

Jeg veed, hand kunde derfor med

Sit Hovet aldrig helde.

Nu lod den fromme Gud en Vind

Af Modgangs Hiørne tindre

Og møde ham: Nu bør hans Sind

Jo krænkes meget mindre?

Vi taaler knap, at een vil slaae

Os lidet Vand paa Armen;

Men hvo forsager ved at faae

Guds Blødnings Regn i Barmen?

Forsøgte Mand! hand tænker vel,

At og hans Skiebne falder

Saa tung for dydig Moders Siel

Og brave Faders Alder?

Men see! De kiender Himlens Vey,

Ja hver en Steen, der møder:

Det er da sikkert, at de ey

Paa Guds Behag sig støder.

O sligt er langt fra deris Skik;

De følger jo saa nøye

Det allermindste Vink og Nik

Af HErrens Haand og Øye?

De selv har bunden deris Smaae

Til Gud paa alle Kanter;






De bandt dem op og lod dem staae

Som ranke Himlens Planter.

Hvor kand da Sorgen være stor,

Naar Flid og Omsorg lønnes;

Thi denne Plante blomstres, hvor

De haaber selv at grønnes?

O dyre Siel! til Lykke med

Din Flor i Himlens Lande,

Hvor Livsens Træe bær Frugter ved

De reene Livsens Vande. Apoc. 22,1.2.

Din Velstand stemmer Graadens Flod,

Der har saa lidet gavnet:

Endskiønt man synes derimod

Du blev for tidlig savnet.

Far evig, evig vel! man faar

Dig her i Tiden miste

Og eftertænke hvad der staar

Til Minde paa din Kiste.



Over-Skrift

Hvad vandt vel Døden her? thi Kroppen slap fra Møye,

Og Søvnen lukte kun et mat og mødigt Øye,

Som sover tet og sødt i Roligheds Paulun,

Til Luften klinger af Guds vekkende Basun.

Hvad vandt vel Døden her? thi Sielen gik med Byttet,

Og blev saa Seyerrig til Fredens-Bolig flyttet.

Ald Verdens Herlighed, hvis Buble er saa tom,

Den lod Hun Verdens Børn med Døden trekkes om.

Hvad vandt vel Døden her! thi Dyden er i Live;

Ved den skal Rostgaards Navn i Agt og Ære blive.

O! lad kun andres Been et Marmor-Minde faae;

Men her vil Dyden selv som Pyramide staae.




[25.]A:Rigsarkivet. Haandskriftsaml. Personalhist.: Chr. Stockfleth. Originaltryk, 1740, Fol. Adolphine Christine Rostgaard døde 16. Juli (ikke August, som det siges paa Titelbladet) 1740 og blev bisat 21. Juli i Vedtofte Kirke. Det dødfødte Barn blev bisat 13. Juli. Det er formodentlig navnlig dette Digt, som faar Rostgaard til i sin Paaskrift paa Originalen til det flg. Digt at betegne Ambrosius Stub som »dend ypperlige Poët«. - Jf. Indl. S. 20 f.

85 caut] dvs.forsigtigt.153 Rolde] dvs.Bog.160 fage] dvs.hurtigt.322-23 hvad.. Kiste]der sigtes her til det flg. Stykke med Titlen »Over-Skrift«, som Stub tænker sig som Indskrift paa Kisten. Det blev dog ikke anvendt paa den Maade, i Stedet benyttede man et Digt skrevet af Præsten Baltzar Sechmann ved Garnisons Kirke, trykt af Barfod 3. Udg. S. 198; se Indl. S. 58.