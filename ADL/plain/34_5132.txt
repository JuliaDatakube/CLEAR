Nr. 27.

Mel. Nu vel an, vær frisk etc.

Eller: Som Hiorten med tørst befangen etc.



Alle Christne-siele skynder

Eder op til bøn og bod,

Faste-tiden nu begynder,

Og fremviser JEsu blod.

Al den deel der græde kand,

Alle øyne staaer i vand,

Alle hierter sukker, bløder,

JEsus til sin pine møder.



2. Ingen kand den jammer sige,

Som man her paa jorden saae,

GUd sin Søn af himmerige

Lod til pine-bænken gaae,

For at faae os frelst og frie

Udaf syndens slaverie

Og en evig helved-plage,

Derom tale disse dage.



3. Hvilken møye, hvilken iver

Maa da ikke blive brugt?

At man ret deelagtig bliver

I vor JEsu pines frugt;

Christi blod os nytter ey,

Følge vi den brede vey,

Hvo sig andet her indbilder,

JEsu blod og himlen spilder.



4. Nu I Christne, som bekiende

Eder til det Christne-navn,

Skal det ikke have ende

Med den syndig fastelavn?

Nr. 27. GJ1-7.2,6:syndens]Syndsens G.2,8:tale]taler G. 3,6: følge]følger G.

- - -

Nr. 27.Original. Salmen svarer i formål og tankegang til nr. 5. Se citatet af Christian V's lov, s. 27. - 1,5:al den deel] enhver.






Skal det dyre JEsu blod

Trines mere under fod?

Vil man altid med at synde

Vores faste-tiid begynde?



5. Hvad skal Bacchi hedensk gilde

Midt i JEsu menighed?

Hvad skal hand sin bærme spilde

Hos vor Frelsers blodig sveed?

Hvad har den forbandet skik,

Fastelavens dantz og drik,

I Gethsemane at giøre?

Skal det ey engang ophøre?



6. Vægterne paa Zions volde

Tale frisk i denne sag,

Hvad skal spøgerie og trolde

I GUds naades lyse dag?

Udi huse hver en mand

Være derimod en brand,

Jage paa vor HErres vegne

Saadan skik af vore egne.



7. Op af søvne! op af drømme!

O! du arme Christne-flok,

Op i bedrings-graad at svømme,

Her er raset længe nok.

Har GUd ey sit riis i blød

Til enhver, som JEsu død

Og hans blod saa ringe agter

Med saa liderlige fagter?

5,8:ey engang]engang ey J2-7.

- - -

5,3:hvad] hvorfor;hand] Bacchus. - 6,1:vægterne paa Zions volde] præsterne; Zion er menigheden. - 6,2:tale] opfordring. - 6,3:spøgerie og trolde] hentyder sikkert til fastelavnsoptog, hvor man var udklædt som spøgelser og trolde. - 7,5:har GUd ey sit riis i blød] er Gud ikke rede til at straffe? Riset blev lagt i blød for at blive smidigt, så det rigtig kunne svirpe. Måske kan der være en hentydning til fastelavnsrisningen, der ikke var så uskyldig, som når der nu piskes op; det er så i modsætning til den, at Gud gør sit ris rede. - 7,8:liderlig] uanstændig.






8. Kommer I, som før i slige

Verdens lyster have rendt,

Kommer, lader eder sige;

Lader det nu være endt.

Tager JEsum ret i favn,

Det er vores fastelavn;

Lover, at I aldrig mere

Verdens vellyst vil begiere.



9. Kommer I, som JEsum kiende,

Træder frem paa eders vagt,

Lader eders lys kun brænde

Mod den sorte mørkheds-magt,

Og med ordet, bøn og sang

Giører satan tiden lang,

Vover det i troens glæde

Al hans magt at undertræde.



10. Kommer alle! vi vil vie

Denne tiid med taare ind,

At GUds pine os kand svie

Ind i hierte, siel og sind

Til en uforfalsket bod

Udi paaske-lammets blod,

Og til derved alle dage

Verdens lyster at forsage.



11. Nu god nat, du gamle vane!

Synde-fulde fastelavn!

Christi korses blode-fane

Svinge vi i JEsu navn.

Hvo en Christen være vil,

Ret vil høre Christum til,

Skal ved JEsu død og pine

Verdens lyster undertrine.

8,2:verdens lyster]Verdens-Lyster G.9,2:træder]triner G.9,4:mørkheds-magt]mørkheds magt J1-7.10,2:taare]taarer GJ1-2;også taare er flertal (af taar).

- - -

10,5-6: 1. Kor. 5,7;bod udi paaske-lammets blod] en bod, der fører den angrende til at søge tilgivelse ved Kristi blod.






12. Søde JEsu! lad det lykkes

Med min faste, bøn og bod,

At din pine-perse trykkes

Ind udi mit hierte-rod,

At jeg altid hvor jeg gaaer,

Grunder kun paa dine saar;

Dine mange pine-bænke,

Lad mig paa dem altid tænke.