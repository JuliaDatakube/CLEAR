DA LAMPEN TÆNDTES ET MINDE FRA FIRSERNE (1900)SØREN Sejbæk sad ved Middagsbordet med hele sin Husstand.Søren troned selv for Bordenden, saa fulgte i Bænkkrogen
								Aftægtsmanden gamle Anders, der til Forskjel fia de øvrige sad med
								sin flade Lue paa, mens der spistes, da han tilhørte en Tidsalder,
								hvor det var uforeneligt med god Tone at tage Huen af ved andre
								Maaltider end de, der vanked Juleaften.Sammen med Tjenestekarlen, en lang, fregnet Fyr med stribede
								Trøjeærmer og store Bødeklude i Vestryggen, danned han en Klamme om
								en Revl Rollinger af forskjellig Alder og Kjøn.Paa Langskamlen ligeoverfor danned Tjenestepigen og Madmoderen en ny
								Klamme om en ny Række Smaabørn, der blev mindre og mindre, alt som
								de nærmed sig Moderen, indtil det alleryngste, der var ganske
								lillebitte og sad paa hendes Skjød uden forøvrigt at deltage i
								Maaltidet paa anden Maade, end at det engang imellem raged Moderens
								Ske paa Gulvet.De mindre sad paa Knæerne med de smaa Træsko stikkende bagud under
								Stumpkjolerne, da det kun ved denne Selvophøjelse var de smaa Arme
								muligt at naa de udstillede Fade.Maaltidet stod paa Kartofler og stegt Flæsk, en Ret, der vanked en
								Gang om Dagen der paa Gaarden.Kartoflerne var topped op paa et rødt Fad, og Meldyppelsen kom ind i
								en sort Pande med et alenlagt Skaft, der pegte fremad som en
								Dyrestjært.Fanden stod paa en bevægelig Træplade, ror at dens indgroede Sorthed
								ikke skulde sværte det skurede Bord.Enhver i Laget var til en Begyndelse alvorlig optagen af at renpille
								de skurvede Kartofler.De mindre maatte foretage denne Afpilling med en Gaffel, dels fordi
								der ikke var Knive nok til alle, men mest fordi man ikke kunde betro
								Smaafolk saa farligt et Vaaben.Efterhaanden som dette Arbejde skred mod sin Fuldendelse, rejste der
								sig foran enhver i Selskabet to rygende Dynger af højst uensartet
								Indhold, den ene med Kartoffelpylling, den anden med de gule, runde
								Frugter, der længe havde fristet de sultne Ganer.Saa snart Pilningen var til Ende og man havde renset Fingrene ved at
								gnide dem nogle Gange op og ned ad Bukselaarene, begyndte
								Indkjørslen. I et Selskab, der var sammensat af saa uensartede
								Bestanddele, kunde denne ikke foregaa uden en Hoben Rivninger, der
								maatte udjævnes af Moderen, som havde paataget sig Ordenspolitiets
								Rolle og røgted sit utaknemmelige Hverv samvittighedsfuldt.Hvert Øjeblik vræled de mindre op om blodige Forurettelser.De indløbne Klager drejed sig særlig om Krænkelser af
								Ejendomsretten: "Mor!" hyled én fra
								Bænken til venstre, "Jens ta'r mine
								Kartofler!""Mor!" kom det derpaa fra yderste Højre
								- (Klagerens Øjne var fulde af Vand, og den grædende Mund
								berørte Ørene): "Peder bider af mit Flæsk!" Og der
								maatte langes en Kjæbop til højre og trækkes i et Øre til venstre,
								før de herlige Kartofler og det gyldne Flæsk kunde finde et
								retfærdigt Sted.Imens kasted Efteraarssolen sit fulde Lys ind over den fri Bordende,
								hvor den kigede i Ølkruset, saa en stor Krins af fornøjelige
								Lysringe virred og skjalv i evig Dans paa den revnede Loftsbjælke,
								mens Husets Hane med det fremskudte Bryst og de hængende Hudlapper
								galed paa Gaardmøddingen, saa det gjalded mellem Husvæggene.Søren Sejbæk sad uden Vest og gjorde et nyvasket Indtryk, og hans
								endnu vaade Haar var redet foran Ørene.Saadan plejed Soren kun at indtage sin Middagsmad, naar han
								umiddelbart efter skulde paa Farten.Af Samtalen fremgik det da ogsaa, at han skulde til Kjøbstaden i et
								alvorligt Ærinde.Nu begyndte det jo snart at blive Aftensæde, sa Trine, hans Kone, og
								saa var det, hun syntes, at de alligevel i Aar skulde forsøge at faa
								Tællepraasen afløst af Lampen.Det var jo nu sket saa mange andre Steder. Heller havde de jo ret
								meget Tælle i Aar, da de havde solgt det Par Faar, som de ellers
								plejed at slagte.Og alle sagde jo, det var en "sær Raarhied"
								fremfor hvad en var vant til.Saadan en Lystelse den kunde gi i Stuen! Som nu til Jens Krænsens,
								hvor de fik den i Fjor; de vilde jo ikke af med den for aldrig det.Og naar andre var saa tilfredse, hvorfor skulde saa en anden én blive
								misfornøjet?"Aaja, Mor, maa vi ikke ogsaa faa en Lampe!"
								jubled en af de mindre og tabte i Begejstring en dyppet Kartoffel
								ned paa Bordpladen."Aa, pas paa din Gaffel, din Klatmajor!" svared
								Moderen med Tillæg af et eftertrykkeligt Ryk i vedkommendes Ørelæp.Men nu optraadte gamle Anders, Aftægtsmanden, som en ivrig Modstander
								af "disse nymodens Paafund."For ham stod det som en aldeles ubetimelig Flothed at smide Penge ud
								til den Slags, saa længe en ikke vidste, hvad det var, og der tilmed
								var saa mange andre nødvendige Ting, der tiltrængtes.Nu havde man i alle de Dage, han kunde huske, hjulpet sig med
								Tællelys, hvorfor skulde der saa gjores nogen Forandring; de kunde
								da i det mindste vente, til de havde faaet ham puttet i Jorden, saa
								kunde de jo gjøre, hvad de vilde.For det var slet ikke saa sjældent, der skete Skade ved det, og han
								turde i det mindste ikke ha sine Ben i den Stue, hvor saadan et
								Himstrigims skulde hænge, for saa kunde en da aldrig være rolig for
								Liv og. Lemmer eller vide det Øjeblik, da en fik Huset fyttet af
								over Hovedet paa sig.Men Trine blev ved at føre sin og Fremskridtets Sag saa vel, at alle
								Parter - Anders ogsaa, om end stærkt surmulende,
								- enedes om at gjøre det farefulde Forsøg."Det er jo gaaet godt for alle andre, hvorfor skulde det
								da gaa galt for os," slutted Trine sin Bevisførelse.Og Søren Sejbæk var allerede vel ude af Døren for at fuldbyrde alles
								Vilje.Han var dog næppe kommen midtvejs i Toften, før han pludselig gjorde
								omkring og gik med betænksomme Skridt hjem igjen.Da Trine paany saa ham paa Dørtrinet, udbrød hun:
								"Men, Jøsses Kos, hvad kommer du nu steglend tilbage
								efter?"Den snilde Trine aned alt, at han var bleven omsindet, og vilde
								derfor bringe ham til Fornuft ved at tale Donner til ham:
								"Hvad er det, du staar og glyner efter?Har du glemt noget? Eller hvorfor svarer du ikke?""Jeg kom til at tænke paa, om det iløwle ikke var det
								bedste, te vi lod det drive, indtil vi hen ad Vinteren fik den sorte
								Ko solgt; for det er jo en knap Tid med Penge, ved du.""Vist skal vi ikke lade det drive," svared
								Trine energisk."Det er jo nu, naar de lange Aftner kommer, te
								en skal ha nogen Lige af den, og ikke henad Foraaret, naar en ingen Lys brænder.Tho nu troed jeg endda, te en havde faaet dig ved æ Sind; men du er
								jo ikke af den Slaw, der rider samme Dag, de sadler.""Naa, naa!" bad Søren."Lad os nu ikke staa og trædes om det.Naar du tror, vi kan undvære Pengene til det, lad mig da saa i Guds
								Navn hjøbe den.Men hvis de nu ingen har -?"Her slog Trine en høj Skranne op: "Ja, det skulde
								være det jennest!"Hun lo endnu højere: "Aa, Søren, du er da en sølle
								Baanrøw!Fordet du nu tykkes, det er saa sjælden en Ting, saa tror du, det er
								lig'saadan for andre.Nej, du skal ikke være ræd, mi Faa'r; har du kuns Penge, saa kan du
								tro, te der har de Lamper, saa det gryler."For ikke at døje flere af Trines Skoser skød Søren Døren sagtelig i
								og pampred af Sted mod Byen.Søren Sejbæks Hjemkomst var ventet med den største Spænding af store
								som smaa.Trine følte sig endnu ikke helt sikret imod, at han ikke kunde faa
								Nykker paa Halvvejen, og gamle Anders havde ligefrem Kuldegysninger
								ved Tanken om en saadan Helvedesmaskines Indførelse i Huset:
								"Det kan sprænge os alle sammen i Luften, før vi ved et
								Ord af det, saadant noget Dæwelskram!" havde han sagt og
								slaaet Døren haardt i efter sig, sidst han var inde i Stuen.Men Børnene glæded sig inderligt til at skue dette nye og
								vidunderlige, der havde været i Stand til at fremkalde saa modsatte
								Meninger.Det var allerede ud paa Aftenen forinden man hørte den umiskjendelige
								dumpe Lyd af Søren Sejbæks slubrende Skaftestøvler."Ih, Gud ha Lov, nu har vi vor Far!" udbrød
								Trine med en let Hjærtebanken.Alle Børnene stormed mod Døren: "Far, har du faaet
								Lampen?" raabte de i Flok.Selv de mindre glemte at gjøre deres sædvanlige Spørgsmaal om
								Kræmmerhuse, som de ellers aldrig forsømte, naar Faderen vendte hjem
								fra Byen."Men saa lad da vær, I store Sloger! I river jo i mig, som
								skulde I rent splitte mig ad!" sa Faderen i en venlig
								afværgende Tone."Ja men, har du faaet Lampen?" brølte de paany
								imod ham."Ih, ja da! tho det var jo det, en var gaaet
								efter."Nu faldt en tung Sten fra Trines Hjærte, og hun gled ud i Kjøkkenet
								et Øjeblik og ordrede Pigen til at sætte Sørens Livret:
								Brødpandekage paa Ilden."Naa, lad os saa se, Søren, hvad du har faaet ud af din
								Gang," sagde Trine med et nyfigent Smil, da hun atter var
								kommen ind i Stuen."Ja, det hér er, fandenmæ, Sager!" sagde Søren,
								kjæphøj ved at se al den Spænding og glade Forventning, hans Komme
								vakte."Men hold nu jer smaa Nalliker ved jer, Børn; for dette
								her, det er sgu nøj, en skal være forsigtig med,"
								tilføjed han alvorsfuld.Nogle af de mindre klatred dog fra Bænken op paa Bordet, og med
								Tungen spillende mellem Læberne kigede de ned i Kurven med en vis
								Gysen, som vented de at se et glubende Uhyre paa dens Bund.Trine traadte nu hen til Kurven og aabned behændigt men forsigtigt
								for alle Pakkerne, mens Børnene stod i Stimle om hende med aabne
								Munde."Vil I gaa væk, I Unger," sa hun bydende til
								den Sværm, der havde besteget Bordpladen.I kunde komme til at ride det ned paa Gulvet.Det er ikke Narspøg!Se til, I kan trække Tæerne til jer!" og hun gjorde en
								stor affejende Armbevægelse hen over Bordpladen, saa 2-3
								af de mest nærgaaende bumsed ned paa Bænken.Dog gav ingen sig Tid til Hylen; snart var de atter paa ret Kjøl, og
								alle havde de de smaa blanke Øjne fæsted paa Moderens adrætte
								Hænder.Thi hvad var det ikke for herlige Ting, hun hanked op af den gamle,
								snavsede Spaankurv, mens Manden stod ved Siden af med skrævende Ben
								og fortalte med endeløs Vidtløftighed, hvorledes han var løben fra
								Herodes til Pilatus, før han endelig fandt den Fasovn, og hvor han
								paa det indstændigste havde anmodet Svenden om at pakke alt
								omhyggeligt ind, saa det ikke skulde gaa i Gras paa Hjemvejen."Nej, har man set Mage!" udbrød
								Trine mere og mere straalende."I Dag har du rigtignok været en flink Mand!Hvor den endda er knøv! Det er da Postelm?" sa hun og
								holdt en blomstret Beholder i Vejret."Nej," sa Mette - Tjenestepigen
								- der ikke kunde dy sig, men maatte linde paa Kjøkkendøren
								for at kige med: "Det er Glas, som de saadan har
								smurt over med noget; for saadan var ogsaa Jens
								Krænsens.""Aa, du ser mig sgu ogsaa ud til, som var du saadan smurt
								over med noget," sa Søren drillende."Faar jeg snart en Bid til Føden?""Ja, lige meget; kjønt er det nu, saa det kan forslaa
								noget," fortsatte Trine sin egen Tankegang."Men hvordan faar en det nu sat sammel?Det maa du komme og vise os, Mett."Mette var netop i Dagens Løb af sit Herskab bleven sendt op til Jens
								Krænsens for af forfarne Folk at blive sat ind i Lampetænding; for
								en kunde jo ikke være forsigtig nok med de Dele.Omsider fik man Stykkerne samlet, Glasset omhyggelig pudset og hele
								Indretningen anbragt i Loftkrogen, som Søren havde boret for med en
								Proptrækker i Mangel af et Fretbor.Nu nærmed sig det alvorsfulde Tidspunkt, da Vægen skulde stikkes an.Det var Mette, der paa Grund af sin formodede større Indsigt i Faget
								var blevet udset som Offer.Med en let Skjælven i Knæerne traadte Synderen hen til Bordet og
								udstrakte sin Haand efter Tændstikæsken.Gamle Anders havde for længe siden taget Vejen ud af Stuen med sine
								Værdipapirer i Brystlommen.Han skulde dog ikke have noget af at sprænges i Luften den Tiddags,
								sagde han.Trine trak sig bly om bag Kakkelovnen.Børnene stod paa alle fire med tilbagetrængt Aandedræt og Øjnene paa
								Stilke - helt ude paa den yderste Kant af Bordpladen,
								parate til at lade sig dumpe ned under Bænken ved den mindste
								mistænkelige Vending i Forholdene, ogsaa Søren havde i sidste
								Øjeblik humret sig til en Side."Tho her er jo da ... ikke noget ... at være . . . ræd
								for," sagde Mette med en ilde dulgt Tænderklapren."Vær nu endelig forsigtig!" kom det fra Trine
								bag Kakkelovnen.Hun var bleg, men fattet.Mette rev en Tændstik.To Rollinger dumped af Forfærdelse ned paa Bænken, og den øvrige Flok
								sad med de raadvildeste Stilkeøjne af Verden."Nu i Guds Navn!" lød det samtidig fra Søren og
								Trine: "Prøv saa, Mett!"Mette nærmed langsomt og med skjælvende Haand den blussende Tændstik
								til den svagt frempippende Væge.Et Øjeblik var der en Stilhed i Stuen, saa man kunde høre et Støvgran
								falde.Kun det gamle Ur i Bænkkrogen hinked videre paa det slidte Hjulværk
								og slap Sekunderne med hikkende Metalsmæld over i Evigheden.Trine stod med Hænderne op for Ørene, som vented hun hvert Øjeblik
								noget forfærdeligt.Men intetsomhelst skete.Tændstikken brændte ud, uden at Vægen havde fængetHjærterne slog atter regelmæssigt rundt om paa Borde og Bænke, men
								der var i denne Ro blandet en Hoben Skuffelse."Men hvad! Vil den ikke brænde!" raabte Søren
								fortørnet."Har det Kjæltringkram givet mig saadant noget forbandet
								Skidt!Saa var de da heller ikke bedre værd, end at en kyled dem det lige i
								Planeten igjen.""Ja, tøv nu lidt!" sagde Trine, der atter var
								traadt ud fra Kakkelovnens Skygge. "Lad os da ikke ta
								saadan paa Veje.Det er naturligvis ikke Lampens Skyld, men vi andre, der ikke
								forstaar os paa den."En ny Tændstik blev afreven under mindre Spænding, men med samme
								magre Virkning.Søren banded grummeligen.Ogsaa Trine saa ret modfalden ud. Paa een Gang udstødte Mette et
								Frydeskrig: "Jamen - -
								-"Hun kunde ikke komme længere for Latter, men krummed sig hen over
								Skamlen, slog sig paa Laarene og skogred, som skulde hun himle."Men hvad Fanden skal den Flannien betyde," sa
								Søren, der fandt Sagen altfor alvorlig at skjæmte med, da disse
								Penge øjensynlig var ligesaa godt som slængte i Kjelden."Jamen, Jøsses, vi har jo ingen Olie hældt paa
								den!"  fik
								Mette endelig stødt ud, mens hendes Barm hopped som en Skade under
								Livstykket i det ene Latterudbrud efter det andet.Nu var det de andres Tur til at le, og under en Række spøgefulde
								Bemærkninger blev Petroleumsflasken baaren frem.Snart klukked den fede Olie om Kap med de to Kvinder og den ene
								Søren, og atter greb Mette efter Tændstikæsken.Men nu havde de let det meste af Spændingen af sig.Ved den gjentagne Fingereren var de bleven fortrolige med Dyret. De
								var nu snarere tilbøjelige til at anse Lampen for en godmodig Fyr,
								der havde holdt dem alle lidt til Bedste.Ogsaa Rollingerne var rykket den nærmere paa Livet, og da Mette paany
								retted Lunten mod Fænghullet, gjorde hun det med den Ro i Blodet,
								der erhverves ved Bevidstheden om, at man ikke staar ene.Og nu fænged den som en Mis.Men da Flammen først var kaldt til Live og Mette ikke straks var Mand
								for at trykke Glasset ned over den, viste det sig, at man alligevel
								langt fra havde rystet al Banghed ud af Fingrene.Udviklingen gik med stærke Skridt hen mod en Krise,Mettes haarde Fingre famled i Blinde omkring Skruen, men da de
								endelig fik fat, gav hun den en saa forsvarlig Tryksejsten til den
								forkerte Side, at Flammen rakte sin rødsorte Tunge kvarterhøjt i
								Vejret, hvad der bragte Forsamlingen til at udstøde et saa rædeligt
								Skrig, at Mette skrækslagen slap det hele og gav sig i det Sted paa
								Kvindevis til at vride sine Hænder foran Ilden.I Aanden saa hun allerede Gaarden i Aske for sin Fod.Flammen arbejded sig stadig højere og højere til Vejrs; den strejfed
								nu Loftsfjælene. og en kvælende Os drev ind under Bjælkerne.Børnene vræled, som havde de alle en Kniv i Halsen, og de tre voksne
								havde i skjøn Forening lagt Hovederne fra sig hver i sin Mørkekrog.Trine skreg paa en Dyne, og den hovedløse Mette stod allerede med
								Favnen fuld af Sengeklæder, færdig til at slænge dem ind mod det
								ildspyende Utyske, der hang der og dingled skjødesløst paa sin Krog.Da tændtes der pludselig ved Skæbnens Gunst en Funke af Bevidsthed i
								Sørens bævende Indre.Forholdsvis mandig skred han frem mod Lampen og kneb den saa
								eftertrykkelig i Skruen, at den aldeles sluktes, saa Omgivelserne,
								der før havde staaet i lys Lue, nu indhylledes i Bælgmørke.Denne pludselige Overgang havde en saare beroligende Virkning, og
								alle Tudehorn tav øjeblikkelig bomstille."I er
								nogle rare Høns!I var fandenfo ikke bedre værd, end at I skulde ha en ordentlig
								Lining Hug paa jer Bælle ind ad en Kant, saadan som I staar og
								fomler med det forbandede Kram."Der var ingen Tvivl om, at den forpinte Sjæl, der i det dybe Mørke
								kom til Udbrud gjennem disse trøstefulde Ord, var Sørens."Kan I snart faa en Praas tændt!En kan jo ikke se sine egne Fødder i det Brandmørke," lød
								det fra samme Hjørne."Ja, ja!" sagde Mette blidt, "du har
								da ikke behov saadan at skovraabe; tho der skete jo ingen
								Skade.""Da var det, min Salighed, ikke din Skyld, din
								Kopatte!" støjed Søren videre; disse og lignende Udbrud
								bidrog saa godt til at dulme hans egen Ængstelse.Saa gik han i Lag
								med Lampen, for nu havde han faaet nok af deres Viderværdigheder,
								sagde han.Og faa Minutter efter sendte den vidunderlige et strømmende Lys ud
								over den lave Stue, saa enhver Gjenstand laa badet i dens
								Straalebundter.Og Trine gik trippende omkring som en æggesyg Høne og stilled sig
								prøvende snart i den ene Krog, snart i den anden, og alle hendes Ord
								forvandled sig til Lovtaler paa hendes Læber.Ogsaa gamle Anders gled omsider ind ad Døren, saa et Øjeblik
								mistænksom og hovedrystende paa Tingesten og gik derpaa stille hen
								og lagde Værdipapirerne paa deres vante Plads.Og Børnene krøb paa alle fire lige hen under den og saa med blanke,
								beundrende Øjne ind i dens gule Flamme.Og bred og magelig og med korslagte Arme sad Søren  Sejbæk i Lænestolen ved
								Kakkelovnen og tog mod Hyldest, fordi han til syvende og sidst dog var
								den, der havde faaet "Spektaklet til at fonstre
								ret.""Ja, se I det, Folkens," sa
								Søren: "Det er Tavet, te det kommer an
								paa!"