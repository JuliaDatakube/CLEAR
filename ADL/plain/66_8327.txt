DEN HEDENFARNE(1838)



Dig søger allevegne

Til alle Tider jeg.

Gik hjem til Fredens Egne

Du ad den stille Vei?

Boer du i videst Fjerne

Bag Aftenrødens Skjær:

Den straalerige Stjerne,

Dens rene Blinken nær?



Kan ei du Jorden glemme

Midt i din Himmels Fryd?

Endnu din milde Stemme

Mig naaer i Luftens Lyd;

Endnu naar Natten hæver

Sit Slør og løser fri

De lette Drømme, svæver

Du sagte mig forbi.



Een Trøst er mig forlenet,

Som byder Tiden Trods:

Jeg veed, vi er' forened',

Skjøndt Døden skilte os;

Jeg veed, at løst fra Smerte

Og skilt fra Jordens Savn,

Bevarer dog dit Hjerte

Et Billed og et Navn.