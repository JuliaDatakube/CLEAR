Nr. 79.

Mel. Bind nu op i JEsu Navn.



Adam gik i frydens lund,

Hele verden at regiere,

GUd vil ham dog give mere,

Derfor faldt hand i en blund,

HErren vilde nu beskikke

Ægteskabets høye sag,

Adam sov og vidste ikke,

At det var hans bryllupsdag.



2. Skabelsen var nu alt skeet,

Hængte sammen som en kiede,

Alle engler deres glæde

Havde i Guds gierning seet,

Dog var eet endnu tilbage,

Som var vigtigt, høyt og stort.

Adam havde ingen mage,

Dette blev saaledes giort.



3. GUd ved sin den stærke haand

Greeb hen ind ved Adams hierte,

Dette grib var ey til smerte,

Men at knytte ægte-baand,

Adam derved intet tabte,

At GUd tog hans ribbeen ud,

Thi deraf vor HErre skabte

Ham en himmel-pyntet bruud.



4. Adam vaagned op, og saae

Ud af første søvne-taage,

Saae sin GUd for sig at vaage,

Mens hand i sin slumme laae,

Nr. 79. EaJ1-7.2,1:skabelsen]skabningen J7.2,3:engler]Engle EaJ6-7.3,3:grib]greebJ7.3,6:ribbeen]Ribbe Ea.4,3:saae] saaEaJ1-3.

- - -

Nr. 79.Original. Salme om ægteskabet, fra v. 11 i sin tankegang beslægtet med nr. 5, nr. 27 og nr. 47. - 1,1: jfr. nr. 105,9,3. - 2,2:hængte sammen som en kiede] hele skabningen udgjorde en harmonisk sammenhæng. - V. 3-4: 1. Mos. 2,21-22. - 3,3:grib] ældre sideform til greb. - 3,4:af] for at. - 4,4:slumme] slummer.






Saae, at GUd ved haanden førde

Denne jomfrue til ham hen,

Det hans hiertens grund oprørde

Til at prise GUd igien.



5. Hvad hand fandt i GUd for roe

Saadan himmel-sindet mage

Af Guds egen haand at tage,

Kan mand nu vel aldrig troe,

Her var ingen syndig brynde,

Som det pleyer nu at gaae,

Men GUds liflighed og ynde

Begge ud af øyne saae.



6. Her var ingen brude-krands,

Som man pleyer nu at bære

(Got naar det kun skeer med ære),

Her var dydens fulde glands,

Her var intet blomster nødigt

Til at strøe for brudens trin,

Natte-lys er overflødigt

Ved det klare solens skin.



7. I uskyldighedens pragt

Med en reen og engle-mine

Disse med hverandre trine

I en hellig ægte-pagt,

HErren føyer dem tilsammen

Ved sit eget Guddoms ord,

Der blev svaret Amen! Amen!

I det blide engle-koor.



8. Dermed gik det engle-par,

Som det enten skulde stige

Hvert minut til himmerige,

Eller snart i himlen var,

4,7:oprørte] bevægede. - 5,1:roe] glæde; de to næste linier siger, hvori glæden bestod. - 6,7-8: Meningen er vel: blomster (1. 5-6) behøvedes lige så lidt, som man behøver lys i solskin. - 8,2: som] som om. - 8,4:snart] næsten.






Eden var med himlen blandet

I saa sød en høytids roe,

GUd allene, intet andet,

Søgte disse begge to.



9. Den befalning Adam fik,

Det forbudne ey at æde,

Det var deres lyst og glæde,

Ord og anslag, hvor de gik,

Det var deres lyst at kunde

Være troe i denne post,

Ney de vilde ingenlunde

Smage den forbudne kost.



10. Der var ellers nok at faae,

Paradiis var fuld af glæde,

Nok at lugte, nok at æde,

Nok at see og høre paa,

Vilde GUd dem end forbyde

Alt hvad de i verden saae,

Kunde de ham selv kun nyde,

Maatte alt det andet gaae.



11. Men hvad skal vi tænke, naar

Man vil derimod afmale

Vore tiders bryllups-sale,

Som det meest i verden gaaer,

Naar med idel fylderier

Ægteskabet vies ind,

Denne satans glæde svier

Ind i alle frommes sind.



12. O hvor stor er dog den pragt,

Roos og priis for ægtestanden,

At GUd selv, og ingen anden,

Haver dertil grundvold lagt!

10,2:fuld]fuldt J1-2.

- - -

8. 5:Eden] paradiset. - 9,1-2: 1. Mos. 3,2-3. - 9,4:anslag] forsæt.






Lidde ægteskabet siden

Skiønt af slangen stor fortred,

Fik det dog sin glands med tiden

Af den ædle qvindens sæd.



13. Men i sandhed, standen maa

Uden JEsu ey begyndes,

Om hun af vor GUd skal yndes,

Hans velsignelse at faae,

Syndens lyst maa intet stifte,

Dette søde bliver suurt,

Sig at gifte kand forgifte

Ægteskabets helbreds urt.



14. I, som da i ægtestand

Leve, eller leve vilde,

Renser eders hierters kilde

Fra de raadne lysters vand,

GUd vil selv aldeles være

Med i denne høye sag,

Deraf har hun al sin ære

Brude-parrets æres dag.



15. O en vigtig sag! som dog

Af de fleste ey betænkes,

Som saa gierne sammen-lenkes

Til at gaae i syndens aag.

Hvad for fliid kand der formodes

Til en salig børne-tugt,

Naar der plantes kun og podes

Til at bære syndens frugt.

12,7:det]hun Ea.13,2:begyndes]begindes Ea.13,5: syndens]syndsens Ea.14,5:aldeles]aldelis Ea.15,4:syndens]Syndsens Ea.

- - -

12,5:lidde] led. - 12,6:skiønt] end. - 12,8: 1. Mos. 3,15,qvindens sæd] Jesus; der tænkes vel på, at han forherligede ægteskabet ved brylluppet i Kana, Joh. 2, 1 flg. - 13,1:standen] ægtestanden. - 14,2:vilde] ville (vil). - 14,7-8:hun] måske foregribelse afbrude-parrets æres dag,eller det går pådenne høye sagi 1. 6, og der er da underforstået »paa« foranbrude-parrets æres dag. - 15,3:saa gierne] så hyppigt.






16. Standen i sig selv er god;

Men det kommer an paa maaden,

Kierlighed til GUd og naaden

Er den rette ægte-rod,

Himmel-sindede personer

Favne GUd i bøn og troe,

Det betyder ærens kroner

Og en evig samlings roe.