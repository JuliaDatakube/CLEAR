Nr. 192.

Mel. Jeg vil din Priis udsynge.



Den troe, som JEsum favner,

Og hiertet rense kand,

Den troe, hvorved man havner

I himlens fryde-land,

Den troe er sterk, og maa

Al verden undertræde,

I sorrig og i glæde

Sin prøve kunde staae.



2. En christen bærer sværdet,

Og fast i striden staaer,

Mod satan har hand hærdet

Sit sind i JEsu saar,

Nr. 192. IJ1-7.

- - -

Nr. 192.Original. Salmen er ejendommelig. Efter sit anslag i v. 1-3 besynger den nemlig den stærke tro, og dog handler dens længste afsnit, v. 4-10, om den svage tro, hvis værd netop vises. Her skildres, hvordan just den sande tro mangen gang synes at have tabt slaget, men alligevel trods sin svaghed er uovervindelig, fordi den har i sig en indre fremdrift, der ikke tillader den at standse, før sejren er vunden:før faaer hun ingen roe(v. 4); det forkyndes, at troen, selv om den kan være skjult og synes mat, dog har kraft til at slå Satans hær, fordi den har Jesus:ham har funden, der heder sielens skat(v. 5);den svage troes sukkedvs. den bøn til Gud, som bryder frem af afmagten,er fienden for stærk(v. 6); blot det svage sindvil sin JEsum ikke slippe, så kan det ikke rokkes (v. 7); den lille tro har sejrskraft, fordi dener af GUd(v. 8); så kan da de svage hjerter være ved godt mod, når de holder sigtæt til JEsu blod og vunder(v. 9); de kan fortrøste sig til, atde svage blive sterke i allerstørste striid(v. 10). Troens styrke ligger altså ikke i en følelse af kraft, og modsætningen mellem v. 1-3 og v. 4-10 er derfor kun tilsyneladende. De to afsnit handler i virkeligheden ikke om to slags tro; for den svage tro er på sin vis stærk, just fordi den intet er i sig selv, men under sin afmagt ejer forbindelsen med ham, som ene er den stærke. Salmens tredje afsnit, v. 11-13, rummer det hos Brorson så hyppige angreb på navnkristendom: Hvor man villigt giver sig hen i verdens lyster og blot med munden bekender tro, er man helt uden for troens område, og der gives klar besked om den rette tros kendetegn. Endelig vender digteren sig i v. 14-15 til Jesus med løfte om at sætte alt ind på at høre ham til. - 1, 2: Ap. G. 15, 9. - 2, 1: jfr. Ef. 6, 17. - 2, 3-4: Han har gjort sit sind uimodtageligt for Satans fristelse ved at se hen til, hvad Jesus har lidt for ham.






Hand maa ved liv og død

Sig ikke lade binde,

Saa sandt hand hist vil finde

Sin roe i JEsu skiød.



3. Den troe, som vil med lempe

Og uden møye frem,

Den troe, som ey vil kæmpe

Sig giennem verden hiem,

Den troe er død og kold,

Ey værd en troe at nævne,

Har ingen kraft og evne

Mod satans piil og skiold.



4. Den sande troe i striden

Er mangen gang vel svag,

Og synes undertiden

At have tabt sit slag;

Dog er den sande troe

Saa sandt i hiertet inde,

Saa kand hun overvinde,

Før faaer hun ingen roe.



5. Den troe, som ham har funden,

Der heder sielens skat,

Er hun end skiult i grunden,

Og synes gandske mat,

Saa sandt hun er kun der,

Saa har hun kraft at kæmpe,

At fælde og at dæmpe

Den hele satans hær.



6. Den svage troes sukke

Er fienden dog for sterk,

2, 5:ved liv og død] ved, hvad livet kan byde, og ved frygt for døden. - 2, 6:binde] gøre ufri, beherske. - 3, 3-4: 1. Tim. 6, 12; 2. Tim. 4, 7. - 5, 2:heder] hedder. - 5, 3:skiult i grunden] der menes vel: skjult i sjælens dyb, jfr. 12, 3, idet den ikke træder frimodigt frem. - 5, 7:dæmpe] kue. - 6, 1:sukke] jfr. nr. 194, 6, 1-4.






Hun kand hans pile slukke,

Og skiende al hans verk;

Den gnist, den svage troe

Mod satan er en lue,

Det rør er spyd og bue

At slaae hans magt i to.



7. Hun kand vel ogsaa slykkes

I hiertet gandske ud,

Naar villien forrykkes,

Og viger fra sin GUd;

Men vil det svage sind

Sin JEsum ikke slippe,

Saa staaer hun som en klippe

Mod fiendens hav og vind.



8. Vor troe, er hun end liden,

Saa er hun dog af GUd,

Og derfor sterk i striden

Mod alle satans skud,

Vor troe er dog den seyr,

Som verden overvinder,

Som alle lyster binder,

Og spotter satans leyr.



9. Vel an I svage hierter!

Saa fatter kun et mood,

Og lad det koste smerter,

Ja ære, liv og blod,

O holder eder tæt

Til JEsu blod og vunder,

Saa ligger satan under

Med al sin magt og ret.

6, 4:al]ald IJ2,alt J1.7, 1:slykkes]slukkes J7.

- - -

6, 3: Ef. 6, 16. - 6, 4:skiende] ødelægge. - 6, 7:rør] som let kan brydes, betegnelse for noget svagt, Mt. 12, 20. - 6, 8:i to] itu. - 7, 1:slykkes] slukkes. - 8, 5-6: 1. Joh. 5, 4. - 8, 8:leyr] omtrent = hær. - 9, 8:med al sin... ret] Der tænkes på, at Satan unægtelig har ret, når han anklager de kristne som syndere; men Kristi blod har gjort hans anklage betydningsløs, jfr. Joh. Åb. 12, 10.






10. Det er en sag at merke

Til trøst i kampens tiid,

De svage blive sterke

I allerstørste striid,

Jo værre det gaaer til,

Jo mere skal du vinde,

Og større kraft befinde,

Naar du kun stride vil.



11. Men giør dig ingen tanker

Om troen i dit sind,

Naar du saa villig vanker

I verdens lyster ind,

Vil blive i din roe,

Og ey mod synden stride,

Du har, det maa du vide,

Du har slet ingen troe.



12. Var det en troe, med munden

At sige kun: Jeg troer!

Naar hiertet ey i grunden

Er renset ved GUds ord,

Da var der fromme nok

Og troende i tiden,

Da var hun ey saa liden

Den rette troens flok.



13. Ney det, vilt du det vide,

Er troens rette tegn,

Mod verdens lyst at stride

I denne jammer-egn,

Sin JEsum have kier,

Ham ey at kunde miste,

Før skulde hiertet briste,

Det viser troen her.

10, 6:skal]skalt I.11, 7:maa]maat I.

- - -

10, 3: 2. Kor. 12, 9-10. - 13, 6 og 14, 8:miste] slippe. - 13, 8:viser troen her] viser, at her er troen.






14. O JEsu! hierte-milde

Og yndigste GUds lam!

O! tænk dog, hvad det vilde

Mig være for en skam,

Om jeg dig, du, som mig

Med blodig kamp har vunden,

Saa troløs blev befunden,

At kunde miste dig.



15. Ney, ney, min lyst og ære,

Du est mig alt for sød,

Ney, din jeg vist vil være,

Det gielde liv og død;

Lad komme hvad der vil,

Jeg vil det alt bestride,

Og intet andet vide

End høre JEsum til.