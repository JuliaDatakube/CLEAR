Tilden Helliganede



Hændelsen, omvunden af din Kiæde,

tam ved dine Fødder ligge maa;

Hensigt, Orden, Skiønhed, Liv og Glæde

Haand i Haand rundt om din Trone staae.



Stiernerne af Lysets Strøm du støbte,

rundt omkring du hvælved' Æteren;






Jord og Maane du i Dunst indsvøbte,

og til Solens Ildbarm lagde hen.



Hist endnu din Almagt Verden dreier

og med Ætherhvirvlers1)Svøb omsnoer:

Selv fremfnysende Comet ei skeier,

hvirvelbunden, ud i Sphærers Spor.



Her du Dødens Askeørken dækker

med en Vaar af Væsener igien,

Og paa Jorden, deres Vugge, lægger

Lys og Blomst og Frugt til Gave hen.



Stiernerne til Diadem sig velte

om din Tinding; Ætren er din Giord;

rundt om alle Væsner som et Belte,

o som Moders Favn, du Armen snoer.



Du, du var og er og end skal være,

Rum dit Tempel, og din Festdag Tid,

Liv din Dyrker, Fryd din Lov og Lære,

Liv og Fryd, Tilbedede, din Iid.



Du - hvad end Henrykkelsen dig kalder

hist ved andre Soles Arnested,

eller her i Jordens Støv, - dybt falder,

Helliganede, for Dig jeg ned.

l)De cartesianske Hvirvler, der anmode Poesien om et Fristed, efterat de ere forviste af Philosophien