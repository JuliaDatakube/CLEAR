EPISTOLA CXCVI.Til ** Du forlanger at vide hvorledes jeg blev tracteret forgangen Torsdag udi det
                    store Giestebud, som jeg mod min Sædvane bivaanede. Saasom Retterne vare mange,
                    og min Ihukommelse nu omstunder er meget slet, saa er det mig umueligt at giøre
                    mindste reede derfor. Dette alleene kand jeg erindre, at jeg gik saa godt som
                    fastende fra Bordet. Du vil vel dertil sige, at dette var min egen Skyld: Nej!
                    Det var dog ikke min Skyld. Aarsagen maa heller tilskrives den vedtagne Skik, at
                    dølge Retterne for de indbudne Giester. Du veed, at jeg gierne æder mig mæt paa
                    een god Ret, og lader de andre staae u-rørte. Saasom nu de første Retter ikke
                    accommoderede mig, lod jeg een efter anden passere, agtende at æde mig mæt,
                    enten paa et Stykke kaagt eller stægt Kiød, naar det blev frembaaret, og som jeg
                    kunde ikke andet end vente. Min Forventning slog mig ey heller Fejl; men til min
                    Uheld bestod Steegen udi Giæs og Griis, hvilke vare mig for rørige, og dermed
                    sluttedes Maaltidet, og jeg stod med en tom Mave op fra Bordet; saa at det gik
                    mig her, som udi det gamle Græske Giæstebud, hvorom Plutarchus taler, da den
                    Macedoniske Konge Philippus bad Giæsterne at spare sig til den sidste og beste
                    Ret, hvilken ikke fremkom. Jeg faldt derfore paa de Tanker, at giøre Forslag til
                    Giæstebuders Reformation, saavel i Henseende til denne Hændelse, som i Henseende
                    til andre Ting. Man burte efter mine Tanker indføre den Skik, som er brugelig
                    paa nogle andre Stæder, nemlig, at vise Giæsterne Kiøkken-Seddelen, saa kunde
                    ingen underkastes saadan Uheld, som mig vederfoer. Athenæus vidner, at saadant
                    var i gamle Dage brugeligt, nemlig, at alle Retternes Navne vare skrevne paa en
                    Tavle, paa det, at Giæsterne kunde vide, hvad som af Kokken var tillavet.  [græsk tekst: se image]Adskillige andre Ting have ogsaa rindet mig i Sinde, som
                    udi vore Giæstebudder ere latterlige. Ved hver Ret, som frembæres, giør Verten
                    gemeenligen Undskyldning, sigende, at den er ikke som den burte være; item at
                    Giæsterne kunde have været bedre accommoderede hiemme, men tilligemed nøder dem
                    til at spise, hvilket synes at være det samme, som at raade fra og til paa
                    eengang. Jeg holder meer med den Skik, som bruges i Engelland, hvor Vertinden
                    roser sin egen Mad, og ved hver Ret siger, at den er saa god, som nogen i
                    Engelland (as any in England) thi derved opmuntres Giæsterne til at æde. Nogle
                    af Giæsterne have og den Sædvane, at declamere imod Retternes Mængde, skiønt
                    ingen æder meere end de samme. Det er med slige Folk Plautus skiemter udi hans
                    Milite glorioso saaledes: Nam hi solent, qvando accubuere, ubi cæna apposita est,
                            dicere:Qvid opus fuit hoc sumtu tanto nostra gratiâ?Insanivisti hercle! Nam idem hoc hominibus sat etat
                            decem,Qvod eorum causa obsonatum est, culpant, et comedunt
                            tamen. Saaledes gik det og til udi dette vort Giæstebud. Thi Magister Theodorus som var
                    min Sidemand, prædikede med Væmodighed imod hver Ret; men jeg saae ham dog intet
                    Qvarteer at give til nogen, saa at det kom mig for ligesom han vilde æde
                    alleene, og ingen Med-Participanter have. Saadanne smaa Betænkninger giorde jeg
                    mig over dette Giæstebud; hvorfor jeg raader hverken dig eller nogen anden at
                    bede saadan Criticus til Giest. De Reflexioner, som jeg ellers giør over
                    Giæstebud i Almindelighed ere disse. Jeg fordrister mig vel ikke til at fordømme
                    Giæstebuder, saasom det er en Skik ligesaa gammel som  Verden: Jeg ønskede alleene, at det ikke
                    skeede saa ofte; saasom jeg haver mærket, at deslige Invitationer incommodere
                    ikke mindre Giæsterne end Verten. Jeg vil ikke tale om de Bekostninger, som
                    derpaa giøres. Vertens Huus bringes derover et Par Dage i Forvirrelse; og
                    Giæsterne krympe sig ofte over Invitationer, som udi simpel Stiil er af saadan
                    Indhold: Herten og Fruen lader formelde deres Respect,
                        bedende, at de i Dag ville sætte alle deres Forretninger til Side, pynte sig
                        en Times Tiid, og leje en Vogn, for at spise med dem, formodende, at de med
                        samme Incommoditet paa begge Sider invitere vort Huus igien næstkommende
                        Uge. Jeg forbliver etc. 