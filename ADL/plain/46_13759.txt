IIIVed den mediceiske Venus



Der hvor Glædens uoprørte Væld

Ud fra Jovis Stiernetrone rinder,

Phantasie med luerøde Kinder

Spiren vifted' hen i Kunstnerns Siel.



Dydens Fred som til olympiskt Hæld

Luttrer hver en Fryd som Hiertet finder,






Tanken under hvilken Jorden svinder,

Pleied' den i hans udkaarne Siel.



Til da Genien som frugtbar ruer

Med udfoldet Vinge, Taagen lig,

Lykkelige Kunstner, over dig,



Skabning vinker - bryndigt Jorden skuer,1)

Ah! men snart forvoven Elskovs Luer

Luttrede paa Altret lægge sig.2)

1)Denne Billedstøttes første Indtryk.

2)Det andet Indtryk.