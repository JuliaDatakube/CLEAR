Kongen.



V or Frihed er en Sejerskrands

Fra Farens Tid,

Da Kongen saa', med opladt Sands,

At Folkets Magt kun styrked hans,

At Folkets Ret med Kronens Glands

Ej stod i Strid,

Og derfor skifted Arven ud

Og satte til sit Folk og Gud

Sin Lid.






Hans Tillid ej beskæmmet blev;

Den Prøve stod,

Ej blot dengang, da haardt det kneb,

Og vi vort nye Frihedsbrev

I Slagets Linje underskrev

Med Hjerteblod,

Men og da, Tvivl og Frygt tiltrods,

Paa Kongens Trofasthed vi os

Forlod.



I Danmark aldrig denne Tro

Udryddes skal:

Saalidt som Mistros Svamp skal gro

I Borgers Hjem og Bondes Bo,

Saalidt skal Træskheds Orm sig sno

I Kongens Hal;

Men hvo der Tvedragt vil udsaa

Imellem Begge, han skal staa

For Fald.



Straal klart vor Friheds Folkefest

I Kongeglands!

Idag vi kaste Bog og Læst,

Idag er Glæden Alles Gjæst,

Og Lyd der gaa'r fra Øst til Vest

Af Sang og Bands;






Men først med Tak for Gaven god

Vi lægge ned for Kongens Fod

Vor Krands.