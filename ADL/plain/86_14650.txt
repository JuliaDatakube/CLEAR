Mod Høst



(???)jer Din Farve frisk som før,

smaa Rynker kom ved Øjet.

Og Angst, Du ikke kente før,

har stundom Nakken bøjet.



Men end Profilens Linjer har

en ung og dristig Ynde.

Og Stemmens Klang er sød og klar;

men nøjes med at nynne.



Og end er Længsel om Din Mund

og Blikket tungt af Sødme

som Sol, der gød ved Aftenstund

sin smertefulde Rødme.





Oh! Flammehed, den sidste Lyst

det vilde Hjerte føder,

som Skoven i den syge Høst

i Feberfarver gløder.



Thi Smilet er en Tornekrans,

Dit Blik en Ligfærdskerte,

der lyser Dig fra Dagens Glans

til Nattens dunkle Smerte.