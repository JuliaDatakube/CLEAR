Du Sol —



Som Bulmeurt og Galnebær

har Verden onde Øjne,

der skinne skarpt i giftigt Skær

med Blik af lumske Løgne.



Du Sol, som straaler gylden god

og lokker Smil af Kind,

bland du med mig dit varme Blod

og skin mig glad i Sind.



Skin du mig glad og skin mig skøn

som Markens Tusindfryd,

der straaler, skønt den gror i Løn,

langt mer end gylden Pryd.



Ej Bulmens Gift skal skade mig

og voxe mig for nær:

Lad hele Verden hade mig,

naar Een kun har mig kær.

Jan. 1889.