MESSALINAO Messalina med det stolte Hoved!de rige, hæftigskaarne Læbers Talehar brudt, hvad to Kærminde-Øjne loved.Mens hele Byen stod i dyb Fortabningog vented Prinsens og Prinsessens Indtog,jeg saa' kun denne dronningsikre Skabning.Den strenge Pande lyste mellem Haaret,som brunt den kransed; Næsen dristig lige,og Hovedet saa kækt paa Halsen baaret.Jeg saa', hvor Barmen aanded trodsigsvimmel,hvor stærk, hvor rank hun sig i Hoften hviled- aa blot at naa en Søm af Kaaben, Himmel!Hvert Ansigt, som var længselssvagt forvisket,flød prægløst ud for dette fattet vilde,der skarpt og yppigt ængsted og forfrisked!Og hver Gang Drømme-Blikket paa mig stirred,det var, som hver en Nerve i mig dirred,og jeg slog Øjet ned og stod forvirret."Bliv ikke vred!" - jeg voved
								- "Hvad jeg vil Dem,fortjener ingen Vrede." Stemmen skælved.Hun svared: "Jeg vil ikke tale til Dem."- Hvorfor foragter De, hvem De ej kender?Ak Messalina, De er altfor grusom.O vidste De, hvor Blodet i mig brænder!