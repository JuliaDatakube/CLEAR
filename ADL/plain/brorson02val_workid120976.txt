Nr. 233.Mel. HErre jeg har handlet ilde.Ach! hvad er man uden JEsu fremmed, ræd og bettel-arm,JEsu, tag vor nød til hierte, tag os i din naades barm,Lad den nød vi dig frembære,Trolig dig befalet være.2. Alt i mørke, søde JEsu, gaae vi uden dig omkring,Og i saadan ørken qvælet af den onde slanges sting,Giften volder vores hierteDen ulægelige smerte.3. Uden dig, min søde JEsu, satan mig med banghed slaaer,At for helvede jeg ryster her paa stedet som jeg staaer,Min samvittighed mig plager,Og den sorte afgrund brager.4. Giennem verden kand vi, JEsu, uden dig ey komme ret,Hun er fuld af synde-snarer, skiønt hun synes gandske slet,Smigrer, hykler, trodser, truer,Meder os paa alle buer.5. Ach hvor kraftesløse, JEsu, rette sig de svage op,Vores magt er idel afmagt, vores trætte levnets lob,Nr. 233. J1-7. 1, 1: fremmed] fremmet J1-3. 4, 4: meder] møder J1-3. 5, 1: kraftesløse] krafteløse J1.- - -Nr. 233. Oversættelse. Ach! was sind wir ohne JEsu, dürftig, jämmerlich und arm, P. Lackmann, Schr. s. 327. Medens de andre oversatte salmer i dette afsnit er hentet fra det tilsvarende hos Schr. (Vom hohen Adel der Gläubigen), er denne taget fra et helt andet (Vom menschlichen Elende und Verderben), åbenbart, fordi Brorson har villet have den og dens modstykke, nr. 234, til at stå ved siden af hinanden. - 1, 1: hvad] hvor. - 1, 2: barm] her = favn. - 1, 4: trolig] tillidsfuldt; befalet] overgivet. - 2, 1: alt] helt. - 2, 2: qvælet] pint; den onde slange] djævelen, 1. Mos. 3, 1 flg.; 2. Kor. 11, 3; Joh. Åb. 12, 9; sting] stik. - 2, 3: giften] slangens gift, udtryk for synden eller fristelsen. - 3, 2: at] så at. - 3, 4: den sorte afgrund] helvede; brager] om helvedildens bragen; til dette billede passer sorte egentlig ikke; det er vel kommet med, fordi sort nu een gang hos Brorson er den djævelske farve, jfr. nr. 68, 12, 11; 82, 7, 2; 230, 1, 6; orig.: und der abgrund flammt und krachet. - 4, 2: slet] jævn. - 4, 4: meder] angler, fisker, om forsøg på at fange; det kan hænge sammen med Jak. 1, 14; 2. Pet. 2, 14. 18, hvor det græske ord for »lokke« egentlig betyder at angle; buer] brobuer?, vejens krumninger? En anden mulighed er, at mede har betydningen sigte på, og buer er så skydevåbenet. - 5, 1: rette sig op] rejser sig. - 5, 2: vores trætte levnets lob] vistnok en tidsbestemmelse, orig.: unsre macht ist lauter ohnmacht in dem müden lebenslauff; lob] løb.Det er trøst for verdens galde,At vi feyle tiit og falde.6. Derfor styrk os, søde JEsu, vær vort lys, at vi kand see,Aabne selv de blinde øyne, lad dit ansigt mod os lee,Spil, vor soel, med livets straale,At vi kand vor trængsel taale.7. Trin du satan, stærke JEsu, under vores svage fod,Lad din arme bruud dig kysse, at forfriske hendes blod,At, naar hun din sødhed smager,Aldrig agter verdens plager.8. Føer os selv, o søde JEsu, paa vor fremmed vandringsfærd,At vi skynde os, og himlen komme meer og mere nær,Lad os aldrig see tilbage,Altid efter himlen jage.9. Lad din Hellig Aand, o JEsu, lette selv vor svage fod,Til dit fodspor frisk at følge finde baade kraft og mod,Uden dig vi ere blinde,Ved dig kand vi veyen finde.10. Da skal alle raabe, JEsu! søde hierte rosen-mund,Evig, evig, evig ære, for den blide naades-stund,Lof og priis og tak og rige,Alle lande amen sige.6, 3: spil, vor soel, med] spil om soel med J1.- - -5, 3-4: Verdens ondskab (galde) finder en tilfredsstillelse el. undskyldning (trøst) i, at de kristne fejler og falder. - 6, 1: Joh. 8, 12. - 6, 2: aabne] imperativ. - 6, 4: at] så at. - 7, 1: Rom. 16, 20. - 7, 2: Højs. 8, 1; at] for at; hendes] sit. - 7, 3-4: at] så at; subjektet (»hun«) i at-sætningen mangler, jfr. nr. 31, 8, 3; 120, 7, 4. - 8, 3: jfr. 1. Mos. 19, 17. 26. - 9, 2: Der mangler et »lad os«. - 10, 1: hierte må være adjektiv = kære, eller der mangler et komma før rosen-mund. - 10, 2: naades-stund] livet som nådens tid, se under nr. 108, 1, 1; jfr. også nr. 258, 5. - 10, 3: rige] vel: magt, herredømme.