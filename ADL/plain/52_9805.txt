Nu kan I dømme.



Paa Torvet, hvor Fontainen

Af Straaler dannes,

Der sad den smukke Rosa,

Der sad Johannes.



Johannes sagde: Hør mig,

Min unge Slægtning!

Jeg saae idag i Byen

En Dyrefægtning.



Der kjæmped' Tigre, Bjørne,

Saa godt de kunde,

Mod Ryttere, mod Fodfolk,

Mod glubske Hunde.






Og herlig var at skue

Det Mod, der vistes;

Og mangen Rytters Kjækhed

Med Vivat pristes.



Og ofte man beklapped'

En Tigers Vildhed,

Og lønnede med Tilraab

En Jagthunds Snildhed.



- Blandt alle Dyr, der tjæped'

(Der var vist. hundred!)

En ung og stor Løvinde

Blev meest beundret.



Den traadte majestetisk

Blandt Rytterskaren,

Og saae sig om i Kredsen,

Urørt af Faren.



De største Hunde holdt sig

Som skye til Siden,

Stak Halen ind og yttred'

Ei Lyst til Striden.






En prøved' man at true,

Og En at lokke.

Kun Een man fik til Kampen,

En engelst Dogge.



Den sprang imod Løvinden,

Den vilde napp'en.

Men fik af den til Velkomst

Et Slag med Labben -



Et Slag, der henad Jorden

Den Stakkel kasted',

Mens flux til den som Lynet

Løvinden hasted' -



Og holdt den ned til Jorden,

Og beed dens Side,

Og drak de varme Strømme,

Der runde stride.



Du skulde seet det! Hunden,

Den gisped' stille.

Løvinden stirred' paa den

Med Øine vilde.






Fra alle Kanter lød der

En Medynks-Klage,

Men Ingen turde Dyret

Fra Hunden jage.



I hvert et Bryst man følte

Med Hundens Smerte.

Kun i Lovindens Bryst var

Det haarde Hjerte.



Den slikked sig imellem

Tilfreds om Munden,

Gik til og fra, og lugted'

Iblandt til Hunden.



Med Øiet brustent denne

Trak tungt sin Aande;

Løvinden mærked' neppe

Dens Nød og Vaande.



- Jeg faldt i Tanker, Rosa!

Har Medynks Stemme

Da, som man paastaaer, aldrig

Hos Dyret hjemme?






Og er det sandt, Naturen

Ei Skaansel tjender?

At blindt den raser, hvergang

Den Rædsler sender?



Ja, brød jeg ud, et Skybrud,

Og Lynets Flamme,

Og Stormens Gru kan Alle

Med Smerter ramme.



Naturens Elementer,

Der rastløs virke,

Paa deres Fart ei skaane

En hellig Kirke.



Og Stjernerne, der glimre,

Og Sol og Maane

Til vore Trængsler aldrig

Et Øie laane.



Det synes, som et Forsyn

Har ikkun villet

I Mennesket nedlægge

Sin Medynks Billed.






Kun han iblandt det Skabte

Et Vidne bærer,

At hist et Øie Medynk

Med Støvet nærer.



Kun vi, der selv saa ofte

Maae bittert stride,

Medlidende bevæges,

Naar Andre lide.



Og selv naar vi slaae Vunder,

Tændt' op af Vrede,

Vi med vor Hjælp og Bistand

Er let tilrede.



- Johannes vedblev: Rosa,

Min faure Frænde!

Lad mine Ord til Mildhed

Dit Hjerte vende!



Lad dette, for hvis Sandhed

Erfaring borger,

Bevæge dig til Medynk

Med mine Sorger.






Betænk, et Forsyn danned'

Til Medynks Gjemme.

Dit unge Bryst, og agt paa

Din Elskers Stemme.



Ifald du ei min Længsel

Vil kjærligt møde,

Jeg snart mit Liv som Doggen

Maa grumt forbløde.



Vær mig da god, min Frænde!

Og laan mig Øre!

Et trofast Hjertes Tilbud

Du venligt høre!



- Den faure Rosa smiilte.

Sin Haand hun lagde

Paa Ungersvendens Skulder,

Idet hun sagde:



»Ja, Tak for alt det Smukke,

»Du har fortalt mig.

»Den Hund og den Løvinde

»Især gefalt mig.






»Men siig mig nu - hun vedblev -

»Hvor kan det være:

»Mit Aag med mine Spande

»Jeg knap kan bære.



»Hvad mener du, Johannes!

»Tag du det heller!

»Saa gaae vi sammnen hjemad,

»Mens du fortæller.



»Fortæl mig kuns om Bjørne

»og om Løvinder.

»Saa har jeg Nyt iaften,

»Naar Moster spinder.«



Taalmodig tog han Aaget

Saa gik de sammen.

Men kun med Møie dæmped'

Han Elskovs-Flammen.



Hun saae paa ham bestandig

Saa mildt og ærligt,

Og spurgte ham, om Aaget

Var ham besværligt.






Hun smiilte, naar han talte,

Og ømt var Blikket;

Og yttred' han en Mening,

Hun altid nikked'.



Og da de kom til Hjemmet,

Hans Haand hun trykte,

Og med en Rosmaringreen

Hans Hat hun smykte.



Men ak! naar han som Beiler

Et Ord begyndte,

Hun i et andet Hjørne

Sig hurtig skyndte.



Og da han sagde: Rosa,

Du maa mig svare!

Saa loe og løb hun fra ham:

»Nei, Gud bevare!«



- Saaledes holdt hun stadig

Johannes fangen,

Og med sit Blik fortrylled'

Hun ham som Slangen.






Hun saae, hvordan han hented'

Saa dybt sin Aande;

Men, som det syntes, mærked'

Hun knap hans Vaande.



Naar med sit dunkle Øie

Hans Blik hun mødte,

Hun rolig saae, den Arme

Sit Liv forblødte.



Hun suged' af hans Hjerte

De varme Strømme,

Og gik saa til og fra ham.

- Nu kan I dømme!