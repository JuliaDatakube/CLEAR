Vise den 2. Juni 1794.

Mel.: Nu bort med alskens Politik.



Vor Klub er dog en herlig Sag,

her sidder man i Vennelag

og rundt omkring det brede Bord

kan tale frie Ord.

Men er her en Spion iblandt,

der med sin Sladder, Løgn og sandt,

befører nogen ærlig Mand,

forbandet være han!






Naar vi er Dagens Arbejd kvit,

vi samles her og tale frit,

dog altid udi Sandheds Spejl

vi skue Statens Fejl.

Vor Ros er ren, vor Daddel fri,

og aldrig, aldrig synge vi,

naar Excellencen stjal og sov,

til Excellencens Lov.



Den sande Lighed hersker her,

og alle er vi lige nær

til fedest Kjød og finest Brød,

men ingen dertil fød.

Foragt med den, der tænker sig

at være mere adelig,

om han saa stammer fra Per Thott,

end nogen Sansculot!



Uskyldig er vor Politik;

vi glæde os, naar vel det gik,

og ønske, at den gode Sag

ej fare maa i Mag.

Men om vi stundum bande Pitt

og rose Robespierre lidt,

staar Statens Ro dog ej paa Spilr

nej, der skal mere til.



King George han skiller høje Spil;

en Satan fik ham nylig til

at rive Folkets Klubber ned,

sig selv til stor Fortræd.

Han tror ej, Briten mukke tør,

hvor gal han endog Sagen gjør;

tror I, godt Folk! slig Politik

kan længe holde Stik?

Per Thott, se Heibergs Note S. 364.






I Fyrster paa den hele Jord!

o! tror ej slig en Niddings Ord,

som dèr, hvor Folk forsamler sig,

ser Spor til Borgerkrig!

Om Krig at drømme midt i Fred,

det røber ond Samvittighed;

og frygter I for Mytteri,

er snart jer Magt forbi.



Dog bort med slige Billeder!

de kuns forstyrre Glæden her;

ved Vin at lokke Griller frem,

fy! den Idé var slem!

Saa bort med alskens Politik!

og lad os passe vores Drik!

det har vor fælles Ven jo sagt;

Skaal! Klubben staa ved Magt!