GULDRINGEN.



I

Ved Stranden sad den Pigelil. -

Dybt Skyen hang foroven.

De Storme kom fra Skoven,

Og Natten var paa Voven.



II

Ved Stranden leged Pigelil

Med Ringen tæt ved Havet;

Og Bølgerne begraved

Den kjære Ring i Havet.



III

Hvor er du, Ring saa gyldenklar?

Til dig min Sjæl er bunden. -

Men Mørke laae paa Bunden,

Og Ringen var forsvunden.



IV

Hvor er du, Ring saa dyrebar?

Som Tro og Elskov gjemmer?

Ak Edvards Sjæl mig glemmer,

Hans Ring nu Dybet gj emmer.



V

Græd ei, græd ei, Hjertelskte min!

- Den Svend han treen fra Skoven

Din Guldring jeg forvoven

Dig henter under Voven.






VI

Ak nei, min Edvard, gjør det el!

Lad Bølgen ei dig bære

Til Dybet ned, du Kjære!

Der falske Piger ere.



VII

Bæv ei som Nattens Siv, o Møe!

Mg ingen Fare truer;

Med Lyst jeg Dybet skuer -

Der Elskovs-Ringen luer!



VIII

Og Svenden sprang fra Stranden ud;

Dump suste det i Skoven;

Midnattens Skye foroven

Hang bælmørk over Voven.



IX

Ved Stranden sad den Pigelil;

Tyst kaldte hun til Grunden.

Men Natten laae paa Bunden -

Den Yngling var forsvunden.