Slaget paa Rheden.

(Fremsagt af Mad. Nielsen Na en Astenunderholdning d. lste April 1832.)



Vel elsker jeg høit, o Danmark! din Kyst,

Der smiler med Bakker og Sletter,

Din Mark, der dufter i Sommer og Høst,

Og Skoven med Fuglens fløitende Røst,

Og Lundenes kjølige Nætter.

Dog tykkes mig fast, dit udstrakte Hav

Med ilende, blaalige Vande

Har snart paa min Kjærlighed større Krav,

End selv dine grønnende Strande.






I mangt et Rige kan Hav og Sø

Gaae ind mellem enkelte Dele:

I Dannemark ligger der Øe ved Øe;

Dem alle forbinder den favnende Sø

Og danner dem føst til et Hele.

Utallige Stjerner tages i Favn

Af een og den sammne Himmel:

Vor Himmel er Havet; fra Havn til Havn

Omringer det Øernes Vrimmel.



Vel æ rer og agter jeg høit Enhver,

Der søger med Kraft at virke,

Hvad enten han drager et blinkende Sværd

I Krigen, eller i boglig Færd

For Sandheds usynlige Kirke.

Dog tykkes mig fast, den dristige Mand,

Der, selv naar hans Ankertoug briste,

Bevarer sit Mod paa et oprørt Vand,

Han vover lidt meer end de Fleste.






Vel veed jeg, at Seierens duftende Krands

Uvisnelig smykker de Kjække,

Der stred for Dannemarks Ære tillands;

Ja, jeg beundrer den menige Mands

Bedrift i den sluttede Række.

Jeg veed, at Søen i Bugt og Havn

Skal svinde som Dug, forinden

Vi glemme Daniel Rantzaus Navn

Og Heltens Seir over Fjenden.



Og dog, imedens jeg munter slaaer

Med Plektret de lyriske Strenge,

Fast uvilkaarligt min Tanke gaaer

Og dvæler paa Havet blandt Master og Raa'r

Og mellem de tjærede Drenge.

Naar Havet hviler i kongelig Pragt

Og gilder med langlige Bølger,

Da ligger deri en unævnelig Magt,

Som Dansken aldrig fordølger.






Og naar der kjæmpes tilsøes et Slag,

Da driver det mig til at sjunge,

Om Seieren under et uplettet Flag,

Om Skibenes Gang og Kanonernes Brag,

Mens Bølgerne rulle saa tunge.

Og Vinden, der suser i bugede Seil,

Og Skriget og Dampen og Braget,

Og Skummet ved Skibenes Agterspeil

Begeistre mig høit for Slaget.



Hvad trænger en Seir paa det faste Land

Til Mindet i Digterens Sange?

Paa Landet gaaer Rygtet fra Mand til Mand,

Og Bautastene reises paastand,

Og rundt Trophæerne prange.

Og afbrændte Broer, en omhugget Skov,

Og Bakker og Sletter og Grunde,

Og Bonden, der griber paany sin Plov,

Er tusind fortællende Munde.






Men Havet er taust. Hvor Slaget stod,

Der skumme de brusende Vover.

Hvo kjender det Sted, som Kjølen forlod?

Hvo aner i Strømmen det udøste Blod,

Naar Bølgerne skylle derover?

Ja, Havet skriver med flygtig Skrift;

Det er for stolt til at bære

En Bautasteen om en Seiers-Bedrift,

Der kunde forkynde dets Ære.



Men - udsletter end den rullende Sø

Hiin Seier, den hjalp til at vinde,

Den haver den Skjæbne, den aldrig skal døe;*

For Seieren paa den rullende Sø

Er Menneskets Bryst et Minde.

Og er end et værdigt Stof for et Digt

En Kamp paa Sletten og Heden,

Jeg synger - og tykkes, det er min Pligt -

Jeg synger om Slaget paa Rheden.

* Sorterup.






Faa Timer endnu - da stiger paany

Af Natten paa Morgenens Strimer

Hiin anden April, hvis evige Ry

I Dannemark rækker fra By til By,

Hiin Kamps mærkværdige Timer.

Hiin Dag, hvor der kjæmpedes Mand for Mand

Mod Fjendernes vrimlende Flokke,

Og danske Grævlingehunde beed an

Alt med den engelske Dogge.



Da saae man, et Blokskib, fuldt af Brøst,

Kan stride med Orlogsfregatter.

Thi, dækkes det af et Menneske-Bryst,

Der aander med Seierens høieste Lyst,

Da møder det Vold med Latter.

Og Kampen raste - hiint Fartøi stod

En Smule paa Grund - kan ei nægtes!

Hvad siger det mere? Naar Grunden er god,

Saa staaer man fast, naar der fægtes.




Faa Timer endnu - da stiger igjen

Af Natten Skjærtorsdag-Morgen;

Og Bølgen, der ruller i Kongedyb hen,

Fortæller om mangen en falden Ven,

Der savnes i Hytten og Borgen.

Det flydende Hav er kun daarlig tjent

Med Minder for Evigheden;

Men her i vort Bryst er et Gravmonument,

Der vidner om Slaget paa Rheden.