Eensomt Liv.

1835.



I denne Tid jeg stemmer

De gyldne Strenge lyrisk.

Jeg synger, og jeg glemmer,

Jeg var engang satyrisk.



Jeg glemmer, jeg har stiklet

Paa sværmende Genier,

Og føler mig forviklet

I bløde Sværmerier.



Med Greb i fine Strenge

Min Længsel jeg forener,

Uagtet høit vi trænge

Til stærke Bjørnesener.



Til Sener i en Harpe,

Hvis dybe Toner bruse;

Til Ord, der falde skarpe,

Og til en væbnet Muse.






Jeg glemmer, her i Landet

Er' vi som sammenklistret,

At publikum er blandet

Og Trængselen forbistret.



At man iblandt maa sprænge

En Mine mellem Hoben,

Blot for at see saa længe,

Om Himmelen er aaben.



Som sagt, jeg gaaer og glemmer,

At gode Raad er' dyre,

Og drømmende jeg stemmer

Min lille, gyldne Lyre.



Jeg flygter for Kartover,

Forsonlig med de Fromme,

Og venter Dagen over,

At Aftenen skal komme.



Og ægger mig til Brede

Uvane Skrig af Sværmen,

Formilder allerede

Mig Aftentimens Nærmen.






- O, hvis som jeg I vidste,

Hvordan i Aft'nens Skygge

Jasminens Blad og Oviste

Sig hvælver om min Lykke!



Hvorledes tvende Hænder,

Saa smaa, saa fine begge,

Med Trolddoms Magt, o Venner!

I Baand mit Hjerte lægge -



I vilde da begribe,

At jeg mig selv kan glemme,

Mens eders Sværd I slibe,

Den gode Sag at fremme.



At spottende Fordærvet

Jeg nu har grebet Lyren,

Mens I til Kamp har hvervet

Kritiken og Satyren.



- Lad mig i Stilhed drømme!

Mig vamler denne Feide.

Ak, I kan ei bedømme

Det Liv, I mig bebreide.






Hvis dette Liv, jeg fører

(O, gid til Livet endes!)

En fjendtlig Magt berører

(O, maatte seent det hændes!)



Har Guderne de Strenge

Misundeligt mig røvet

Et Held, der aldrig længe

Betroedes til Støvet -



Da skal jeg, for at dæmpe

Blandt Baabnene min Klage,

Med eder atter kjæmpe,

Og atter Sværdet drage.



Da griber jeg min Harpe,

Da væbner jeg min Muse,

Og Ord, der falde Skarpe,

Til Strengene skal bruse.



Men - nu for Tiden stemmer

Jeg blødtbevæget Lyren,

Og takker Gud, jeg glemmer

Kritiken og Satyren.