Farvel til min første Kjæreste!



Jeg var ung, da du mig første Gang

Fandt ved Høien paa min grønne Vang;

Bækken bugted surrende forbi,

Lærken sang henad sin Himmelstie.



Morgenvinden gik paa Engen hen,

Hvisled sagtelig og taug igjen;

Blomsten bøiede sit Hoved lidt,

Reiste atter sig og neied tit.



Duggen løfted sig fra Dalen op,

Skyen krusede sin røde Top,

Maanen blegned og i Vesten veeg,

Solen blussende af Havet steeg.



Da - da steeg jeg med i freidigt Mod,

Let i Barmen løb mit unge Blod;

Søde Længslers Morgengrye oprandt -

Tid og Rum hen under mig forsvandt.



Det var dig - o, det var dig, som drog

Drengens Sjæl og i hans Hjerte slog:

I usynlig Lænke var jeg lagt,

Kjendte ei den underfulde Magt.



Vidste ei, hvorhen du vældigt foer

Med din Slave over Verdens Jord;

Sikker, salig laae jeg i din Arm,

Elskte! altid glad og altid varm.



Nu - men nu - hvor er hiint Tryllerie -

Kjære Lænker, som jeg bandtes i?

Aarene henvælte som en Elv -

O min Kjæreste! hvor est du selv?






Først du kom hvergang jeg kaldte dig -

End ukaldet du besøgte mig.

Tit og lønlig sank jeg til dit Bryst,

Drømte da om en udødlig Lyst.



Drømmen svandt - min Ungdom foer afsted,

Tog mit Eden - tog min Elskte med:

Mødig gaaer jeg paa den kolde Jord -

Jeg, som før igjennem Himle foer.



Hvorfor kasted du mig atter da

Til den Jord, som du henrev mig fra?

Jordens Trængsler har din Elsker fat -

Hvorfor, Grumme! har du mig forladt?



Er det Lønnen for jeg fulgte dig?

Er det Glæden, som du viste mig?

Er det Dalen, hvor vi skulde boe

Sorgeløs i stille Fryd og Roe?



Falske! ak hvi kom du til min Vei?

Lokked mig og flygtede - - O nei!

Uskylds Smil du paa dit Aasyn bar -

Det er Skjæbnen os adskillet har!



Eller skjuler du dit Ansigt nu

For til jordisk Elskov sank min Hu?

Vil maaskee du kun et Hjerte heelt?

Mit - ak! er iblandt saa mange deelt.



Vredes du, for jeg de søde Smaae

Elsker ømt, og tit forsage maae

Dig, min Ungdoms første, bedste Lyst?

O! saa riv dit Minde af mit Bryst!



Smil ei Maane! fra det dunkle Blaae!

Spøg med Vinden ei, I Blomster smaae!

Dæmp din Hvislen, kjælne Foraarsbæk!

Syng ei mere, o Fugl! fra grønne Hæk!




Illustrationerne vises ikke af hensyn til rettighederne.



Brænd, o Sol! i Dunster kvalm og heed!

Stiig i Taager - synk i Skyer ned!

Mind mig aldrig om hiin Morgen klar,

Da din Straale hende til mig bar.



Bruus ei heller, Storm, paa hviden Hav!

Styrt ei, Fos, saa vildt i Klippens Grav!

Tit hun og i Storm og Tordenlarm

Krystede min stoltberuste Barm.



Men, du Vestvind, kom med Slud og Rusk!

Piib eensformig gjennem Lyngens Busk!

Gule Spurv! du klynke Dagen lang

Over Moserne din Klagesang!



Var det - Himmel! - var det muligt kun

End at finde dig paa Jordens Rund,

Svæve med dig, Elskte! Arm i Arm

Høit paa Phantasiens Straalekarm!






Nei, o nei! den Dag biler aldrig til! -

Sluk dig, Haab! som atter tændes vil;

Sænk dig, Øie! - her paa Verdens Øe

Aldrig skal jeg see min Himmelmøe!



Aldrig lytte til din Seraphsang,

Som tilforn mig sødt i Sjælen klang!

Aldrig greben af unævnet Lyst

Efternynne bævende din Røst.



Er det - er det dig, som hisset staaer?

Smiler sødt som i min svundne Vaar,

Vinker mig op til dit varme Bryst,

Hvidsker om den nær forglemte Lyst?



Ja! - jeg kommer - briste saa hvert Baand,

Som til Jorden fængslede min Aand!

Spring, hver Lænke, som den bandtes i!

Du er min - og jeg er atter fri!



Atter kommer jeg i Ungdoms Ild,

Smil, o Engel! med din Mund saa mild;

Lad os som i gamle Dage gaae,

I min Lund og ved min Bølge blaae!



Der vi to os selv alene nok

Glemme hele Verdens vise Flok,

Tale kun med Blomstervrimlen hist,

Synge kun med Fuglen paa sin Qvist!



Skynd dig, Elskte! stig saa hastig ned!

Kom med al den første Kjærlighed,

Som jeg dig i Morgenrøden saae,

Reen som Straalen, du neddaled paa.



O, nei flye mig, flye for evig hen!

Andengang du daarer mig igjen!

O, jeg veed det - du mig elsker ei!

Kun til glade Hjerter gaaer din Vei!






See ei til mig med dit Himmelsmil!

Dybt det smerter som en giftig Piil!

Mind mig ikke om forsvunden Lyst,

Det gier Anger, ak! men ingen Trøst.



Ha! hvad vil du? jeg er gammel snart;

Mine Dage rinde med en Fart;

Stemmen sagtnes, Gangen vorder tung,

Himmelmøe! men du est evig ung.



Flye mig, flye! dit Løvte er kun Svig;

Jeg er fattig - du est skjøn og riig;

Du vil Rolighed og sorgløst Liv -

Sorg og Uroe er min Tidsfordriv.



Iil du til de glade Skjalde hen!

Glædens raske Søn kun er din Ven.

Ha, forgjæves ømt du til mig seer!

Flye mig snart, og frist mig aldrig meer!



O, men før du fra mig Arme gaaer,

Kys mig, Elskte! som i fordums Aar!

Smil end eengang, som da ung og glad

Jeg hos dig i Paradiset sad!



Borte er min korte Foraarslyst -

Skjænk da til Farvel mig Haabets Trøst!

Ja, naar jeg dig atter hisset seer,

Samles vi, for ei at skilles meer!