Balvise.



Hvem skulde synes, at Politik

Paa Bal har Noget at bestille?

Og dog det her ikke rigtig gik,

Hvis vi den rent forvise vilde.

Den spiller med i hver en Livets Akt,

I Stort og Smaat bemærkes grant dens Magt;

Om man saa vil,

Hører den til

De huslige "Nødvendigheder".



Hvad er et Bal da? En Rigsdag, hvor

Af Benene Debatten føres

Med mere Mening og Takt - jeg tror -

End ofte andensteds der høres,






Og i den yndeligste Harmoni,

Thi Alle høre her til eet Parti;

Skjønt national

Og "ejdergal",

Man valser Holstensk og polkerer.



Gud Amor sidder som Præsident

Paa Lysekronen som Katheder;

Her er han ret i sit Element

Og snildt Forhandlingerne leder;

Han deler Thinget ind i lutter Par,

Og naar de Rigtige han truffet har,

Afstemning han

Bringer istand,

Men - Navneopraab bruges ikke.



Og her foruden det mindste Skaar

Enhver sin frie Valgret nyder,

At sige førend det tredvte Aar,

Derefter mindre den betyder.

Ja, Kvinder stemme her saa godt som Mænd,

De vælge selv og vælges kan igjen;

Saa liberal,

Saa ideal

Er ingen Grundlov til i Verden.






Mens Nattens ilende Timer fly,

Vi holde vil paa vor Forfatning,

Og, naar den brister mod Morgengry,

I Drømme søge vor Erstatning.

MenKvindens Valgretevig skal bestaae;

Den bygge vi vor Fremtids Lykke paa,

Den hylde vi,

Bundne og Fri!

Ja - tro mig - Skaalen er politisk.