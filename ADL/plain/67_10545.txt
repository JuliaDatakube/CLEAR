Kom med Fryd og slaa dig ned

Billed paa Elendighed

efter alle tunge Prøver

tag den Hvile, du behøver.



Kom til os, Veninde - blød,

Skønne ædelbaarne Nød.

Vi vil atter blive trygge

i Elendighedens Skygge.



Sign, imens du tager Hvil

Jorden med dit blege Smil.

Savnet, som vi aldrig favned

se der kommer Savnet

som en længe elsket Brud,

for at vi kan juble ud.



Sæt dig ved min Side ned

i dit Slørs Elendighed.

Lær mig Kærlighed, du blide

Søster, som har lært at lide

i hver Fingerspids, hvert Led

er der Bud om evig Fred.



Aldrig tænkte jeg mig Freden

Søster til Elendigheden.

Krigen, vidste jeg, og Døden

er et Broderpar til Nøden.



Blir man karsk i visse Stunder

ved Elendighedens Vunder

gror der Salighed af Tabet

Lægedom af Naglegabet.

Svøber vi vor Længsels Vaar

om en Benrads Ve og Saar.






Kom og sæt dig hos mig ned

Billed paa Elendighed,

og kys, som soner

styrter Herskere og Troner.