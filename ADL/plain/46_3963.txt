Til Hiertet



Hvad fattes dig, Hierte?

I smilende Smerte,

I grædende Lyst,

Du længselfuld bæver

Og svulmende hæver

Det tyngende Bryst.



O Hierte! hvad røver

Din Fred og bedrøver

Og glæder i eet?

Ak! noget som ikke

Med Menneskers Blikke

Paa Jorden er seet.



Mit Savn mig fortærer

Og ak! jeg begiærer

Jeg veed ikke hvad:

I Bølgernes Brusen,

I Bladenes Susen

Mig lokker et Qvad.



Til Eeglundens Skygger,

Hvor Gysen betrygger

Druidernes Boe,

Min Attraae bortrinder:

Jeg kommer og finder -

Og finder ei Roe.



Paa blaanende Høie

Mig vinker et Nøje,

Og vinker igien:

Jeg iler, jeg stiger

Til Skyen - det viger

Kun fiernere hen.






Naar Stjernerne smile

Til Jordkloden Hvile,

Da blir jeg saa øm,

Da vil jeg henrinde

I Velklang og svinde

I anende Drøm.



Jeg lytter saa bange

Og salig til Sange

Fra Lyshavets Kyst,

Imedens min Længsel

Af jordiske Fængsel

Gad været forløst.



Naar Maanen sig løfter

Bag Fieldrækkens Kløfter

I Taage og Røg,

Jeg sværmende skuer

I Kløfternes Buer

Et himmelskt Besøg.



Fra festlige Strenge,

Fra evige Enge

Med Vellyd og Duft,

De dandse i Kjæde,

Rundt sittrer af Glæde

Den hellige Luft.



Jeg undrende stirrer

Og længselfuld dirrer

Af smertefuld Lyst:

Ved Randen jeg hænger

Menshissetsig mænger

Medheri mit Bryst.






De salige Skialde

Mig synes at kalde

Til Glædernes Væld;

Min Lænke sig strækker,

Men Jordkloden trækker

Tilbage sin Træl.



Hvis ikke, jeg vilde

Til Glædernes Kilde

Bortlokket, undflye,

Og høit over Jorden

Til Sylfernes Orden

Som Medbroder tye.



I ei mig tildrage

Fra Sorg og fra Klage

Til høiere Stand!

Thi kun I mig hæve,

I Tomhed at svæve,

Fra Jordklodens Rand.



Veemodige Hierte!

I smilende Smerte

Og grædende Lyst,

Du længselfuld bæver

Og svulmende hæver

Det tyngende Bryst.



Hold op at begiære

Og lær at undvære

Hvad Favnen ei naaer:

Lig Møen, Zeus lønner

Beskedenheds Sønner

Med uventet Kaar.






De Guder sig sanke

Om Eenfoldens Skranke,

Om Nøisomheds Vraae,

Blufærdige Maade

De gierne i Naade

Og Gunst overgaae.



I Skabningens Strække

I Væseners Række

Nokikkun er eet;

I Himmelens Ramme

Indfattet, det samme

Som her paa en Plet.



Søg da ei dit Nøie

Paa Anelsens Høie

Hos Guder til Laan,

Thi Skiebnen end troner

I Jordklodens Zoner

Med gaverig Haand.