EPISTOLA CXXVII.Til ** Min Herre forlanger af mig at vide, hvilken Passion jeg holder at være stærkest,
                    enten Kiærlighed eller Ambition. Spørsmaalet er vanskeligt at besvare; thi man
                    seer, at Moralister ere ikke eenige herudi. Montagne dømmer herom saaledes: Man finder, siger han, Exempler udi
                        adskillige store Mænd, som Marcus Antonius og andre, der udaf Kiærlighed
                        have renonceret paa Ære og Høyhed. Ikke des mindre troer jeg dog, at, naar
                        Kiærlighed og Ambition ere udi lige Grad, og støde sammen, den første vil jo
                        vige for den sidste, saa at Ambition vil triumphere over Elskov. Om
                    Montagnes Decision er rigtig, vil jeg overlade andre at dømme. Alt hvad man
                    herom kand sige, er dette, at man seer forskrækkelige Virkninger af begge
                    Passioner udi lige Grad, saa at man af Exempler bliver meere forvildet. Finder
                    man en Antonius, der for Kiærlighed haver opofret Navn og Rygte, saa finder man
                    paa den anden Side en Mahomed II. der med egen Haand haver myrdt en deylig Græsk
                    Jomfrue, som han havde forelsket sig udi, paa det at Kiærlighed ingen Hinder
                    skulde giøre udi hans  Ambition: Og,
                    hvis man vil tvivle om Historien, efterdi Chalcondylas og andre Tyrkiske
                    Krøniker intet mælde derom, saa vil man dog finde andre Exempler af samme Natur.
                    Og, saasom dette er af saadan Beskaffenhed, holder jeg for, at man frit kand
                    sige, at begge Passioner kand have lige fortvivlede Virkninger. Dette alleene
                    kand man sige, at, endskiønt Kjærlighed kand udvirke det samme paa sin Maade,
                    som Ambition, saa er den dog mindre farlig, efterdi Kjærlighed er en Svaghed,
                    som kand cureres, og ved Tidens Længde slappes; da Ambition derimod stedse voxer
                    til. Man kand stumpe Kiærligheds Braad ved Fraværelse, Faste og især ved stærkt
                    Arbeyde. Det heeder, som den Franske Poët siger: Le travail est Venfant du crimeEt le Pere de la vertu. Det er: Slæb og Arbeyde er et Foster af Synd, (forstaae
                    Adams) og en Fader af Dyd; saasom Elskov og adskillige
                    andre Passioner ved Arbeyde fordrives. Medicinen er probat, og Ordsproget
                    rigtigt, nemlig: Sine Gerere et Bacho friget Venus. Men Ambition derimod er en
                    Affect, som lader sig hverken ved Arbeyde eller Faste fordrive. Ellers er det at
                    mærke med alle Passioner, og som jeg paa adskillige Steder i mine Skrifter haver
                    forklaret, at rnan maa heller søge at moderere end qvæle dem. Et Menneske uden
                    Passion er et Chimere. Den findes saavel hos Vise som hos Daarlige: De Daarlige
                    give den Tøyelen; De Vise søge til en god Ende at dirigere det, som de hverken
                    kand eller bor gandske udrødde: De styre Passionerne; saa at Avind forvandles
                    til Emulation; Dristighed til Tapperhed; Frygt til Forsigtighed; Gierrighed til
                    Huusholdning; Vreede til Retfærdighed; etc. Det er i clen Henseende, at Plato
                    vil have vredagtig Øvrighed; og at den Hellige Skrift siger: bliver vrede, men synder ikke. Saadant kand vel ikke skee i en Hast:
                    Thi Villien, hvor god den end er, kand paa eengang ikke standse en Passions
                    Virkning. Og er det i den Henseende, at de første Bevægelser holdes uskyldige;
                    saa-  som den første Impression, som
                    Objecta giøre paa os, er machinal: Thi Legemets Machine er saaledes dannet, at
                    derudi kunde produceres tilsyneværende Passioner, endskiønt der ingen Siæl var.
                    Og er det paa saadant Fundament, at Cartesius tillegger Dyrene saadanne
                    Bevægelser, endskiønt han holder dem for at være Machiner. Jeg siger derfore, at
                    den første Virkning af en Passion kand holdes for uskyldig, efterdi den kand
                    ligesaa lidet hindres, som Krudet at springe, naar Ild derudi kommer. Den bliver
                    allerførst lastværdig, naar Villien ingen Modstand giør, men giver den Tøyelen.
                    Jeg forbliver etc. 