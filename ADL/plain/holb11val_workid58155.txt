EPISTOLA XLIX.Til ** Min Herre forundrer sig over, at jeg som en gammel Mand og Philosophus, haver
                    villet besværge mig med Jorde-Gods. Jeg meener, at ingen Handtering er en gammel
                    Mand og Philosopho meer anstændig end Agerdyrkning. De Frugter, som Jorden
                    bringer tilveye, ere saadanne, som Naturen setter Priis paa, da all anden
                    Herlighed, som erhverves ved andre Midler, grunder sig kun paa Capricer, og have
                    ingen anden Priis, end hvad Menneskers Indbildning derpaa setter. Om all
                    Seilads, om Handel paa fremmede Steder ophørede, om Guld og Sølv-Miner bleve
                    udtømmede, om adskillige Konster komme af Brug, tabtes  intet virkeligt derved: Tvertimod det var
                    Tegn til, at Mennesket tog af i Forfængelighed: Thi disse sidste ere kun som en
                    Vernis, der pryder, da Agerdyrkning føder og opholder det Menneskelige Kiøn. De
                    første Mennesker have derfor anseet Agerdyrkning, som den nyttigste, og i Følge
                    deraf som den anstændigste Handtering. At Lacedæmonier holdte sig for gode
                    dertil, og overlode saadant til Hiloter eller deres Slaver, viser alleene, at
                    samme Folk derudi vare lige saa selsomme og unaturlige som i alle andre Ting.
                    Alle andre Nationer have været af andre Tanker. De anseeligste Mænd have fordum
                    selv dyrket Jorden med deres egne Hænder, og indtil Førstelige Personer have
                    selv ageret Hyrder. Nullum vitæ genus honestius agricultura, siger en gammel
                    Romer: Og er det derfore, at Ceres bliver kalden Jordens Moder, efterdi hun
                    først holdes for at have underviset i Agerdyrkning. Man finder, at de største
                    Regentere nest Gudsdyrkelse have recommenderet Agerdyrkning, og at høye
                    Stands-Personer have skrevet Bøger derom. Den Syracusiske Konge Hiero 2.
                    forfattede et Skrift derom. Mago en Carthaginensisk General efterlod sig 28
                    Bøger om Agerdyrkning; hvilke det Romerske Raad lod siden oversette paa Latin.
                    Cato den anseeligste Romer udi hans Tid haver ogsaa forfattet et Skrift om den
                    Materie, som endnu er i Behold. Varro og Columella tvende andre lærde Romere
                    have og skrevet derom; og regner den første 50 saadanne Autores alleene blant
                    Grækerne. Varro fortæller om en Romersk Raadsherre, der bebreidede Appio Claudio
                    hans Pragt og Yppighed med disse Ord: Her, sagde han,
                        seer man ikke uden Guld, Sølv og Marmor, men hverken
                        dyrkede Jorde eller Viingaarde: Jeg finder intet, hvorudi dit Lysthuus
                        ligner dine Forfædres. Det Klagemaal, som Columella fører over den
                    Foragt, som Agerdyrkning begyndte at komme udi i hans Tiid, er fyndigt og
                    merkeligt. Han siger blant andet, at man tilskriver Jordens Natur og Luften den
                    Ufrugtbarhed, som ofte sees, hvorvel den største Aarsag maa tilskrives
                    Agermændenes Forsømmelse og 
                    Efterladenhed. Ingen Betænkning er grundigere. Jeg selv haver af Erfarenhed
                    mærket, at en af Naturen slet Jord, som drives af en duelig Bonde, er bedre end
                    en god, som besiddes af en slet og forsømmelig Agermand, og at udi en Tiid af 30
                    Aar, som jeg haver haft med Jordegods at bestille, de beste Gaarde af saadan
                    Aarsag ere blevne de sletteste, og de sletteste igien de beste. Efterdi derfore
                    duelige Agermænd ere saa fornødne, og et Lands Velfærd fornemmeligen bestaaer
                    udi Jordens Drift, saa kunde ingen Anstalt være ypperligere, end at fornye den
                    gamle Romerske Lov, hvorved de settes udi Mulct og Penge-Straf, som bleve
                    overbevisede at have ladet deres Jorde og Agre forfalde. Loven, som af Romerske
                    Skribentere omtales, var denne: Si qvis agrum sordescere patitur, ærarius esto
                    etc. En saadan Lov var nyttig saavel for Jorddrotten udi særdeleshed, som for
                    Landet i almindelighed. Man seer bedrøvelige Virkninger deraf, at Jorde-Gods
                    falder udi ukyndige, graadige og u-vederhæftige Folks Hænder, hvilke hverken
                    have Videnskab, Villie eller Ævne til at holde Gods ved lige, end sige at
                    forbedre det. Nogle beflitte sig allene paa at ziire deres Hoved-Gaarder, men
                    tænke lidet eller intet paa Bøndernes Jorde, som dog ere Hoved-Gaardenes
                    Spise-Kammere. Andre søge kun at udpine af Godset saa meget som de kand udi
                    deres Tiid, og lade Efterkommerne sørge for Resten. Her udover seer man over alt
                    forfaldne Huuse, u-rygtede Jorde og forhugne Skove. Hvis ovenmelte Romerske Lov
                    hos os blev fornyet, vilde gemeene, fattige og graadige Folk, som søge kun at
                    giøre alting i Penge, tage i Betænkning at kiøbe Jorde-Gods med fremmede Penge.
                    Enhver bilder sig ind at være Landmand, som kand sige: Saa
                        meget meere haver jeg til Forpagtning end min Formand; Saa meget giør jeg af
                        min Skov og mine Fiske-Parke; Saa meget haver jeg ziret og forbedret
                        Hoved-Gaardens Bygning; Alle disse Urte-Gaarde, alle disse Spadser e-Gange
                        ere anlagde i min Tiid. Men det er det samme, som han vil sige: SeeJ i hvilket Trældoms Arbeide jeg haver holdet mine Bønder;
                        oger det detfore ingen Under, at de ingen Tiid haver haft at
                        flye paa deres egne Huuse, og at rygte deres egne Agre. Man bliver
                    ogsaa overbeviset derom, naar man betragter, udi hvad Tilstand Bønder-Godset er
                    udi; da mærker man, at Gaardens Herre er kun Landmand i sin egen Indbildning:
                    Thi Bønder-Godsets Velstand er det rette Beviis paa Landmandskab. Jeg erindrer
                    mig for mange Aar siden at have besøgt en fornemme Herre, paa hvis Gaard jeg
                    saae ingen zirather; og da jeg forundrede mig derover, efterdi han var en
                    bemidlet Mand, tog han mig ved Haanden, førte mig om, og visede mig sine
                    Steen-Gierder, sine prægtige Skove, og sine Bønder-Gaarde, hvilke alle vare udi
                    fuldkommen Stand. Jeg maatte da tilstaae, at han var større Landmand, end han
                    syntes at være; Og haver jeg søgt at efterfølge hans Fodspor paa mit eget Gods,
                    hvilket da det faldt i mine Hænder, var i bedrøveligere Tilstand, end nogen kand
                    imaginere sig. Men førend jeg søgte at rense mine Fiske-Parke, at anlegge
                    Frugt-Hauge ved Gaarden, hvor ingen var, eller at pynte paa Værelser, lod jeg de
                    forfaldne Bønder-Gaarde enten forbedre, eller af Grunden opbygge, forsynede dem
                    med Besætning, og lettede Bønderne deres Hoverie. Og, da jeg saadant havde
                    giort, kaldede jeg dem sammen, og sagde: Nu haver jeg giort
                        mit; nu maa I giøre eders. Thi det er herved at mærke, at der ere
                    tvende Maader, hvorved Bønder fordærves; Een, ved at ikke rekke dem Haanden,
                    naar de trænge; En anden ved at lade dem faae, hvad de peege paa, saasom de ved
                    for megen Hielp henfalde til Ladhed og Skiødesløshed. Jeg er ingen Landmand,
                    kand ey heller udi mine Omstændigheder det være; men jeg tager Hoved-Posterne i
                    Agt, og befinder mig derved bedre, end mange, der subtilisere og konstle paa
                    alting. Det er med Agerdyrknings Videnskab ligesom med Philosophie: Nogle legge
                    Vind paa Hoved-Ting, og lære noget; andre fordybe sig udi Transcendentalske
                    Sager, forvilde alting, og vide intet: Thi gemeenligen, naar man hører, at een
                    med en hvid Kiep gaaer fra Gaard og Gods, er det en  konstig og Transcendentalsk Landmand, det er
                    saadan en, som ved adskillige Inventioner forøger sin Jorde-Bog, og giver ikke
                    Agt paa hvad det haver kostet og aarligen koster ham, eller hvad han vinder paa
                    en Side, det taber han dobbelt paa en anden Side, saa at det gaaer ham som en
                    vis Mand, om hvilken fortælles en latterlig Historie saaledes. Da en stor
                    Høytidelighed engang udi Kong Friderichs 3 Tiid blev holden, og et vist Sted som
                    var overtrokken med Klæde, blev efter Processionen given til Priis, søgte en
                    Mand at føre sig dette til Nytte, og med en Sax afklippede et got Stykke af
                    Klædet, men medens han laae paa Knæ og klippede, listede en Skalk sig bag ham,
                    og skar det heele Bagstykke uformerked af hans Præste-Kiole; hvorudover en Mand,
                    som mødte ham paa Veyen, da han udi sit Favn bar hiem det erobrede Klæde, sagde:
                        Min gode Hr. Jens! Hvad I haver vundet udi Indtægten,
                        haver I tabt udi Udgiften, eller efter Ordene: Hvad
                        I haver vundet fremmen paa, haver I tabt bag til. Min Herre seer heraf,
                    hvilke Principia jeg haver herudi, og hvad Tanker jeg haver om Agerdyrkning.
                    Saasom den af alle Handteringer er den nyttigste, saa er den og den
                    anstændigste, ja for en Philosopho den behageligste. Cicero siger: Vita rustica
                    parcimoniæ, diligentiæ et justitiæ magistra est; Det er: Bonde-Levnet lærer os
                    Huusholdning, opmuntrer os til Arbeide og til Retfærdigheds Øvelse. Ja man kand
                    sige, at saadant Levnet er en practisk Philosophie. Hvorudover de største Mænd
                    have sukket efter at komme paa Landet, og anseet saadant som en stor Herlighed.
                    De have, udmattede af unyttige Forretninger og Fortredeligheder, som forefalde i
                    store Stæder, raabt med Horatio: O Rus! qvando ego te aspiciam, qvandoqve licebitDucere sollicitæ jucunda oblivia vitæ. Jeg forbliver etc. 