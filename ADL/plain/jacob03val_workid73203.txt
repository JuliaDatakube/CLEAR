BRUDSTYKKE AF EN FORTÆLLING (2) Denne stillestaaende lille Fortælling fra
                                                 Aarhundredets Begyndelse, den Gang vore
                                                 Bedsteforældre vare raske og varmblodige nygifte
                                                 Folk, er bygget paa Breve og Dagbogsblade, paa
                                                 Miniaturportraiter og Stambøger, og Helten hedder
                                                 Avgust, mens hun hedder Rosalie, og de boer paa
                                                 Frederiksdal.  Men husk nu paa, at det var ganske andre Tider den
                                                 Gang og ganske andre Mennesker. Bare nu det, at
                                                 Mandfolk kyssede hinanden og gik og viste deres
                                                 Lægge frem i Silkestrømper og sad og sang over
                                                 deres Vin, bare det, at det ikke var een af hver
                                                 femogtyve Damer, der kunde spille, og hvis hun
                                                 kunde, saa i Almindelighed paa Guitar.  Det er blot for at vise Afstanden, at nu netop det
                                                 bliver fremhævet, og ikke fordi det faar noget at
                                                 sige i Historien.  Derimod noget Andet: tænk en Gang over, hvad Hjemmet
                                                 var i de Dage. Man kan ikke sige, at det nu kun er
                                                 det Sted, hvor man gaar hen for at sove og sidde
                                                 til Bords, men det er ganske vist ikke det snevre
                                                 altopslugende Fædreland, som det den Gang var.
                                                 Livet udenfor er nutildags ikke Trapezunt, Sahara,
                                                 Planeten Mars eller Melkevejen, det  er Alfarveje nutildags, gamle velbekjendte Veje, der
                                                 løbe sammen til et Torv i vore Dagligstuer; men i
                                                 gamle Dage, da var Livet. udenfor noget, man rejste
                                                 t i l og kom hjem fra, eller fik det i en Samtale
                                                 Lov til at komme indenfor Ens Døre, var det som. en
                                                 Mappe med kurieuse Kobberstik, man tager frem af et
                                                 Skab, naar Børnene er kommen i Seng. .... 