
 Middag
						Et heftigt Ildstænk mod det haarde Blaastaar Middagssolen hed i strittende Straalen.Den tørre Muldbrink er saa pulvergraa,Insekter summer over Agerkaalen.Den stille Dag sig strækker vidt og højt.Omkring mig Myg og Sommerfugle svirrer.Fra Luft og Løv der pibler klare Fløjt.I glarfin Dis de fjerne Flader dirrer.- -I Søens blanke, afmagtstunge Vandstaar Fisken stiv og dum fra Gab til Hale.Nu slog den Snuden mod den bratte Strandog nøs og dasked hen i Dybets Dale.Der ligger den paa Bund i Søen klar,og fra dens Snude gaar tilvejrs en Boble:den stirrer op mod Overfladens Glar,hvor Solen gynger som en ildgul Gople.- -En Bondepige sidder i en Grøft -med korte Særkeærmer, nøgne Arme.Man ser det øverste af Barmens Kløft -der ligger Draaber, Sol og Kødets Varme. - -Det er saa varmt og godt ved Muld og Strand.Det er en Sommerdag i Danmarks Land.