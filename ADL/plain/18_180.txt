SØRGEDRAGTEN.



I

See I Floret om min Elsktes

Gule, silkebløde Lokker?

Bæver saa ei Alteriuen,

Klar og gylden, blødtomkrandset

Af sin dunkle Viraksky e?



II

Fagre Ring, din Flamme slukkes,

Sortomvunden Stenen funkler -

Veed I vel hvad det betyder?

Det er Døden, som omfavner

Livet i sin Blomsterfryd.



III

Det er Dag og Nat, som smelte

I en salig Aftenrøde,

Elskovstimen, som skal føde

Hvad os Herrens Ord forjætter:

Det fortabte Paradiis.



IV

Stille Jomfrubarmen svulmer

Under Sørgeflorets Folder,

Liig en from, en hellig Nonne,

Gudindviet, Mmmelkaaret,

I den snevre Celleboe.



V

Længselsaanden aabenbares. -

Legende med spæde Toner,






Bævende af Himmelsmerte,

Lytter den - o Farven svigter!

Kjende I Cæcilia?



VI

Bort fra Graven Stenen løftes,

Sløret mørk tilbageruller,.

Fromt det lyse Blik sig hæver

Inderlig i Gud forklaret -

See I Troens Himmelfart?



VII

Ak, men Taaren, som nedtriller

Glimtende paa blege Roser,

Det er Sorgens Mindegave;

Stille jeg med den skal smykkes,

Den har Ida skjænket mig!