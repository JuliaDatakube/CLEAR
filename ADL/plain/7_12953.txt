Hierte-Suk.



Søde Siæl, hvi vilt du komme,

Og saa tiit til Rætte staa,

Under Hiernens sumpig Domme,

I dit mørke Hiertis Vraa?

Ach! saa længe som du møder

Med mit svage Kiød og Blood,

Og dem ey tilbage støder

Er jeg fuld af Vedermood!

Det kand mig i Sindet prikke,

Jeg ey kom i Perle-svøb






Dend Tiid jeg vaar spæ, og ikke

Vuggen just paa Lykken løb:

Det kand mig i Hiertet anke,

At min Ungdom ey er fuld,

Efter Mening, Mood og Tanke

Af det skiønne Verdens Guld!

Er min Mandom ey opthroned

Høyt paa Verdens Velde-stool,

Og min Alderdom ey kroned

Med ald Velstands Aften-sool!

Hemmelig jeg da bejamrer

Lykkens blinde Fiadse-kast,

Kiødet selv og ofte klamrer

Om og Himlen selv er fast!

Hâr en anden bedre Lykke

End som jeg, da er jeg harm,

At ey nogen Modgangs Krykke

Settis hannem under Arm!

Andris Riigdom, Gods og Ære,

Høyhed, Velde, Held og Magt,

Kand mig i mit Øye skiære,

For det ey hos mig er lagt!

Er jeg siug og Senge-bunden,

Avindsiug jeg vel tør see,

For en anden ey er funden

Udi lige Verck og Vee!

Er mig Sorgen inden Dørre,

Døden giør mit Huus Gevalt,

Smerten bliver mig diß større,

For hand ey paa andre faldt!

Hierte Siæl, saa maa mit Øye

Bade ud med mangen Taar,

Og i Sindets Lage døye

Mange dybe hierte-saar!

Men, O JEsu! naar du viiser

Siælen fra min Hierne-damp,

Da GUds Forsyn giennemgliiser,






Tørrer Hiertets Lyste-svamp,

Saa jeg HErrens Øye kiender

Og hans Haand i alle Ting,

Være sig hvordan de render

Hen i Verdens falske Ring!

Derfor vil jeg mig ey støde

Paa en andens Lykke-vey,

Men for alt det mig skal møde,

Aldrig sige trodsig ney!

Græd mit Øye! men lad flyde

Ald din Graad i JEsu Skiød!

Saa skal dig GUds Øye gyde

Salighed i Liv og Død!