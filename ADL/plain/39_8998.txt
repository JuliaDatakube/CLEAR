Æreminde og Grav-Skrift: over Grevinde Leonora Christina

Componeret paa Waldemar-Slott, paa Thorsinge af Ambrosio Stub



Her skiuler Muld og Nat en Konges Værdig Dotter,

Et Vanhelds Øye-Meed, et Maal for mangen Spotter,

Et Mandigheds-Castell, et ægte Troeskabs Hiem,

En Skiæbnens Kaste-Bold, en Fængsel-bunden Lem.



Tii kunde døe af det, Hun Eene har fordøyet,

Hos Fald og Needrighed stod Hendis Dyd ophøyet;

Ærbødighed! gaae Vagt ved dette Dødnings-Telt,

Her finder begge Kiøn En Dame og En Helt.

[64.]A:Barfod IV og V Nr. 61. -Litt.:Brix: Ambr. Stub S. 93-94. - Barfod oplyser: »Dette digt, hidtil utrykt, er en nøjagtig gengivelse af en åbenbar samtidig håndskrift, der i sin tid blev lånt mig af kaptejn E. E. P. Nielsen ved 7de batallion (i Nyborg). Kun er i 2den linie fejlskriften »Vandhelds« rettet til »Vanhelds«. I håndskriften, der ikke er Stubs ulig, står der udtrykkelig, at digtet er »Componeret paa Waldemar-Slott, paa Thorsinge af Ambrosio Stub««. Brix anser Overskriften for fejlagtig og mener, at Digtet ikke kan være af Ambrosius Stub: »hvad skulle man dog paa Taasinge med en gravskrift




for Maribo«. Hvis Barfods Oplysning om, at Skriften var fra Stubs Tid, er rigtig, hvad ogsaa Overskriftens Ordlyd tyder paa, kan man dog vanskeligt tænke sig, at Overskriften skulde være urigtig. Det sandsynligste er, som Barfod formo- der, at Digtet har været skrevet egenhændig af Ambrosius Stub. Det har forgæves været efterlyst i Berlingske Tidende 9/5 1970. Barfods Meddeler Kaptajn Eduard Emil Peter Nielsen ved Garnisonen i Nyborg var født 17.4.1824, afgik 19.4. 1886, kar. Oberstløjtn. 1889, d. 9.4.1899. Digtet maa være inspireret af Holbergs Heltindehistorier, der udkom 1745, og som Stub maa have haft Lejlighed til at læse paa Valdemarsslot. - Jf. Indl. S. 33 og 60.