Nu slaar Compas og Stierner fey

Nu har jeg snart forsvoret,

At bruge Aarer eller Seyl,

At røre meer ved Roret;

Nu legger jeg til Landet an,

Jeg lader andre spøge

Med deres Vinde-Gud og Gan,

Og Lykkens Søe forsøge.



Nu haver jeg besluttet fast

Til Krigen mig at give.

Dog ney! maaskee jeg i en hast

Aftakket kunde blive.

Hvad da? saa hafde jo min Stand,

Og Rang ey meer at sige

Saa blev jeg kun en Færge-Mand,

En Kroe-Mand og deslige.



En Kremmer det er nok saa got

I disse Silke-Tider;

Thi om Jeg spilte Bankerot,

Da er paa alle Sider

Jo Vold omFridericia,

Og intet at befrygte.

Dog ney! jeg gad ey løbet fra

Et ærligt Navn og Rygte.






EtProcurator-Handverk var

Maaskee saa got som noget.

Dog nej! jeg ikke Hoved har

Til ret at giøre kroget;

Jeg icke let med Vidners Eed

Og Lovens Bogstav spøger,

Jeg i en god Samvittighed

Min roos langt heller søger.



En Foged eller Skriver er

Endnu det allerbeste.

Dog nej! jeg gad ey plukket Bær

Af Træet fra min Næste,

Jeg gad ey forfordeelet ham

Dend mindste Skerv og Skilling,

Og kom det op, da fik jeg skam

Paa Ære og Bestilling.



Hvad da? Jeg bliver ved min Bog,

Og for min Lykke stræber,

Men hvad? Mand gaar ved denne Plog,

Og u-ophørlig slæber,

Mand pløyer, saaer og i sin Sveed

Sit Brød med Kummer degner,

Og see! En andens Dovenhed

Sig siden det tilegner.






Det er jo dog fortrydeligt,

At, naar Soldat og Rytter

I Kriigen haver giort sin Pligt,

Mand Byttet ham forbytter,

Det er jo tungt, naar Hexen giør,

At Pigen, i hvor gierne

Hun stræber for at samle Smør,

Forgiæves dog maa kierne.



See, hvis enPlatonu var dend,

Der havde ingen Venner,

Da blev hand vel ej andet end

Pedell og Kloster-Tienner,

OgAristoteles, i fald

Hans Stemme vilde klinge,

Da fik hand vel et Degne-Kald

Og Klokke-Streng at ringe.



Ja hør, hvad nylig en Person,

En UdenlandskMagister

Om vor RECOMMENDATION

Og Lands-Academister

Mig i et Selskab høre lod

Med andet meer merkværdigt,

Som skar mig i mit Hierte-Blod,

Endskiøndt det var sandfærdigt.






»Ey! (sagde Hand) hvad Under, at

»Studering her i Landet

»Er saa af Barbari besat

»Og ligesom forbandet?

»Hvad Under, at mand Udenlands

»Foragter Eders Hierne,

»Da mand saa sielden seer en Glands

»Fra Nordens Lærde Stierne?



»Sligt kommer ufeylbarlig an

»Paa det, at der ey skiønnes,

»Hvad Lærdom ziirer, og hvordan

»Studering bør belønnes,

»I det Patronen med sin Haand

»Geleider Betler-Brevet,

»Saalenge som dend dumme Aand

»Er ey endnu uddrevet.



»See! noget jeg fortelle maa,

»Som u-forskammet stinker,

»Jeg hørte nylig Under paa

»En deel af Eders Sinker,

»Af hvilke nogle talte om,

»AtThalmudvar en frue,

»OgAlcorandet samme som

»Tulbandt, en Tyrkisk Hue.






»Een var en ungJurist, som lod

»Sig merke, at til andet

»VarGrotogPuffendorfey god

»End Tutter her i Landet.

»Een for en Mester sig udgaf

»I Rigs- og Stats-Studering,

»Og vidste ey at sige af

»Dend Romerske Regiering.



»Een rôste sig afMedicin,

»Og holdt sig for at være

»Dend andenThomas Bartholin

(»De Danskes Roos og Ære)

»Da hand i Apoteker-Bo

»Knap kiendte Camfers Dyder,

»Og vidste ey, hvadqvid pro qvo

»Hos det slags Folk betyder.



»En anden svor, at en Catholsk,

»Saavelsom Calvinisten

»(Hand være Preuszisk eller Polsk)

»Var ey en ægte Christen;

»Kort sagt: De sad og dømte, som

»RubineromElias,

»Som Jøderne, der drømte om,

»AtCromwellvarMessias.






»Tenk (sagde hand) er sligt ey galt

»Og Skam paa alle sider?

»Her blev jo ey saa daarligt talt

»I PavLeonisTider?

»Det ellers ondt for Dem mig giør,

»Som haver Spot af disse,

»I det de Dem har hiulpet, før

»De kiendte dem tilvisse.



»Det verste var, at høre, hvor

»De rôeste Deres Varer,

»Hvorledes hver sig giorde stor,

»Og andre til Barbarer,

»Hvoraf i Stuen blev en Lugt,

»Som af en Stinke-Potte,

»At, hvis mand Røg ey havde brugt,

»Mand snart forgives motte.



»Ey! (sagde hand, som var en Ven

»Af Nordens Lærde Ære)

»Gid nogen herimod sin Pen

»Satiriskvilde skiære!

Hand bad, at jeg for min Person

Dog vilde mig paatage,

Hver slig Client for sin Patron

Og Landet at anklage.






Ved denne Bøn jeg Skuldre skiød,

Jeg gad ey nogen tugtet,

DaJuvenalisaldt var død,

Og intet havde fragtet;

Jeg viiste ham, at jeg var ey

De DanskesAretinus,

Og kunde snart gaa samme Vey,

Som fordumBoccalinus.



Omsider for at svare ham

Paa hans fornemste Poster,

At Lærdom er som Luse-Kram,

Der intet hos os koster,

At Brød uddeeles, ligesom

Suppliken har Patroner,

Fremtog jeg en forordning om

RECOMMENDATIONER.



Jeg bad ham læse dette Ark,

Hvoraf hand kunde skiønne,

Hvad Dyd der er i vor Monark

Til Dyden at belønne,

Hvor naadig kongens Tanke er,

Samt varlig og forsigtig,

Hvor gierne hand forfremmer hver,

Som haver stræbt oprigtig.






See! (sagde jeg til hannem) hvo

Kand bedre Forskrift give?

EnAntoninuskunde jo

Ey meere dydig skrive?

I hvad retsindigt Cancelli

Er nogen sted de Lærdes

Og Godes Trøst saa stor, som i

KONG FRIDERICH DEND FIERDES?



Hand svarte, at hand kiendte vel

Dend fromme HERRES Naade

Til at handthæve Ræt og Skiel,

Men at dog tit af Vaade

Formedelst onde Talsmænd mand

Uværdig kom til Lykke,

Da Dydens Ild af skident Vand

Sig maatte lade slykke.



»See! (sagde hand) naar Kald og slig

»profession er ledig,

»Hvor Halt og Krøbling løber sig

»Til Cancelliet svedig,

»Hvor der om dette Blomster da

»Er saasom Sværm af Bier,

»Og hvor mand allevegne fra

»Til denne Enke frier.






»Hver, som en beylende Person,

»Opregner sine Gaver,

»Hvor mangenObligation,

»Hvormange Pund hand haver,

»Men som hand forud veed, at de

»I Vegten meget feyler,

»Saa bruger hand en Koblerske,

»Og ved en Paaskrift beyler.



»Da sees enPanegyricus,

»Som hin hosClaudianum,

»Som dend, i hvilkenPlinius

»Berømmer sinTrajanum.

»Hand males af at være Lærd

»Og dydig Overmaade,

»Ja vel saa høyt, som nogen, værd

»At nyde KONGENS Naade.



»Jeg veed, endskiønt jeg tier still,

»At Hiernen tit er Ored,

»Og at hans Hoved inden till

»Med Kalve-Kiød er fôred,

»At det er som en Nødde-Skall,

»Hvor Ormen kun er inde,

»Som Mynt udaf en falsk Metall,

»Som Blære fuld af Vinde.






»Hvad skeer? Det efter Ønske gaar,

»Som hans Patron har maget,

»Hand Ja og siden Brøllup faar,

»Og Bruden er bedraget,

»Tænk sagde hand, er det dog ret,

»At sørge saa for Enker?

»Sligt Egteskab jo Dyd og det

»Gemeene beste krenker?



Som vi saaledes tålte best,

Da stoed der een og luurte,

Og denne Udenlandske Giest,

Saavel som mig adspuurte,

Hvor vi os torde understaa,

Som ringe Stands-Personer,

At Dømme og at tale saa

Om ham og hans Patroner?



»Forlad mig kiære (svarte jeg)

»Vi talte ej om dennem,

»Men at her praktiseres Qveg

»I landet tit igiennem;

»Vi tâlte med hinanden om,

»Hvormeget Fæ her Voxer:

»Der Tersker ej for Føden, som

»De gamle Jøders Oxer.






»Vi talte om, hvad Sygdom her

»Ved Baasen somme Tider,

»Hvad Pest her gængse er (desverr)

»Hvorover mange liider,

»Og Landets Hiord saa ofte maa

»Af Udenlandske Vrages,

»Da Skabbed Fæ det burde paa

»En Mødding at henjages.



Hand merkte, hvad min Meening var

Forvendte Øye-Siunet,

I Læben beed og Tænder skar,

Slog ned med Ild og Liunet,

Ja svor ved sine Guder, at

De dette skulde hevne,

Og at de mig udi min Hat

En Fier ej skulde levne.



Jeg i mit Hierte ad ham lo,

At hand sig kunde harme

Med Smidden udiEpheso

Og forDianalarme.

Jeg bad ham tie lidet still,

Dend tid hand var saa daarlig,

Og gav mig saa fremdeles til

At tale meer Alvorlig.






See! (sagde jeg) jeg er ey red

For Værgeløse Buer,

En Catholik forgiæves med

Sin Helgen mig kun truer,

Jeg frygter ey at Pavens Band

Skal kunde noget virke,

Imod en Lem udaf en sand

Og Evangelisk Kirke.



Jeg Ærer din Patron, dend stund

Hand efter Dyden spørger,

Og forud kiender deres Pund,

Som hand med Brød forsørger.

Mæcenasagter jeg ved Guld

I enAugustiRiige;

Ja gid vort heele Land var fuld

AfMæcenatisHige!



Men du vilt svare mig maaskee,

At hver kand ikke være

Saa godPoetog Lærd, som de,

Mæcenashavde kiære,

At mand skal ej forsmaa en Steen,

For dend eyJaspisheeder,

At hver Apostel er ey een

St. Povel eller Peder.






Ey hvad? Dem taler jeg ey om,

Men Judas dend Forræder,

Saa ogsaa om Patroner, som

Paa Dydens Ære træder,

Som tvertimod sin KONGES Bud

Recommendererdennem,

Der Verden uden Hovedbrud

Har sneget sig igiennem.



Tænk Du, som tit til lykkens Dør

Har Nøglen i din Lomme,

Betænk, om Du forsvarlig giør

At lade Drog indkomme,

At søge deres Gavn og Tarv,

Som Slegfred-Unger ere?

Bør ey et Egte Barn i Arv

Prioriteret være?



Betænk, om nogen i din Rang

Dig Indpas giøre vilde,

Hvo veed, om Fruen mangen gang

Ey foor derover ilde?

Mon du ey selv saavel som hun

Var ond tilfreds at stille?

Endskiønt jeg saadant kalder kun

EnAdamitiskGrille.






Du mig maaskee vil svare, i

Henseende til Dyder,

Som det gemeene Sprog udi

Philosophienlyder,

AT DYDEN INTET HAR BEHOV,

AT DEND SIG SELV BELØNNER,

Naar Lykkens og Patroners Lov

Ey paameriterskiønner.



Ja saadan Trøst er ligesom

Det,Julianussagde,

Da hand de Christnes Eyendom

Og Indkomst Ødelagde.

Hand dette foregav at skee,

Og Lønnen confiskeres,

Fordi der staar om FATTIGE,

AT HIMMERIG ER DERES.



Ney! Dyden er af dend Natur,

Som Ilden, at opstige,

Dend gierne vil mod Jern og Muur

MedAlexanderKriige,

At dend og triumphere maa

I Vogn med hans bedrifter,

Paa Stytter ved hans side staa

Og i de Lærdes Skrifter.






Hielp derfor DU, som hielpe kand,

Enhver som Hielp forskylder,

Hvormed DU Navnet paa dit Land

Og paa Dig selv forgylder,

Men see! en Romersk Herre er

Til Ævig tid beskiæmmet,

For hand de lade Drog i sær

Til ære har forfremmet.



Xenocratesjo Skiændsel har

Af det, at hand paamindes

IPolysperchonsBrev og Svar,

(Som hosPlutarchumfindes)

»At han sig skulde efterdags

»Berænksom tage vare,

»Og ej befordre saadant slags,

»Som lod sig ej forsvare.



Merk hvadTheognisdend Poet

Har skrevet til Patroner,

At de, ald Venskab u-anseet,

Skal sørge for Personer,

Som de har forhen Prøve paa

Af got Gemyt at være,

At kunde noget forestaa

TilRepubliquensÆre.






Hver Hedning snart, som noget klog

Og Dydig været haver,

Har medMeriterholdet Bog

Og seet paa Sindets Gaver,

Forsigtig haver hand udi

Befordrings Sager skrevet,

Og nøye enHoratii

Formaning efterlevet.



En ForbønPlatoeengang skrev

For een, som alle kiendte

Ald Ære værd, men dette Brev

Hand dog saa varlig endte:

»Jeg intet uden Dydigt kand

»OmCyzicenoskrive,

»Men jeg forsikrer ej, at hand

»Skal u-forandret blive.



AugustiSønner staar der om,

At handrecommenderte

Dem tit til Folket udiRom,

Imedens hand regierte,

»Men altid lagde dette til,

»Hos Eder kiære Venner,

»Jeg got for Dem ey tale vil,

»Hvis de det ey fortienner.






Velan, min Hr.Patron, jeg da

Vil haabe ufeylbarlig,

At DU ey hielper til, men fra,

Naar een er uforsvarlig,

At DU dig siger ude, naar

Et Drog paa Dørren banker,

Og hører ey, som dend, der gaar

I andre dybe Tanker.



Men naar en anden lader til

Opvartning sig anmelde,

Som sig med sin Ansøgning vil

Til din Undsetning helde,

Da kyés ey denne Supplikant

Som enDomitianus,

En Løve eller Elephant,

Men svar, som enTrajanus.



Lad ham ey staa sig krum og lam

IAudients-Gemakket;

See, dersom DU vil høre ham,

Da giør ham Tiden stakket,

Og holdt ham desforuden ey

Med Løfter op forlenge,

At hand igiennem anden Vey

Til Lykken sig kand trænge.






Tro mig, jeg dette ei for mig

Og min Person paaminder,

Jeg over Lykken eller Dig

Mig ei besværget finder,

Jeg klager ikke, at jeg i

Din Port har slidt min Kappe,

Jeg aldrig har Afguderi

Bedrevet med din Trappe.



Jeg aldrig jo bedraget er

Af dine Løfters Mængde;

Thi jeg har altid maalet hver

Af Brede, Dyb og Længde.

Jeg veed, at naar mand derudi

Sin Tilflugt stundum søger,

Da er de, somCatalogi

Og Titlerne paa Bøger.



Ja hvad? om Du min Hr.Patron

Mig end lod staa tilbage,

Da er det min Religion

Ey derfor at forsage,

Jeg lever dog fornøyet med

Diogenesi Tønden,

Og eyBarlæiRettersted

Udvelger mig i Brønden.






Hvad, om Du een og anden Gang

End ogsaa vilde sette

Mig ned for dem, som nylig sprang

Fra deres Russe-Hette?

Jeg sørged mig dog ey ihiel,

Endskiønt jeg ikke negter,

At saadan Spot alligevel

Et bravt Gemyt anfegter.



Men derimod er mangen een

Saa kleinlig i Gemyttet,

Naar Priisen bliver saa gemeen

Ved Blindebuk udbyttet,

At derved afles i hans Blod

En melankolisk Galde,

At hand paa Timen lader Mod

Og ald Opmuntring falde.



Hand u-taalmodig og forsagt

Beklager, at (desverre)

Hand Haand paa Bogen haver lagt,

Og ikke tient en Herre,

At hand ei har studeret paa

Et Handverk eller andet,

Hvorved hand kunde Brødet faae

Og ærlig tienne Landet.






Hand klager, at hands Avindsmænd

Har hannem eftertragtet,

Hand tit beskylder DIG, som dend,

Der haver ham foragtet,

Fordi hand harHomerumKyst

OgCiceronemklappet,

At DU har Aareladt hans Lyst

Og Kraften deraf tappet.



Hand tit undskylder dig igien,

Og klager paaMADAME,

At hun er andre gunstig, men

Vil hannem ej annamme,

At hun fortryller hands Credit,

Endskiønt hun ham ej kiender,

Ja at hun underfundig tit

Hands Lykkes kort forblænder.



Hand klager, at hun hannem staar

I lyset bag Tapetet,

At hun med Hoved-Nøglen gaar

Til Pennen og Signetet,

Hand offte sig forundrer paa,

Hvor hun tør være Dommer

I det, som andre bør forstaa

Og Hende ej vedkommer.






Hand gierne saae, at hun var fra,

Naar DU med hannem tâlte,

Og at hun i sit Kiøkken da

Var ude og befâlte,

Hvad Mad der skulde laves til,

Hvad Steg mand skulde vende

Og gik saa til sin Huus-Postill

Og sligt, som sømmer hende.



Hand meener sligt at gaa i Svang

For Nytte og deslige,

Ja at hun dertil mangen Gang

Forføres af sin Pige,

Som hand maa skee ej have kand

Dend Lykke at behage

Imidlertid beklager hand

At hand maa staa tilbage.



Ey! Frisk til mode Kamerat,

See, Lykken aldrig liider

En bange og forsagt Soldat

Som uden Hierte striider

Som hører Skud og strax vil fly,

For Ild og Lue løbe,

See, hun vil allerheldst sit Bly

I slige Fornier støbe.






Hvo vilde kaste sit Gevær,

Mens Haabets Sool er oppe?

Hvo vilde løbe for en Hær

Af Hoved-løse Kroppe?

Lad Kriigen vare nogle Aar,

Men holt Dig immer Mandig,

Hvad gielder, Lykken fiirer, naar

Dend seer dig saa bestandig?



Hvad gielder, dend dig hielper frem,

Da mangen raadvild stakkel

Til Daarekisten følges hiem

At sidde som Spektakkel?

Holt derfor til det sidste ud

Mandhaftig og taalmodig,

Og viid, at det er Ære-Skud,

Naar Lykken giør dig blodig.



Hvo vilde blevetAdmiral

Af Baadsmand eller Skiper,

Udaf en Munk en Cardinal

En Cantzler af enPiper,

Hvis ikke dennem Haab og Tro

På hænder havde baaret?

Ey! Frisk! Dend gamle Lykkens Bro

Er ej endnu afskaaret.






Men hør engang, DU LADE DROG,

Som Herre-Trappen visker,

Som med din hykle-mading-Krog

Dit Brød og Velfærdt fisker;

Hvor est du dog saa frek og frii?

Hvo tør Du næsviis Flue

I Veyen for en flittig Bii

Gaa ind i Herre-Stue?



Hvor tør Du vel din Overmand

Supplik i Haanden give,

Som ofte self Suppliken kand

Ej stiile eller skrive?

Hvorledes tørst du komme frem

Med slige Betler-Palter,

Og ublufærdig ofre dem

Paa store Herrers Alter?



Hvor tørst du rekke efter Brød

Med dine skidne Hænder?

Est du ej bange, denne Glød

Dit Nafn og rygte brender?

Hvor tør dit Hovet kige ud,

Og bliver ikke hiemme,

Saalænge det behøver lud

Og sig at lade kiemme?






Hvad, om Patronen tog dig for

Og dig examinêerte?

Om hand din Lærdom efter vor

Forordnings Taxt vurdêerte?

Mon det dig ikke vilde gaa,

Som een, der er Umyndig,

Som dend, der ned fra Skrifte maa,

Fordi hand er u-kyndig?



Du gaar imidlertid dog frem,

Og lader dig anmelde,

Naar Lejligheden er beqvem,

Og see, hvad skal det gieide,

At jeg Dig rigtig sige vil,

Hvad underfundig Maade,

Hvad lønlig dirk du bruger til

At aabne Herre-Naade.



Du omLaquayenførst udi

En Borgerstue leder,

Hvor du Patronens Liberi

Forkysser og tilbeder,

Du dig for denne giør gemeen

Endog med Hykler-Sæder,

Endskiøndt hand er kun ofte een

Barberer eller Skræder.






Jeg taler intet om, hvor Tit

Du Pigen og paakalder,

Og, for at skaffe digCredit,

Paa Knæ for hende falder,

Med Hovedet i hendes Skiød

Hos lillePelleligger,

Og mager dermed, at hun Brød

Til fælles Pose tigger.



Hvad skeer? Hun raader Dig, at Du

Skalt Vers til Herren/Fruen skrive,

At Hand/Hun kand komme dig ihu,

Og Du befordret blive;

Du est da ikke heller seen,

Før du en Strophe henter,

I hvad dend koster end hos een

PoetiskMarkotenter.



Med denne seer mand dig at staa

Og logre for din Lykke,

Du kommer som en Stodder paa

Et Træbeen eller Krykke,

Du idelig Opvartning giør

Og for Patronen klynker,

Ja slipper hannem ikke, før

Hand over dig sig ynker.






Ey! skamme dig, Du Snylte-Giest,

Som ikke for en Skilling

Din GUd og Konge tienlig est,

Og søger dog Bestilling,

Som vover at begiære Løn,

Og ej en Skierv fortienner,

Som dig ved Trygleri og Bøn

Alleene skaffer Venner!



Du kommer med Supplik; ja Gid

Du denne havde skrevet

IAntonini PiiTiid,

Og under hannem levet!

See, dend Patron han hafde vel

Dig vant til Kuld og Heede,

Hvis ej, at sulte da ihiel

Udi din lade Reede.



Jeg sagde før: Ey! SKAMME DIG!

Men hvo er saa Blufærdig,

At hand hentyder sligt paa sig?

Hvo holder sig uværdig?

Jeg frygter ikke, at mig skeer

I dette faldprotester,

Thi hver en Fusker sig anseer

Jo for en dygtig Mester.