De UdøbteFortælling i Billeder.Første BilledeEn sandig Vej, gjennem en skaldet Hede. Ved Vejen sees et Mandfolk og et Kvindfolk ilav med
       at bytte Kjeppe. " Kaste Kjeppe" hedder det
       egentlig, hvoraf vi kunne derivere og udtyde Skjældsordet
       "Kastekjep.""De gifte sig da, disse to Kjeltringfolk?" Ja, paa en Maade; de
       trolove sig; hvilket Gjerningsord kommer af "Tro" og
       "love" - skikkelige Folk bruge ikke længer denne
       Ceremonie, undtagen forsaavidt at de, under fire Øjne, bytte Hjerter. Men, Bytte
       er Bedrag - sommetider; og indseer een af Contrahenterne saadant itide, nemlig
       før de bytte Hænder, og Præsten lægger sin Haand
       paa, saa lade de Handelen gaae ind igjen. Er denne engang lovformelig sluttet, er der mange
       Omstændigheder ved at faae den til at gaae tilbage; men hine Naturmennesker have i
       saa Fald intet Andet at gjøre, end at ombytte Kjeppene - det er snart
       bestilt.Her ved den anden Side staae to Smaadrenge, hver med et Stykke Brød i den ene
       Haand og en Nallik Ost i den anden, og see nedad paa Noget imellem dem - hvad
       ligger der? - Et Kvindfolk! mon hun sover? eller er hensovet? maaskee bragt i den
       stedse vedvarende Ro ved Hjelp af hine to dygtige Kjeppe?Meget muligt! Jeg har seet det Ansigt før etsteds. - Rigtigt! Hun har
       været denne Rejsendes "Maje"*, og ved ham, eller under hans
       Auspicier, Moder til de to "Grumslinger", som glemme at
       "butte"**, for at se paa "Madrum"***.De stirre saa forundrede paa Liget - de begribe ikke, hvad det skal * Tøs, eller Kjæreste.** spise.*** Moder. betyde, at hun er saa rolig, saa taus -
       det var hun aldrig før. De smaa Stakler vide vel neppe, hvad det er at
       døe, ligesaalidt som, hvad det er at leve. De, mine Herrer og Damer, forstaae det
       nok, for De har Levemaade, god Levemaade. Hiint Krams Levemaade er derimod saare tarvelig, og
       indskrænker sig til "Pultes"*,
       "Blankes"** og deslige bondeagtige Levemidler."Hvilken Levevej", ville De vel spørge, "have
       da disse arme Mennesker?"Landevej - Højstærede! tilligemed Sideveje. De sidste
       følge de almindeligst; og ligesaa maae vi Andre jo gjøre, for at naae
       Landevejene."Der sidde kjønne Ansigter paa disse Smaakrabater."Aa ja! men Ansigter forandre sig: om nogle Aar blive de ukjendelige. Skulde vi hen i Tiden
       træffe dem igjen, ville De sande mine Ord.Andet Billede"Her er vi da fri for Lyng og Natmændsfolk - vi har Skov og
       honette Folk - Grønt for Sort - fine Klæder for
       grovt Vadmel - det er noget Andet."Maae jeg ha’ den Fornøjelse at indføre Dem i Selskabet:
       Justitsraad Blad! Fru Blad! Frøken
        Blad! Polytechnisk Candidat Hr. Blad! Hr, Kvist! Hr. Pind! Hr. Green!
       Jomfrue Knop! Den sidste maa jeg især gjøre Dem
       opmærksom paa - det er en Rosenknop, lige i Udspring, Hvem,
       tænker De vel, skal plukke denne nydelige Blomst? Ja gjæt engang! Han er
       virkelig her tilstæde. Candidaten har nylig faaet Løvte paa et taaleligt
       Kald, og da Jomfrue Knop er en temmelig rig Pige, saa var det for ham
       et meget anstændigt Partie; han behøver Penge til Bosættelse
       og til at sætte Marken i Drivt; og naar han desforuden fik en smuk Kone -
       samme Mening tiltræder ogsaa de tre andre Herrer, Notabene: for eget Vedkommende
       hver især.Hr. Kvist er formuende Particulier - det kan De see paa
       ham - men at han vil ydermere begrunde sin Forfatning, det kan Ingen tage op i
       nogen ond Mening.* Grød.** Brændeviin.Illustrationerne vises ikke af hensyn til rettighederne.Hr. Pind er en lægevidenskabelig Mand, søger
       fast Ansættelse, og paavirket af den Formening: at Penge regjerer Verden,
       stræber han at forhverve sig denne jordiske Almagt.Hr. Green er Landmand, har kjøbt for dyrt; vilde
       nødig sælge, eller lade sælge, iler derfor efter at komme til
       at sidde baade fast og behageligt, deri kan Ingen fortænke ham.Jeg har viist Tilskuerne Herskabet. Jeg veed ikke, om de ville kaste et flygtigt Blik paa
       Kudsken og Tjeneren.Den første staaer baghenne og giver Hestene Brød: det er en net Karl,
       den samme. Tjeneren her nærmere er fuldkommen saa kjøn -
       Jomfrue Knop seer virkelig paa En af dem; hvilken er uvist, da de
       staae i en lige Linie ud fra hende. Maaskee giver hun Tjeneren en Befaling, og i saa Fald maa
       hun jo see paa den, hun tiltaler. Thi, at hun, den smukke, pene, vistnok velopdragne Pige
       skulde - Nej, det vilde være altfor galt: en Natmand! Thi jeg maa sige
       Dem: disse to Tjenestetyende ere de selvsamme Kjeltringunger, vi saae før derude
       paa Heden. Da den følesløse Fader med hans nye Maje havde sneget sig
       fra dem, medens de vare faldne isøvn ved den døde Moder, kommer en
       fornem Mand kjørende ad Vejen, studser og standser, og indbyder Drengene til at
       følge med sig, hvorpaa de ikke betænkte sig længe. Da Herren
       havde gjort Melding om Liget, fortsatte han sin Rejse til Hovedstaden. Bemeldte Herre var
       - for et Par Aar siden er han ved Døden  afgaaet - Broder til herværende Justitsraad Blad.
       Han holdt Drengene i Skole; men med Lærdommen gik det trykkent, for disse
       Naturmennesker havde - ligesom hele Slægten - en naturlig
       Modbydelighed for Skolestøvet. Med Taalmodighed bragtes de dog saavidt, at de
       langt om længe kunde confirmeres. Men uheldigvis kunde de ingen Daabsattester
       fremvise. Deres Velgjører forstod dog at mage det saaledes, at Præsten
       alligevel tillod dem at bekræfte den Daabspagt, som aldrig var indgaaet. Kort efter
       døde Velgjøreren, og den efterlevende Broder tog Confirmanterne i sin
       Tjeneste.Tredie Billede"Hvad skal vel det forestille? Tvende Herrer - eller hvad de nu er
       - paa en Steenbænk, med Armene overkors og Benene overkors - og
       saa?"Min skjønne Dame! Tag mig ikke unaadigt op, at jeg gjør Dem
       opmærksom paa dette Deres "og saa?" Det er en Fordring paa
       Fremtiden, som denne aldrig accepterer. Jeg fortænker Dem ikke i, at De
       gjør den; det gjør alle Mennesker; men alle saadanne Fordringer
       høre til de usikkre; de staae meget dybt under Ryttervexler; de kunne aldrig naae
       al pari - jeg beer om Forladelse, at jeg taler saa contoirsk!De ønsker at underrettes om Betydningen af dette Malerie? Deri kan jeg tjene
       Dem; men for Besvarelsen af "hvad saa?" maa De have mig undskyldt
       indtil videre.Disse to Herrer, som De er saa artig at kalde dem, ere den Kusk og den Tjener, De saae i
       Slottenlund. Men nu ere de i en anden Stilling.Seer De: Hr. Justitsraad Blad havde det Uheld at vælte paa Hjemvejen. Kudsken fik
       Skylden derfor, uagtet han gav Hestene Skylden, og blev strax afskediget. Det Ubehageligste
       ved dette Tilfælde var, at Hr. Justitsraaden fik et Stød saa slemt, at
       det blev hans Død. Enken, seer De, indskrænkede sig, som Ingen kan
       fortænke hende i, og solgte Hestene, Vognene, med hvad dertil hørte.
       Tjeneren vilde hun beholde; men han vilde ikke blive; for da Broderen skulde væk,
       saa vilde han med, for ikke at skilles fra ham.Det var broderligt handlet - mener De. Ak ja! deri gi’er jeg Dem
       fuldkommen Ret; men De maa godhedsfuld undskylde, at jeg er af en modsat Mening: havde han
       blevet i sin Tjeneste, kunde han have understøttet Broderen, indtil denne fik sig
       een igjen. Nu see vi  Følgerne.
       Før vare de velforsynede baade med Klæder og med Linned; siden har de
       maattet feje ud et Stykke efter det andet, og har ikke stort mere tilbage, end hvad De her
       see dem i. Først drev de et Par Maaneder omkring tjenesteløse, fordi de
       absolut vilde være paa eet Sted, og saadan en Dobbeltplads er ikke hver Dag paa
       rede Haand.Nu, saa blev dog een aabnet for dem, og det hos den rige Kammerraad Knop
        - netop Jomfru Knops Fader, hende De veed nok."Hille den Skamfærd! det har dog været Een af disse
       Prævliqvantere*), om ikke dem begge, hun keeg efter paa Skovturen."Det maa jeg fortælle dem; for det er løjerligt nok paa en Maade.
       Jomfrue Knop saae altfor tidt paa den Tjener; hun tænkte
       langt tiere og langt længere paa ham, det er: hun forelskede sig i ham. Dertil
       mærkede han ikke noget; for saae han ogsaa ved Lejlighed flygtigt paa hende, saae
       han hende aldrig lige i Øinene; og det er just i
       "Oklingerne"**, hvor saadan noget kan sees. Men fra dem gaaer det ogsaa
       til "Murrissen"***, først med Smiil og siden med Ord: saa
       gik det og her.Mads (den lykkelige Tjener) gaaer en Dag ud i Stalden til
       Bro’r Las, og siger: "Jomfruen vil være
       godevenner med mig, ligesom Pigen er det med dig; hvorlænge kan det holde sammen?
       Det kan vel aldrig bli’ Andet end bar Ganterie.""Mads" siger Kudsken, "med
       Tøsen og mig er det forbi; hun er
       "grumslinglak"; men jeg er ikke
       "Padrum" til Ungen; det har hendes forrige
       Kjereste selv sagt mig, for han vil heller ikke vide meer af hende. Men nu vil Jomfruen ogsaa
       ilav med mig; saa Du nu kan vide, hvordan hun mener det med os begge. Det kunde
       være, hvad det var; men vi To om Een, det er den Ene formange. Jeg vil ikke gaae
       dig ivejen.""Jeg ikke heller dig. Hør Las! er du ikke keed
       af det Liv, vi lever herinde?"* Egentlig Smukttalende, det Navn, Natmændsfolkene give sig selv
       indbyrdes.** Øjnene.*** Ganterie, Kyssen. Frugtsommelig. Fader."Det er ikke saa farligt langt fra. Jeg gad hellere "skoje
       omher", derovre i Jylland, som vi gjorde i vore Drengeaar.""Jeg med. Nu maae vi alligevel blive her til vi have faaet vor Løn;
       den Dag er snart forhaanden. Saa kan vi see at fortjene noget mere til i Vinter ved Arbejde,
       efter vort eget Behag, istedetfor at være Bindehunde; og til Foraaret rejse
       vi.""Saadan skal det være! Og saa kjøbe eller bygge vi et Huus,
       hvor vi kan have Ly om Vinteren. Og forresten leve vi som vi selv vil, og ikke under Nogens
       Commando. Ud paa Heden.""Ud paa Heden!"Ja naar? Skibsfarten er aabnet; men I have Intet at betale Overfarten med; ved at sjoue
       faae I neppe nok det, I kunne æde - og hvad saa?Fjerde Billede"Uha! det er en Kirkegaard!"Ja min Bedste! Det er Lokalet, det store Pjaltenborg, hvor vi alle efterhaanden flytte ind,
       boe sammesteds i Enighed og Rolighed, som ikke forstyrres af nogen Flyttedags Hurlumhej,
       indtil Ejeren den sidste Flyttedag siger os op allesammen paa eengang, og lader os flytte til
       et rummeligere og smukkere Lokale. Dette her er temmelig indskrænket, og man maae
       undvære Lys og Varme - det gjør man ogsaa paa det lille
       Pjaltenborg i den Store Stad Kjøbenhavn. Denne er ellers ingen stor By: sikke
       smukke Skildter over disse Smaahuse! de ere langt smukkere end selve Husene; og mange af dem
       have kostet langt meer, end disse med hele Meublementet, der virkelig ikke bestaaer af meer
       end en Kiste."See! der staae to Graverkarle i fuldt Arbejde - deres Ansigter komme
       mig bekjendte for."Det er saamæn dem, De for ikke længe siden saae paa
       Steenbænken i moderne sorte Klæder, som dog begyndte at see lidt afslidte
       ud. Uden at have grebet til Tyverie eller Betlerie, havde de det Held, at faae Arbejde hos en
       Graver - som De seer. Det Fag, i hvilket de nu ere ansatte, har sin meget alvorlige
       Side: naar man seer, der kastes Grav til andre, kan man let komme i Tanker om sin egen; og
       det leder til allehaande Betragtninger, der staae i Modsætning til Livets
       mangehaande Glæder. Under dette Synspunkt ere Graverne lykkeligere  end andre Mennesker; thi ved deres daglige Haandtering blive
       de snart ligegyldige ved Død og Grav og saa videre. De kunne opkaste
       fortørrede Hovedskaller, uden det skal falde dem ind, at deres egne ville have
       samme Skjæbne."Hvem mon nu skal i den Grav? Mon det er Nogen, som jeg kjender?"Jo De gjør; det er ingen Anden end Jomfrue Knap."Herre Gud! den smukke Pige! Ih! er hun død?"Ja saamænd er hun saa; derfor er det, hun skal begraves."Hvad mon hun er død af?"Jeg har hørt, at det var af Tæring."Det kan være troeligt - To paa eengang - hm, hm,
       hm: - Jomfrue Knop - og at just disse To skulde
       komme til at kaste hendes Grav!"Det maae De nok sige.Femte Billede"Et Skib i Havsnød!"Det er paa Østkysten af Sønderjylland, samme Galliase strander. Den
       har hugget en tyve tredive Favne ude. Søfolkene ere ved at hive Baaden ud i
       Læsiden. Det blæser alvorligt. En Bræksøe krummer
       sig højt over Rælingen; den kan gjøre reent Bord, den! Bare
       de stakkels Mennesker kan svømme! Dog, det er ikke umuligt, at Baaden kan bjerge
       dem."Jeg skal ikke nægte, de befinde sig i en meget kritisk
       Stilling."Forfatning, borde De sige; thi her kan ikke være Tale om Noget, der betyder
       stille; tvertimod seer man grandgivelig Bevægelse, voldsom Bevægelse i
       alle disse Kroppe, og i Sindene er der vist heller ikke synderligt stille. Captainen
       - for det maa være ham - er i stærk Affect. Vel see
       vi ikke hans Ansigt, eftersom han vender os Ryggen til; men hans ene Arm er udstrakt mod
       Baaden, alle fem Fingre vidt udspilede, den anden mod to Mænd i graabrune
       Klæder, af hvilke den Ene holder fat om et Toug, den Anden i ham igjen, -
       det er, min sandten, Graverkarlene."Hvad siger han til dem?"Han raaber: "Baaden kan ikke bære fleer end den Ene af jer. Hvem af
       jer vil med? Kom! det skal være strax!""Hvad svare de To dertil?"Den Ene svarer: "Kan Las ikke komme i, saa vil jeg ikke
       heller. Den Anden siger: "Skal Mads blive her tilbage, saa
       bliver jeg ogsaa.""Hvad siger saa Captainen?"Han siger: "Rend saa til Helvede begge To!""Det er ikke kjønt sagt af Captajnen."Ikke ret kjønt; men det er ikke ilde meent - Sømandssprog;
       desuden er det meget tilgiveligt, om En ikke vejer sine Ord under saadanne
       Omstændigheder."Skal de da nu drukne?"Det vil Tiden vise."Der er rigtig noget Rørende i disse to Stubejseres indbyrdes
       Sammenhængenhed; hvorvel det dog neppe er andet end blindt Instinct; thi moralske
       Grundsætninger er ikke at vente hos slige Folk."Hvor skulde de ogsaa have dem fra? Fra Balles Lærebog? Den
       gjælder ikke længere, end til man er confirmeret. Moral
       behøver man desuden ikke meget af i det virkelige Liv: de Tilfælde, hvor
       man skal spørge den tilraads, forekomme yderst sjelden, som vel er.Sjette Billede"Saa! igjen den fæle Lyng - det er vel Alheden, kan jeg
       tænke."Nej, min Naadige! det er Lyneborgheden."Hvad! er der Ild i den?"Javel! men det er ikke løs Ild; denne er indskrænket til en Suppegryde
       og til at varme dem, der skulle tømme den."Dem, der sidde omkring den?"Følger af sig selv."Hvad er det for Mennesker? Røvere?"Ikke saa egentlig; de bruge ikke Vold, men List alene. Hvad de f. Ex. her have paa Ilden,
       er Kroppene af to knebne, fede Huusharer - paa vi andre vort Sprog: Katte
       - har De Lyst at lange til med?"Fy! det er jo ækelt!"Efter Deres forfinede Smag - maaskee De hellere vil dandse med dem, naar Gryden
       er tømt? Hine unge Piger ere udmærkede Dandserinder,
       uovertræffelige i erotisk Mimik. Dog slige har De vel før seet paa en
       eller anden Skueplads, hvor den plastiske Natur endnu tydeligere viser sine Frembringelser
       - uden flere Omsvøb! De finder Illustrationerne vises ikke af hensyn til rettighederne. her en Natlejr af Zigeunere, hiint store Natmandsfolk, som herinde kaldtes Tatere."Naa; men hvad komme de vore Udøbte ved?"Vore Udøbte komme dem ved - der sidde de jo med
       begge Bayaderer imellem sig. Det har gaaet dem underligt - hvad jeg vilde sige: de
       have gaaet underligt, siden vi forlode dem paa Skibet, som forgik.Paa Sønderjyllands Hederyg træffe de paa en lille Karavane af deres
       eget Folk, som agtede at gjøre en Pillegrimsrejse til
       "Blaamatini*", og længere, om det kunde byde sig. At de sloge
       sig til dette *) Preussen. Selskab, dertil bidrog først og
       fremmest to unge og smukke "Diller" som hørte til samme. De
       vare meer efter vore Prævliqvanteres Smag end den fine Jomfrue Knop, og bleve de snart enige med dem om at indgaae, hvad vi moralske Mennesker kalde
       vilde Ægteskaber. Disse skjøre Baand holdt endda sammen en Maanedstid.
       Da blev Rejseselskabet uheldigviis overrumplet af en Commando Soldater, hvis
       Anfører just var Hverveofficeer. Han lod alle de Andre løbe, men holdt
       fast paa de to velvoxne Karle, der baade ved Penge og ved Trudsler lode sig formaae til at
       ombytte den graa Kjole med en blaa. Det Liv, de nu maatte føre, var intet mindre
       end frit. Ikke sært, at de kedede sig og toge Permission af sig selv.
       Hændelsen bragte dem i det Selskab, hvor vi nu finde dem, og hvor de slet ikke kede
       sig. Men hvorlænge vil det vare? Opdages og gribes de, saa ville de, uden
       kedsommelig Proces, strax blive hængte; thi Blaamatini har Krig, og er ikke tjent
       med at holde Krigsfolk, der løbe væk, istedet for at staae og lade sig
       skyde."Saa græmme deres brune Kjerester sig til Døde."Nej de gjør ikke.Syvende BilledeDette seer heelt martialsk ud! En tredobbelt Kreds af Soldater, med skuldrede
       Geværer og Bayonnetter ovenpaa dem; midt i Kredsen en Tromme, og ovenpaa den to
       Tærninger, som vise Esser alle."Man spiller?"Ja! Las og Mads spille Hazardspil, og det
       under den militære Øvrigheds Øjne og Auspicier. Det er
       højt Spil, man seer det paa de blege Ansigter og disses fortrukne Muskler. To
       Officierer staae her og passe paa, at det gaaer ærligt til."Hvad spille de om? om Penge vel?"Aa nej! de spille om Slentringer, om Liv og Død. Ovenover baghen sees
       -"Et Gymnastikapparat!"Om De saa behager! det er ellers en Galge, hvori den skal dingle, som slaaer laveste
       Øjne."Det er et Satans Spil!"Om De saa vil. De maa ellers paa ingen Maade troe, at vore to Helte ere forfaldne til Spil!
       tvertimod, det er meget imod deres  Villie, at de
       her sætte Livet paa et Tærningkast; de vare deserterede og bleve
       attraperede. For saadant Frihedssind har de jo begge fortjent Døden; men den
       commanderende General, Prinds - hans Navn vil nu ikke falde mig ind - han
       har ved denne Casus følt - Prindser har ogsaa Følelser, min
       Rare! - følt en Slags Medlidenhed, og har derfor besluttet at bevare for
       Armeen den ene af disse to smukke Soldater. Spilledjævlen vil derimod have begge
       Sjælene - ulykkeligviis: de slaae begge Esser alle. Hvad er derved at
       gjøre?"Slaae om igjen!" befaler Hans Durchlauchtighed."Hr, General!" siger Mads, "jeg
       slaaer ikke mere; men, om De behager, kan De jo lade os hænge begge To; for skal
        Las hænges, saa gider jeg ikke være ene
       tilbage."Prindsen snurrer sig engang omkring og raaber: "Gaae saa Fanden i Vold begge To!
       Her har I Spillepenge til!"Dermed slænger han to Frederiksdorer paa Trommen. De klinge langt anderledes end
       Tærningerne.Pil nu af! I Kjeltringer! og spil aldrig mere!Ottende BilledeLængst borte har vi Bakker - ikke lyngklædte, men
       tækkede med Græs og Korn; heelt til Venstre det romantiske Asmildkloster
       op over sin unge frodige Skovhave; til Høire den Mølle, som har Navn og
       Gavn af Aal; her indenfor den blanke Sø; nærmest ved en
       Tørvemose - saadan en maa ikke mangle i et jydsk Tableau. Der er en
       grumme Hob Mennesker i denne Mose: de skjære Tørv, trille ud,
       lægge hen, rejse, stakke."Det maa være en farlig rig Husbond, der paa eengang kan koste og
       lønne saa mange Folk."Løn faae de ikke, men alene Kost og Klæder - ja, ja! det
       tager med sig; men Hosbonden er og saa velhavende, at han er crediteret for over hundrede
       Millioner - det en nemlig ingen Anden end Hr. Staten, og disse Tjenestefolk ere
       Tugthuusfanger. Først for ere Las og Mads ved at sætte en Skrue."Er de nu i Tugthuset?"Aa ja! men som ærlige Kjeltringer, blot for Løsgængerie. De
       bleve forleden fangede paa en Klapjagt, der var anstillet efter løse Mennesker.
        Mads kunde have smuttet bagud; men det vilde han ikke, som  jeg nu skal tage mig den Frihed at
       fortælle Dem. Han, saavelsom det hele øvrige Vildt, vidste meget godt
       iforvejen, naar Jagten skulde holdes, og havde derfor absenteret sig fra deres
       Kjeltringherberge og spredt sig omkring i den frie Luft. Een af dem, der førte
       Klapperne - ingen Skovfoged, men en Sognefoged - opdager Las inde under en Enebærbusk og tager ham. Mads laae under en anden, som Driverne allerede vare drevne forbi. Da han nu fra sit
       Udkig seer, at Broderen er fangen, springer han op og derhen, og siger ganske phlegmatisk:
       "Vi har aldrig hverken røvet eller stjaalet; men skal han endelig i
       Viborghuset, saa vil jeg gaae med, for jeg er ikke bedre end han og heller ikke bange for at
       æde Hestekjød."Velbekomme!Sidste BilledeMine Herrer og Damer! Vi ende, hvor vi begyndte; det er reenmenneskeligt. Paa det samme
       Sted, hvor de Udøbtes Moder udaandede sit sidste Suk, ere hendes Sønner
       ogsaa ved at sige Farvel til Heden og alle dens Glæder.Tiden gaaer: jeg tykkes, det er kun en kort Time siden vi saae dem som
       rødmossede Knøse, og nu ere de hvidhaarede Oldinge: deres Lemmer
       struttede af Saft- og Kraftfylde; nu ere de slattede, slunkne."Er Mads ikke allerede død?""Nej! men der er ikkun lidt Liv i ham.""Hvad er det, Las gjør ved ham?"Han har med den ene Arm om hans Ryg understøttet den krummede Overkrop, og med
       den anden prøver han af en lille Tomling at væde hans tørre
       Læber; han kan ikke aabne dem, det kan kun Døden - den er jo
       heller ikke langt borte - aah! Du medlidende Knokkelmand! tag Las med! saa gjør Du en stor Velgjerning imod ham. Vil Du ikke, kommer han
       af sig selv.Ak ja! Ved deres Indtrædelse i Verden nøjedes disse to gamle Syndere
       med een Vugge; de skulle saamænd ogsaa forlade den i een Kiste, puttes i een Grav
       (derved er og en Besparelse for paagjældende Commune).Dersom dette hersens var en Konge paa Dødssengen, det blev noget ganske Andet.
       Det kronede Hoved - her dog uden Krone - paa en Fløjelspude,
       Livlægen med sine Ridderordener, allerunderdanigst  knælende for Allerhøjstsamme, rækkende
       Majestæten - ikke Finkel i en Bliktingest - men Naphta i en
       Guldskee, en smukt grupperet, pligtskyldigst grædende Halvkreds af Prindser,
       Prindsesser og Hoffolk, ventende paa det skjæbnesvangre Øjeblik, da der
       fra Altanen kan udraabes til det sorgbetyngede og glædedrukne Folk: Kong Laurentius er død, Kong Maximilian
       leve! - Det vilde klinge ganske anderledes end: Natmanden Las er creperet, Natmanden Mads følger efter.Godnat! og sov vel tilhobe!