MINDRE DIGTEURANIENBORGTycho Brahes SlotDu Vandringsmand ved Søen,O stands din raske Gang!Vend hisset dig mod Øen,Og hør min Mindesang.Vend derhen dine Tanker,Din Længsel og din Sorg:Paa hine gule BankerStod før en Ridderborg.I længstforsvundne DageVar den i Glands og Magt.Nu er der knap tilbageRuiner af dens Pragt.Men i de gamle TiderDa var den høi og stor,Og saaes til alle Sider,Og kneisede fra Jord.Den ikke monne væreFor nogen Viking bygt:Urania til ÆreDen reiste sig saa trygt. Fra Menneskenes VrimlenVed Havet skilt den laae,Og hæved sig mod Himlen,Og til de Stierner smaa.Høit kneiste Borgetinden,Dens ranke Spiir derhos;Der dreied sig for VindenEn gylden Pegasus.Forunderlige TaarneI Nord og Syd man saae,Af stærke Piller baarne,Og med Altaner paa.I alle Borgens Kanter,Ihvor man og mon gaae,Man mægtige QvadranterOg store Sphærer saae.De Sale monne prangeI muntre Farveskiær.Af Haver var der mange,Med Blomster og med Træer.I Volden var befæstetMod Øst en Port saa stor,En anden imod Vester,Og Spiir i Syd og Nord.Alt fiernt man høre kunde,Naar man gav derpaa Agt,De fire store Hunde,Som holdt ved Porten Vagt.Den fromme Ridder trængteSig ei i Ledingsfærd,Paa Væggen bort han hængteSit Harnisk og sit Sværd.Fra Jorden og dens JammerHan gierne flygte gad,Naar i sit stille KammerVed Midnatstund han sad.Da hæved han sit Øie,Alt i den Nat saa lang,Og spored i det HøieDe lyse Stierners Gang.Og Stiernerne hans RygteBar over Land og Sø,Saa Konger selv besøgteHam paa den lille Ø.Men Stiernerne de blinkedTil andre Lande hen,Hans Skiæbne bort ham vinked,Han kom ei meer igien.Alt længst de stolte MureEr siunkne hen i Gruus,Og Ploven monne fure,Urania, dit Huus.Men hvergang Solen daler,Seer den til Hveen huld,Hvor Aftenrøden malerSig end erindringsfuld. Veemodig Maanen ilerForbi sin elskte Kyst,Og Freyas Stierne smilerMed hellig Elskovs Lyst.Da røres det, og tindrerI Borgens dybe Grund:Den troer, at den erindrerEn gammel Aftenstund.For nogle ØieblikkeDen gierne op vil staae,Men ak! det kan den ikke,Saa maa den plat forgaae.VAAREN OG FREDENHeld os! Den Gamle med riimfrosne Lokker,Vinteren, flyer:Vaaren, bekrandset med himmelblaa Klokker,Livet fornyer.Kampen var haard, men den Freden mon bringe;Seiren skal klinge,Løftet paa Tonernes mægtige VingeHøit mod de purpurne Skyer.Digteren, vakt af de første ViolersYndige Blad,Aabner sin Barm for de himmelske StraalersQvægende Bad, Bryder sin Larve med Sommerfuglvrimlen,Flagrer mod HimlenOver Convallernes hilsende Stimlen,Vinget, forynget og glad.Ind under Bøgenes grønnende Kroner,Salig i Aand,Vandrer han hen over Skovanemoner,Lyren i Haand.Bogfinkens Qviddren hans Læber indvier;Og naar den tier,Hilser han Vaaren med Vaarmelodier,Løsnet af Vinterens Baand.Vinterens Sorger og Glæder nu dølgerGlemselens Flor.Flora kun vinker ham nu, og han følgerGlad hendes Spor.Vintren er flygtet og Striden hernedenBort fra det Eden,Hvor hendes Smaa om et Altar for FredenSamles i duftende Chor.Derfor om Vaaren og Freden hans SangeGienlyde nu.Fiendskab, hin sorte, opfostret i langeNætter med Gru,Fly med den flygtende Vinter mod Polen!Varmen af SolenUdklækker Hierternes Blomst med Violen,Fredelig Sang og fredelig Hu.Nympher og Fauner ved Lyren han atterSamler om den;Hellige Taarer, begeistrede LatterVækker han end.Satyren bringer ham vingede Pile,Gyldne, der smile.See, hvor de flyve, og naae, hvor de ile,Himlen og Jorden igien!Saares der nogen, da huske han,Striden Blot er en Fest,Smile ved Saaret, og drage fra Siden,Sadle sin Hest!Thi har vi Fred, kun i krigerske LeireBør vi den feire:Stedse Tornering og festlige SeireFreden forherliged bedst.Du, som har Aarstiden vakt af sin Dvale,Høit paa din Gang,Hersker af Solen, og Drot af Kastale,Smiil til min Sang!Nær i mit Hierte den Flamme, du tænder!Lær mine HænderDobbelte Greb i din Stræng, som udsenderPilens og Tonernes Klang!TYCHO BRAHES FARVELSolen sank bag grønne Lund,Og den lyse, fulde MaaneMellem Sjølunds Kyst og SkaaneStraaled over Øresund.Hvælved om UranienborgSig den lyse Stjernebue.Tycho stod i Maanens Lue,Monne Landet rundt beskue,Tankefuld, med dæmpet Sorg.Og han sagde: Fædreland!Siig mig dog, hvad var min Brøde,Da din Søn du bort at stødeFra dit Hjerte nænne kan?Har du glemt min Kjærlighed?Det var mig, som monne bæreOp til Stjernerne din Ære;Hele Himlen kan jo væreVidne til min Sønlighed.Mit Chaldæa her jeg fandt.Ak! I elskte danske SletterVise jo i lange NætterHimmelen til hver en Kant.Derfor, elskte Fædrejord,Fremfor alle Verdens LandeHar jeg elsket dine Strande,Og paa dem bør Templet standeFor det lyse Stjernechor.Men Urania sin VenVil et andet Hjem berede,Hvorved hendes Kunst kan bredeSig til andre Lande hen.Dunkelt jeg kun Veien seer,Stjernerne maae den betegne.Ligemeget, hvad for Egne!Er ei Himlen allevegne?Hvad behøver jeg saa meer?BARCAROLELette Bølge! naar du blaaner,Gjennemsigtig, lys og klar,Himlens Farveskjær du laaner,Selv du ingen Farve har.Himlen ei, kun Himlens BilledHviler i din dybe Favn;Aldrig er din Længsel stillet,Den er evig, som dit Savn.Bølge! hvor du klarest rinder,Speiles Himlen i dit Bad;Ak! din Længsel Hjertet minderOm hvad Skjæbnen skiller ad.Hjerte! du bør ikke klage!Selv Naturen føler Savn;Trøst dig, hvis du har tilbageKun et Billed og et Navn.BARCAROLENatten er saa stille,Luften er saa klar,Duggens Perler trille,Maanens Straaler spilleHen ad Søens Glar.Bølgens MelodierVugge Hjertet ind;Suk og Klage tier,Vindens Pust befrierDet betyngte Sind.STJERNEHIMLENJeg ruller mig om min faste Pol,Og bliver stedse den samme.I Vest nu synker den matte Sol,Saa begynder i Øst min Flamme.Endnu jeg selv kun glimter svagt,Mine største Lys kun tindreSom Forbud om den kommende Pragt,Naar jeg tænder de talløse mindre.Gud veed, for hvem jeg smykker mig saa,Der er Ingen, som mig betragter;Alt Andet gaaer man og gaber paa,Men paa mig saa lidet man agter.Paa Maaneskinnet man giver Agt,For Karretens Lygter at spare,Men paa Stjernehimlens unyttige PragtLidet man tager vare.Naar Sværmen er draget i Staden ind,Sit forskende Blik den senderTil Hovedvagts-Uhrets rødlige Skin,Hvor en Lampe bag Skiven brænder.Paa det evige Uhr den aldrig seer,Som den evige Tid os tyder,Fra hvis Røst ei Time blot og Qvarteer,Men Aartusinders Klokke lyder.Mængden kravler i Blindhed omMellem lave, smaalige Sysler;Min ustandsede Gang er Tidens DomOver Hver, som pusler og nysler.Men du, som ønsker i Fred at boe,Uforstyrret af planløs Iver,Hæv dig til mig, og prøv den Ro,Som min rolige Rhythmus giver.Og er du døvet af Mængdens Raab,Af de Stemmer, som huje, som skrige,Saa bad dig og styrk dig ved kjølig DaabI det stille Hav i mit Rige.Mine Stjerner tie paa deres Gang,Ei høres Lyd eller Stemmer; Kun Tanken sporer en stille Sang,Som Øret ikke fornemmer.Hos mig du lever et Liv, som svandt,Du lever med Guder og Helte,Hvis forklarede Skikkelser Sagnet bandtTil mit brede, funklende Belte.Her Fablens Konger og Dronninger staae,Med dens Udyr, Drager og Slanger,Hvis Navne lød fra den oldtidsgraaeTotusindaarige Sanger.O Menneskebørn, som foragte min Skat!Eders Amme jeg er, tør jeg mene:Jeg fortæller jer Eventyr hver Nat,Og I sove derved som Stene.WEYSEProlog til Forestillingen af Macbeth paa Weyses Fødselsdag,den 5te Marts 1843.Fremsagt af Fru Heiberg.Den femte Marts er kommen igjen,Men hvor er vor og Musernes Ven,Hvis Navn gav Dagen sit Minde?Til Roskild har de vor Sanger bragt,Hvor Kilderne sagtelig rinde,Hvor Kirken stander i Oldtids Pragt,Orgelet bruser derinde.Bestandig hans Sind, hans Hjerte var vendtMod Issefjords det graa Monument,Som bereder Kongerne Hvile.Tidt sad han bag Kirkens gothiske Muur,Lod Haand over Orgelet ile,Og danned af Toner en Architectur,Hvortil selv Englene smile.For ham var Alvor i Toners Leg;Til Herrens Ære hans Hymner stegSom gothiske Spiir saa kjække;f Toner formet en Kuppel stodPaa tonende Søilers Række,Af farvet Lys der bølged en FlodUnder det mystiske Dække.Og naar ned til Jorden hans Tanke steg,Naar Orglet han bytted med Strængeleg,For Jordelivet at male,Snart Kampens Bjergtop stod for vort Syn,Snart Fredens hellige Dale,Man hørte Sjælens Torden og Lyn,Hørte dens Nattergale.Men laante hans Kunst Digterens Ord,Da pleied han dem med Ømhed storSom fattige Smaa, der klage;Han Klæder og Føde skjænkte dem,Han lærte dem at behage,Han sendte dem fra sit rige HjemHerligt smykte tilbage.Og eied han ingen andre Smaa,Som nu til hans Grav forladte gaae,Mens Taaren ikke kan standse,Dog Een sig nærmer som Faderløs,Og bringer barnlige Krandse,Hvis Blade mildt over Graven strøes,Og det er deri danske Romance.Den danske, - ja, thi Weyse var dansk,Han selv og hans Musa fædrelandsk,En Gaade for fremmede Zoner.I Danmark slog den Stamme sin Rod,Som bar hans lønnende Kroner,Og Den, som ikke vort Sprog forstod,Forstod ei heller hans Toner.Selv Den, som blot om hans Værker veed,Men ei har kjendt hans Personlighed,Hvor Meget tabte han ikke!Dog af hans Nærmeste vist ei FaaSig hid til hans Fest beskikke,Og vist hos mangen en Ven der staaeVeemods Taarer i Blikke.O! mindes du, naar han kom i dit Hjem,Det Smiil, som alt han lokkede fremVed ind ad Døren at træde?Det Ord: "det er Weyse!" anelsesfuldtBebuded en munter Glæde,Og Glæden bragte han med sig huldt,Naar i Stuen han tog sit Sæde.Han var dig altid en elsket Gjæst,Af den mindste Kreds han danned en Fest,Om Alt forstod han at tale;En Sangfugl var han under det Frie,Under huuslige Tag en Svale,Hans Følelses Dyb, hans Vids IronieKan blot Erindringen male.Du mindes hans Aand, du mindes hans Skjemt,De lystige Viser du ei har glemt,Hvormed han vakte din Latter.Men ogsaa du mindes, hvad ei saa tidtDu finder i Verden atter:Det ædle Hjerte, trofast og blidt,Som i Prøvens Time man skatter.Dog, Ordet er her ei Venskabs Tolk,Hans bedste Ven er det danske Folk,Til Folket er Ordet rettet.Snart lytter det til hans Rhythmers Dands,Naar Teppet er atter lettet,Naar han binder sig selv sin bedste Krands,Af evige Toner flettet.GADEVISERFREDRIK OG CLARAJeg kom bag Plankeværket,Og slap i Haven ind.Mon Ingen mig har mærketI dette Maaneskin?Nu stille, ganske stille,Med sagte, lydløst Fjed!Nu staaer jeg, hvor hun vilde,Paa vort bestemte Sted.Her hilses jeg alt af den blendende Jasmin,Men hun, som jeg venter, er mere hvid og fiin.Imorgen til Armeen! idag til Favnetag!Imorgen bliver meget forskjellig fra Idag.Ja, sjelden er i StadenEn Have som den her.Og adskilt kun ved Gaden,Er Volden ganske nær.Tidt stirred jeg fra BankenHertil, og saae mig blind,Men kom dog kun med TankenI Paradiset ind.Nu staaer jeg herinde, jeg er i Lykkens Havn,Om lidt skal den Skjønne sig hvile til min Favn.Imorgen til Armeen! idag til Favnetag!Imorgen bliver meget forskjellig fra Idag.See Maanen, hvor den seilerHen over Voldens Kant!Det venstre Lys den feiler,Saa er den Haabets Pant.Maaskee dog, naar den fylderSin hele Runddeel ud,Min Bleghed den forgylderOg Taaren hos min Brud.Hvad Skjæbnen vil bringe, det lad den bringe kun!Idag er jeg vis paa en salig Afskedsstund.Imorgen til Armeen! idag til Favnetag!Imorgen bliver meget forskjellig fra Idag.Hvor smukt nu Maanen skinnerPaa denne Gyldenregn!Men ved dens Lysning finderJeg hist et bedre Tegn:Den hvide Kjole glimter,Jeg kjender denne Dragt;Det mørke Shawl jeg skimter,Om hendes Hoved lagt.O Clara! vi mødes til Afsked denne Qveld,Men lifligt som Velkomst mig følger dit Farvel.Imorgen til Armeen! idag til Favnetag!Nu glemmer jeg Imorgen, og lever for Idag.CLARAS EENSOMHEDNu vanker jeg atter til Haven hen,Men Fredrik er ei i dens Gange.Jasminen den sender sin Duft igjen,Men sender den ei til min Ven.Men tys! henad Voldens grønnende StiDer nærme sig glade Sange.En Skare gaaer forbiOg jubler i det Frieden kjendte Melodie.O Toner! I ligne Fugle smaa,Men jeg er lig en Fange:I kjækt over hele Landet gaae;Til Fredrik I ogsaa vil naae.Her gik jeg med ham, som jeg har saa kjær,Ved Maanens Belysning paa Løvet.Nu Solen gaaer ned bag Voldens Træer,Men Maanen og han er ei her.Nu høres igjen den Klang saa bekjendt,Paa Volden sig hæver Støvet;Med Spil et RegimentNu trækker, hjemad vendt,Ved Nørreport omtrentNu synger det hele Mandskab med,Mig Sangen gjør bedrøvet.Til Krigen min Tanke flyer afsted,I Krigen kun finder den Fred.Den Længsel, det Savn, som har fyldt mit Sind,For Træer kun og Buske jeg skrifter,Og vikler mig ud ved Aftnens VindAf Dagens det grublende Spind. Men ængstende Tanke, som jeg betvang,Mig Luften tilbage vifter;Thi Tankens EfterklangMig følger paa min GangI Landsoldatens Sang.De Toner jeg altid hører kun,Mens Dag med Dage skifter,Og venter jeg Fred i natlig Stund,De følge mig selv i min Blund.Kun Den, som har prøvet i EensomhedAt tysse paa Sorgen, der græder,Og grave sin Angst i Hjertet ned,Kun Den min Urolighed veed.Og spurgte jeg Aftnens Vind, i min Nød,Om Bud fra de fjerne Steder,Som Svar igjen det lød:Han er, hvor Æren bød,Og kjæmper til sin Død.O lad mig ei tænke meer derpaa!I Stuen ind jeg træder;Et Smiil jeg de Andre vise maa;Min Frihed, farvel! jeg maa gaae.CLARA OG HENDES SØSTERMen Clara! hvorfor rødmer du ved Berlings Avis?Den er jo dog ellers anstændig.Og see dog! nu du blegner og er kold som lis!Hvad er det, som gjør dig elendig? - O Søster! forstyr mig dog i Læsningen ei!Af Uro mit Hjerte vil briste!Jeg følger med de Kjække paa Kampens Vei,Og læser nu just paa det Sidste.Ak ja, den ubehagelige Krig, denne her!Men Eet er der dog, som jo trøster:At Ingen er derovre, som just er os nær ...Hvad feiler dig, Clara? du ryster! ...- O Søster! forstyr mig dog i Læsningen ei!Af Uro mit Hjerte vil briste!Jeg læser om de Faldne paa Kampens Vei,Jeg læser den rædsomme Liste.Ak ja! den ubehagelige voldsomme Død!Den Livet af Ungdommen blæser.Men see dog! nu din Kind jo bliver purpurrød!Hvad er det, hvorom du nu læser?- O Søster! Jeg undres, du begriber det ei,Jeg læser en gladere Liste:Fra Lieut'nant til Captain fører Ærens Vei,Jeg sandelig ikke det vidste.Hvad hjelper, at du smiler og du græder derved?Ved Krigen din Tanke kun hænger.Der kommer vel den Dag, da man igjen har Fred,Nu vel da, saa plag dig ei længer!- O Søster! mit Sindelag begriber du ei;Du nok det begreb, om du vidste:Den Helt, hvorom jeg læste, ham elsker jeg,Lad Hemmeligheden saa briste!DEN FRIVILLIGE I INDQVARTERINGHer hos denne Præst jeg aander atterEfter den Strabads, hvoraf jeg led.Her jeg lever høit, og Præstens DatterViser mig den største Høflighed.Kaffe hun mig bringer selv, den Søde,Men hun tøver kun et Øieblik,Mens hun kommer Sukker i og Fløde;O! hvor smager da den brune Drik!Nylig, da hun Kaffen ind mig bragte,Greb jeg hendes Haand og holdt den fast.Vel hun rev den løs, men ganske sagte,Mens jeg fik et tvivlsomt Øiekast.Jeg er jo dog Fædrelandsforsvarer,Sagde jeg, men derpaa svarte hun:Er De det, Hr. Jensen? jeg erfarerDet for første Gang af Deres Mund.Herre Gud! jeg udbrød, halv i Vrede:Er jeg ingen drabelig Person,Var jeg dog i Krig, og Den, som bedeTør om Deres Haand, var ei Kujon.- Hvo betvivler, De var blandt de Kjække?Svarte hun, og rakte Haanden: menSkal jeg den til hver en Modig række,Faaer jeg dog nok altfor mange Mænd.Saadan hun mig driller, denne Pige,Svarer ikke Ja, ei heller Nei,Saa jeg ikke rigtig veed at sige,Om jeg er forlovet, eller ei. Tidt, naar hos de Gamle Plads jeg tager,Og i hendes Øine læse vil,Dreier hun sig om, og saa det mager,At hun just mig vender Nakken til.Men i Kirken hun sig ikke rører,Der hun sig dog ikke dreie tør.Hver en Søndag der jeg Præken hører,Saa gudfrygtig var jeg aldrig før.Men det maa man denne Præst og lade,At han præker overmaade godt,Men kun altfor kort, og det er Skade,Stundom i halvanden Time blot.Naar jeg skal herfra, da vil det væreRette Tid at fordre sanddru Svar.Lad saa Haabet briste eller bære,Naar jeg kun faaer Vished, reen og klar.Men ifald det lykkes, da er Tingen,At min Stilling dog mig Knuder gjør:Hvordan skal jeg her vel skaffe Ringen,Som paa hendes Haand jeg sætte bør?Dog, jeg skal nok hjelpe mig fortiden,Thi jeg har en preussisk Epaulet,Som jeg selv erobret har i Striden,Den er sølvbroderet, nok saa net.Den som Troskabs Pant skal klare Sagen,Jeg den løser ind, det har ei Nød,Enten med en Ring paa Gjensynsdagen,Eller paa en Kampdag med min Død.DEN YNGRE DIGTERSKOLEVed Festen for Adam Oehlenschläger.Den 14de November 1849.At Danmark er et lidet Land,Man tidt nok faaer at høre,Men fagert er ved Skov og Strand,Hvor Skjalde Harpen røre.Her var og er et Sangerchor,Dets Tid er ikke svunden:Paa stærke Vinger mangt et OrdSaa vide fløi i Lunden.Vel synger Hver sin egen Sang,Hver har sin egen Stemme,Hos Alle dog en fælleds KlangSig lader grant fornemme.Fra første Mand i ParadiisNedstamme Smaa, som Store:I Skjaldes Kunst vi ligerviisParnassets Adam spore.Vort Land var skjønt fra Arilds Tid,Et Paradiis i Norden,En Have, venlig, lys og blid,Som ingensteds paa Jorden.Beredt var Alt, var saare godt,Det stod i bedste Pleie;Der mangled det en Adam blot,Som Haven tog i Eie.Han kom, og hvad hans Øie saae,Han oplod for os Andre;Da lærte vi først ret forstaaeDen Vang, hvorpaa vi vandre,Hvad Stjernen seer i Skyens Rift,Hvad Skoven har for Tanker,Hvad Havet dølger i den Drift,Som i dets Pulsslag banker.Og som vort Lands Natur sin TolkHar i sin Adam fundet,Har og Naturen i dets FolkVed ham Bevidsthed vundet.Den danske Kraft og KjærlighedStod frem i lyse Minder;Til Kilden han har ført os ned,Hvorfra vort Livsvæld rinder.Og derved har han faaet den Magt,At hvor en Harpe klinger,Er i dens Tone Noget lagt,Som ham en Gjenlyd bringer.En Stammefader, end i Kraft,For ham vi tømme Glasset,Vi hilse ved dets ædle SaftVor Adam paa Parnasset.ADELAIDE GREVINDE AF BOMBELLESfødt Brun.De samle sig, lig underfulde Drømme,De rige Minder fra en svunden Vaar,Lig gyldne Skyer, som paa Himlen svømme,Skjøndt Solen under Horizonten staaer.Mon Phantasus sit Fyldehorn vil tømmeI Tryllekredsen, som hans Scepter slaaer?De samle sig i stærke, tætte Klynger,Og Dødens Budskab deres Liv forynger.Hvor skal en vildsom Tanke helst sig fæste?I dine Skove, dunkle Frederiksdal,Hvor Skarer mødtes, for det Huus at gjæste,Der vinkede fra Søen klar og sval.Naar Rosentiden gav sin Skat tilbedste,De flokkedes, for i den gjæstfri SalAt mødes, skilles, sig uhindret spredeVed Søens Rand og mellem Havens Bede.Da mødte dem et Syn paa disse Steder,Og Alles Blikke fængsledes med Magt:En ung og ædel Skikkelse dem træderImøde, hyllet i den hvide Dragt;En blegrød Rose, som end Duggen væder,Er tidt i Haarets gyldne Fletning lagt;Et mildt Velkommen byder hun de Mange,Der søge hendes Fjed i Havens Gange.Og hvo var ei blandt Dem, hun kunde samleOmkring sig og fortrylle deres Sands?Her saae man Mænd og Qvinder, Unge, Gamle,Saae Kongehusets straalerige Glands,Udpræget Aand med dem, som endnu famle,Og Høiheds og Fortjenesternes Krands,Og unge Laurbær, fjerne fra at grønnes,Der modnedes i Skyggen af den Skjønnes.Thi Hun var smykket alt med Daphnes Kroner,De bragtes af Europas første Mænd,Hvem hendes Minespil og Ord og TonerTil undrende Begeistring reve hen.Og hendes Priis blev hørt fra Digterthroner,Og mange Tungemaal forkyndte den;Berømtheds Krands, Tribut fra fjerne Lande,Var slynget om en attenaarig Pande.Og Danmarks Digtere, de to, de store,Som i usalig Tvedragt skiltes ad,I deres Sange kan dog Verden spore,At her forsvandt Uenighed og Had.Til Hendes Fane de dog Begge svore,For Hendes Fod de lagde Hver sit Blad,Og Hende nær, ret som ved Orpheus Strenge,Det Stridende foreente sig saalænge.Ak! Hun, som kunde Digterne besjæle,Berømtheds, Ungdoms, Skjønheds Straalevæld,Det Hele gjemmes nu bag trange Fjæle,Det Hele hviler i et Gravcapel.Og Digterne, der sang om hende, dvæleNu selv bag Underverdnens haarde Fjeld:Den Ringeste kun bleven er tilbage,For hendes Støv at hilse med sin Klage.Dog ei til Støvet jeg min Sang vil binde,Ei til en Ligfærd bringe den som Krands.Langt hellere, min Ungdoms tro Veninde!Jeg tænker Dig i uforandret Glands,Hvor Intet, som er ædelt, kan forsvinde,Og Intet, som stod præget for Din Sands,Hvor Natten, som for evigt nu Dig fjerner,Er Himlens Dyb med Evighedens Stjerner.BEMÆRKNINGER.Grundlaget for nærværende Udgaves Text er Originaltrykkene: for Universitetskantaten fra 1839, for "Nye Digte" fra 1841, for "Nøddeknækkerne" fra 1845 og for "Valgerda" fra 1847. Originaludgaverne er sammenholdt med den eneste senere, af Forfatteren selv besørgede Udgave i Poetiske Skrifter II (1848) p. 313-430, IV (1848) p. 373-479, VII (1849) pr. 125-68, 191-207 og VIII (1849) p. 144-51. Hvad angaar de i nærværende Udgave optagne "Mindre Digte", findes Oplysning om Originaltrykket nedenfor ved hvert enkelt Digt.Afvigelserne mellem Originaltrykkene og den senere Udgave er faa og indskrænker sig for det meste til mindre Forandringer i Retskrivning og Tegnsætning; ved Digtet "Uranienborg" blandt de her optagne mindre Digte er Ændringerne derimod større, og dem skal der paa sit Sted gøres Rede for.UNIVERSITETSKANTATEN.Musikken er af Weyse. Kantaten anvendtes første Gang ved Reformationsfesten den 11. Novemb. 1839 og er stadig i Brug ved Siden af de senere, i samme Anledning forfattede Kantater af Ernst v. d. Recke og Niels Møller.A. P. Berggreen: C. E. F. Weyses Biographie p. 121-22, hvoraf det ses, at Kantaten i den Skikkelse, hvori den først af Forf. indleveredes til Universitetet, efter H. N. Clausens Mening var uantagelig, fordi Heiberg ikke havde besunget Reformationen, men den hegelske Filosofi;  Konsistorium vedtog, at den skulde omarbejdes, og herfor maatte Heiberg bøje sig.Talen ved Reformationsfesten i 1839 holdtes (paa Latin) af Professor Dr. jur. A. V. Scheel (refereret i Kjøbenhavns Universitets Aarbog f. 1839 p. 187 ff.) og var i høj Grad en Forherligelse af Reformationen paa Middelalderens Bekostning; om Kantaten staar der i samme Univ. Aarbog (p. 189) intet andet end: "Sange udførtes af Studerende".4 fortæret Johan Huss! | ... slynges af en Svane, den bøhmiske Reformator blev som Oprører mod Pavedømmet brændt 1415. Efter et senere Sagn, der berettes bl. a. af Holberg, som dog ikke tror derpaa (Kirkehistorie I p. 893), skulde han paa Baalet have sagt: "I steger i Dag en Gaas [det bøhmiske Ord "Hus" betyder "Gaas"], men hundrede Aar efter skal komme en Svane, som I ikke skal kunne dræbe", med hvilke Ord han varslede om Luther.5 ved Catharinas Haand, Katharina von Bora, Luthers Hustru; hun var opr. Nonne, som han var Munk.6 Wartburg, Bjærgslot i Nærheden af Eisenach; her fandt Luther Tilflugt i 1521, og her paabegyndte han sin berømte Oversættelse af Bibelen til Tysk.NYE DIGTE.Bogen har paa Titelbladet Aarstallet 1841, men den udkom allerede den 21. December 1840. Af "En Sjæl efter Døden" foreligger kommenterede Skoleudgaver ved Alfr. Ipsen (4. Udg. 1921) og ved O. Schlichtkrull (1919; 2. Udg. 1929); til Schlichtkrulls Udgave, der giver mange nye og værdifulde Oplysninger, har H. G. Topsøe-Jensen i Danske Studier 1919, p. 180-85 meddelt forskellige supplerende Annotationer. Med Ipsen og Schlichtkrull som Hjemmel er enkelte Bemærkninger anført i det følgende. En Særudgave haves 1918 af "De Nygifte" med Indledning af Hans Brix.O. Borchsenius: Fra Fyrrerne II p. 19 ff.; Georg Brandes: Samlede Skrifter, 2. Udg. I p. 419-25; Hans Brix: Fagre Ord p. 235-55; Alfr. Ipsen i Museum 1893 II, p. 316-20;  O. Schlichtkrull i Danske Studier 1917, p. 97-110; Julius Lange: Udvalgte Skrifter I p. 354-56.Brev fra B. S. Ingemann 26/12 1840 til Fru Rosenørn (Brevvexling mellem Ingemann og Fru Rosenørn p. 12); fra Signe Læssøe 20/1 1841 til Henriette Hanch (Nicolaj Bøgh: Signe Læssøe p. 162-63, jfr. sstd. p. 178); fra H. C. Andersen 22/1 1841 til Henriette Hanch, 28/4 1841 til Signe Læssøe og 6/11 til X. Marmier (Breve fra H. C. Andersen II p. 17, 37 og 54 f.); fra Fr. Paludan-Müller 23/1, 1841 til C. Paludan-Müller (Breve fra Fr. Paludan-Müller p. 29); fra J. Th. Lundbye 26/1 1841 og 12/4 1842 til L. Frølich (F. Hendriksen: Lorenz Frølich p. 50 og 77); fra C. Hauch 32/5 1841 til Oehlenschläger (Mindeblade om Oehlenschläger p. 417) og 13/6 1841 til H. C. Andersen (Breve til H. C. Andersen p. 211); fra Frederika Bremer 19/9 1841 til H. C. Andersen (Breve til H. C. Andersen p. 663); fra Ludvig Mynster 18/8 1842 til C. Hostrup (Breve fra og til C. Hostrup p. 21).Johanne Luise Heiberg: Et Liv genoplevet i Erindringen, Originaludg. I p. 411-12; Baronesse Stampes Erindringer om Thorvaldsen p. 40; om Oehlenschlägers Opfattelse se O. Borchsenius: To Digtere p. 138, om Weyses se Carl Thrane: Weyses Minde p. 82. H. C. Andersen har kvitteret for "En Sjæl efter Døden" 1842 i "En Digters Bazar" (Saml. Skrifter 2. Udg. VII p. 335-36 og 385) og 1855 i "Mit Livs Eventyr" (sstd. I p. 222-23) jfr. Edv. Collin: H. C. Andersen og det Collinske Hus p. 329-31.Martensens Anmældelse staar i "Fædrelandet" for 10.-12. Jan. 1841 (No. 398-400), jfr. Søren Kierkegaards spydige Bemærkning i Papirer IV p. 202-03; 1842 udgav Chr. K. F. Molbech under Pseudonymet "Adam Howitz" sin morsomme Satire "Johan Ludvig Heiberg efter Døden. Apocalyptisk Comedie i 4 Acter".Der er i den nyere, foran anførte Litteratur blevet fremsat den Anskuelse, at "En Sjæl efter Døden" skulde være skrevet i 3 Tempi: 4. Act i 1829 foranlediget ved Heibergs Kontrovers med N. P. Nielsen ang. Opførelsen af "Prindsesse Isabella"; 1., 2. og Størstedelen af 3. Act i første Halvdel af 1839, hvorefter disse Partier skulde være oplæste af  Heiberg under Opholdet i Ems i Sommeren 1839, hvor han og hans Kone var sammen med Adolph Drewsen og Frue, f. Collin; Partiet om H. C. Andersen og hele Afsnittet om Aviserne, begge i 3. Akt, derimod i Slutningen af 1840. Hertil bør bemærkes, at det hele er Konstruktion uden Hjemmel i samtidige Kilder. Hvad der er overleveret om Tilblivelsen af "En Sjæl efter Døden", indskrænker sig til Paludan-Müllers Udsagn til Georg Brandes (se Noten til p. 78), at 4. Akt var skrevet længe før alt det øvrige, og Andersens Bemærkning 1855 i "Mit Livs Eventyr" (Saml. Skrifter 2. Udg. I p. 223), at det "iøvrigt" er "sagt mig af Folk, som tidligere hørte ham læse Digtet, at jeg dengang ikke fandtes deri". Om dette er rigtigt eller ej, vides ikke; derimod vil det af Noterne til p. 63 ganske vist med Sikkerhed ses, at Afsnittet om Andersen maa være skrevet sent i 1840. Iøvrigt maa det hævdes, at der intet er i Tidsallusionerne, som peger mod 1839 fremfor 1840; hvad der var aktuelt 1839, var det ogsaa i 1840, og en Enkelthed i 1. Akt (se Noten til p. 33) viser afgjort en Affattelsestid senere end Sommeropholdet i Ems. Det bliver følgelig rigtigst at antage, at "En Sjæl efter Døden" med Undtagelse maaske af 4. Akt er blevet til i Løbet af 1840.Med Hensyn til den følgende Kommentar ønsker nærvær. Udgiver at betone, at der i "En Sjæl efter Døden" sikkert er flere Allusioner, end det nu er muligt at faa Øje paa, og at der er adskillige Steder, som han, i Modsætning til sine Forgængere, ikke har dristet sig til at kommentere, fordi Grundlaget for en Kommentar har syntes ham for svagt.14 Pan, i den græske Mytologi Skovens Guddom, der som saadan indjager Menneskene stærk, ubevidst Skræk (panisk Skræk). Hans Dyrkelse vandt vid Udbredelse, og den senere Oldtid betragtede ham ved en sproglig Forvexling som Symbol paa Verdensaltet; han optræder derfor her som Legemliggørelse af den panteistiske Idé, i Følge hvilken Gud ikke opfattes som en enkelt Personlighed, men som det almindelige og uendelige Væsen, der ligger til Grund for alt og rører sig i alt.19 helst i Samqvem med de gamle Guder o. s. v., Dryaden er i den græsk-romerske Mytologi Træets Gudinde, Najaden Kildens; Apollo er Solguden, hans Søster Maanegudinden (hos Grækerne Artemis, hos Romerne Luna).20 Indras Himmel, Indra er paa den indiske Mytologis ældre Trin en af de mest fremstaaende Guddomme, et Sidestykke til Nordboernes Thor.Bramanen, den indiske Offerpræst og Medlem af den øverste af de fire Hovedkaster.21 troer kun paa sin Genius derinde, Sokrates taler ofte om sin "Dæmon", den indre Stemme, der advarer ham, naar han staar i Begreb med at gøre noget forkert.hæves panisk til Idéen, panisk dvs.: panteistisk; for Platon er Idéerne, Almenbegreberne, en Verden for sig, det eneste i Sandhed værende og Aarsager til, at de sanselige Genstande er blevet til for os.Spinoza, berømt Filosof i det 17. Aarh. af jødisk Afstamning.22 paa Sanct Antons Fest, den hellige Antonius fra Ægypten, Munkevæsnets Fader, er Dyrenes Skytshelgen. Paa hans Festdag, 17. Januar, modtager Dyrene Kirkens Velsignelse, se H. C. Andersens Skildring heraf 1842 i "En Digters Bazar" (Saml. Skrifter, 2. Udg. VII p. 111-12).27 Paa denne Luxus kunde Meget spares, se Noten til p. 29.29 og kan Pensionen | Til de forarmede Finanser skjænke, i Sept. 1835 var Statsregnskabet, af Hensyn til de tilstundende Stænderforsamlinger, for første Gang blevet offentliggjort. Det vakte almindelig Forfærdelse ved Statsgældens Størrelse (129,8 Mill. Rdlr.), og i Okt. s. A. opstillede det liberale Partis vordende Hovedorgan "Fædrelandet" et Spareprogram, der blev Grundlaget for de følgende Aars Debatter i Stænderforsamlingerne og Pressen; der krævedes bl. a. Reduktion af Pensioner og Gager (jfr. "Fædrelandet" for 20-23/3 og 13/8 1840). En Maaned efter sin Tronbestigelse udtalte Christian VIII i Jan. 1840 overfor en Deputation fra Langeland de  berømte Ord: "Vi ville nu alle spare, hvor der kan spares" ("Dagen" 4/2 1840), og i Aug. s. A. rettedes i Adresseavisen en Opfordring "til Dannerfolket" om "ved Offer, aarlig frivillig Gageafdrag og flere andre Maader" at bidrage til Statsgældens Formindskelse. I 1842 stiftede F. C. Sibbern, J. C. Lindberg o. a. et Selskab til Statsgældens Formindskelse, mod hvilken Heiberg spydigt vender sig i den til Noten til p. 62 ("anticiperer") anførte Artikel.33 mig at forbinde | Med Stolemager Dessau, i Aarhus Stiftstidende 28/8 1837 havde Stolemager J. P. Dessau opfordret Folk til at tegne Aktier i et Skib for at udvandre til Amerika. Expeditionen, hvis Forløb fulgtes med Interesse ogsaa i den københavnske Presse, startede i 1838, men naaede ikke sit Bestemmelsessted; som Københavnsposten 15/1 1839 meddelte, blev Dessaus Skude i den spanske Sø bordet "af 3 carlistiske Kanonbaade med fem Svingbasser eller Smaakanoner" og slæbt ind til Bayonne, hvor Expeditionen opløstes. Det Oprør, som Tronprætendenten Don Carlos' Tilhængere, Carlisterne, havde rejst 1833 i Spanien, brød imidlertid sammen, da Carlistgeneralen Maroto og hans Troppekorps nedlagde Vaabnene 31. Aug. 1839, selv om enkelte forsprængte Skarer kæmpede videre til ind i Sommeren 1840. Naar Sjælen siger, at "nu" er der ingen Grund til at frygte Plyndring af Carlister, maa "nu" altsaa henføres tidligst til Slutn. af 1839, snarest vel til 1840 og er et Fingerpeg om, paa hvilket Tidspunkt i alt Fald dette Sted er skrevet.35 Man aandelig Bespiisning | Nu faaer i det Reale o. s. v., herpaa lægger Sjælen, som det ses af dens Bemærkninger p. 52 og p. 65, megen Vægt og viser sig herigennem som en varm Tilhænger af den i Trediverne herhjemme opstaaede Bevægelse mod Latinskolen til Fordel for en Realundervisning. Angrebet paa Latinskoledannelsen aabnedes 1833 i en Række Artikler i "Dagen" af Tage Algreen-Ussing, en af det liberale Partis første Førere, der ogsaa (i Jan. 1836) bragte Spørgsmaalet frem for Stænderforsamlingen i Roskilde i en stærkt patetisk  Tale, i hvilken han krævede Undervisning i Naturvidenskaberne, levende Sprog og Fag som Teknologi, Varekundskab, Handelsgeografi og Statistik: "Arme Ungdom, Du tørster efter at lære, men du bor i en Ørken, hvor intet Kundskabens Væld kan lædske din brændende Tunge. Skolen mangler. Arme Fædre! I vilde gerne ofre alt for at skaffe eders Børn nyttige Kundskaber, men hvor I vender eders Øjne hen: Skolen mangler. Arme Danmark! Du kunde eje en kraftig, dygtig, oplyst Middelstand, udrustet med Kundskaber, nyttige for Livet og frugtbare i deres Anvendelse, men du ejer den ikke, thi Skolen mangler." (Hans Jensen: De danske Stænderforsamlingers Historie I p. 448). Stænderforsamlingerne saavel i Roskilde som i Viborg sluttede sig ganske til Algreen-Ussing; 1836 nedsattes en Kommission til Udarbejdelse af en Plan for selvstændige Realskoler, og 1839 aabnedes en videnskabelig Realskole i Aarhus. Medens i den Diskussion, som førtes i Aviser, Tidsskrifter og selvstændige Pjecer, H. C. Ørsted og J. F. Schouw optraadte som ivrige Talsmænd for Realismen, gik J. P. Mynster ligesaa skarpt imod og holdt strængt paa den klassiske Dannelse. Det samme var Tilfældet med Heiberg, der i "Københavns flyvende Posts Interimsblade" for 1834 tog Del i Striden med en større Afhandling "Symbolik" (Pros. Skr. X p. 155-207), i hvilken han underkaster Grundlaget for almindelig Dannelse en nærmere Undersøgelse og hævder, "at den classiske Oldtid er et absolut Moment i vor Udvikling, og at det for alle i ideal Henseende dannede Mennesker er absolut nødvendigt at tilegne sig det."36 Og dog var Ordet Gud, jfr. Johs. 1, 1.37 saadan man lærer | Enhver, som Videnskab om ham begjærer, i 1836 disputerede Sognepræsten ved Trinitatis Kirke W. H. Rothe for den teologiske Doktorgrad med en spekulativ Afhandling om Treenigheden og Forsoningen, i hvilken det hedder, at "Gud er ufattelig, unævnelig, langt over Sands og Forstand, over Verden med Legem og Sjæl og hvad deri kan føles og  tænkes." For Heiberg med hans hegelske Anskuelse af Problemerne stod en saadan Opfattelse som ganske absurd, og han imødegik den derfor i en kritisk Anmældelse. Denne var opr. tiltænkt "Maanedsskrift for Litteratur", af hvilket han i sin Tid havde været Medstifter, men da dette ikke vilde optage den uden redaktionelt Forbehold (se Brevvexlingen herom i "Københavns flyvende Post", Interimsblade 31/3 1837), offentliggjorde han den 1837 i sit eget Tidsskrift "Perseus. Journal for den speculative Idee" (Pros. Skr. Il p. 1-112). Maanedsskriftet gav derefter, uden denne Gang at tage noget Forbehold, Sibbern Plads for et Modangreb og Generalopgør med den hegelske Filosofi (se Noten til p. 60).paa en anden Verdensklode | Vi fatte Gud ad Aare, ligeledes Hentydning til Rothes Disputats; Heiberg siger herom i sin Anmældelse: "Han statuerer, at Christus maa være en langt ufuldkomnere menneskelig Aabenbaring af Gud, end den, som finder Sted paa Solen, og denne igjen ufuldkomnere end den paa en eller anden Fixstjerne, og saa fremdeles. Men hvorfor? Her have vi nu den slette Uendelighed med sit hele empiriske Slæng: Fordi vor Jord kun er en Planet, underordnet Solen, hvorom den dreier sig, og fordi fremdeles Solen rimeligviis selv kun er en underordnet Sol, der overgaaes af andre Sole, og kun paa den fuldkomneste af disse kan det fuldkomneste Individ findes." (Pros. Skr. II p. 34).40 grave attisk Salt, søge klassisk Aand og Vid. (Attika er Landskabet om Athen, der i Oldtiden var Dannelsens Hovedsæde.)Mine Skyer commentere, "Skyerne", der er en af Aristophanes' berømteste Komedier, opførtes i Athen Aar 423 f. Kr.; den indeholder et voldsomt Angreb paa Sokrates og hans Skole (jfr. Noten til p. 46).42 Udtalen af den Slags | Som vi kalde her den slette, dels 1829-31 i forskellige Skoleprogrammer, dels 1835 i sin græske Grammatik havde Rektor S. N. J. Bloch i Roskilde søgt at bevise, at det græske Sprog i Oldtiden,  saaledes som i det 16. Aarh. Reuchlin modsat Erasmus af Rotterdam havde antaget, var blevet udtalt ganske som det nygræske Sprog i vore Dage; han blev imødegaaet 1836 i et særdeles dygtigt Modskrift af Lektor R. J. F. Henrichsen i Sorø, paa hvis Side andre Filologer som C. W. Elberling og F. C. Petersen stillede sig, men Bloch lod sig ikke anfægte og udgav i 1840 et nyt Program til Forsvar for sin Opfattelse.44 har gaaet i Handelsclasse, den ved Forordning af 1809 ang. de lærde Skoler givne Tilladelse til ved disse at oprette særlige Handelsklasser blev næppe noget Steds fulgt; i hvert Fald fra 1829 fandtes derimod vel besøgte Handelsklasser ved Borgerdydskolen paa Christianshavn, Det v. Westenske Institut og andre københavnske Privatskoler; i en af disse Skoler har Sjælen altsaa gaaet.45 det Nyt, som min Avis etc., af de københavnske Aviser havde alene "Berlingske Tidende" og "Dagen", begge konservative, Ret til at bringe udenrigspolitiske Efterretninger.46 Saadan lyder just den rette | Kundskab, hvortil sidst vi kom, nl. takket være Oehlenschlägers Tragedie "Sokrates", der 16. Decb. 1835 havde haft Première paa det kgl. Teater, men som kun oplevede fire Opførelser. Oehlenschläger lader Aristophanes, der hos ham er baade Digter og Skuespiller (i Sjælens Referat "Gjøgler"), være forelsket i Sokrates' Datter Daphne; overfor hende betegner han "Skyerne" - "dette flaue Lystspil" - som "en Ungdomsdaarskab", og overfor Dommerne, der skal dømme Sokrates, gør han ham offentligt Afbigt, idet han forbander det Øjeblik, da han forhaanede ham i sin Komedie ("Drengestregen, om den end var vittig"). Da Dommen er faldet, trøster han dybt bedrøvet hans Hustru og Børn ("Jeg staaer Jer nu i Husbonds, Faders Sted"), udkaster en Plan til hans Befrielse, som mislykkes, og opsøger ham endelig i Fængslet for, paa lige Fod, at udbede sig hans Agtelse:Jeg kommer meer ei for at redde dig,Jeg kommer ei for at beklage dig -Din Eiegodhed fik jeg Prøver paa;Men, Sokrates! den er mig ikke nok.Du roligt døer, jeg lever ikke roligt,Hvis ikke før din Død Du skienker migLangt meer endnu.SOKRATES.Og hvad?ARISTOPHANES.Din Agtelse!SOKRATES (smilende).Du underlige Aristophanes!Hvor falder Du paa Sligt? Og troer Du daJeg skiænkte dig det Bedste, som jeg eiedI dette Liv - min Daphne - hvis af HiertetJeg ei dig agted?ARISTOPHANESJa - Du agted migSom Een af Hoben, der fortrød sin Brøde;Som et godt stakkels Dyr, der sørger overSin Drengestreg. Men - store Sokrates,Du ei begriber, hvad der piner mig;Thi - ærlig talt - (her er ei Tid at spildePaa Ord og Omsvøb) - jeg er ogsaa Noget!Skiøndt ei saa stor som Du, endskiøndt udvikletPaa ganske modsat Viis - ei din Discipel;I Eet og Alt forskiellig fra dit Væsen,Som Morgenen fra Aftnen, Sokrates!Men ei som Nat fra Dagen.Samtalen slutter med, at Sokrates igen forsikrer Aristophanes om sin Agtelse og til Bevis herpaa forærer ham nogle Digte (!), som han har skrevet i Fængslet,  hvorefter de "omfavner hinanden", og Aristophanes gaar bort.I sin Anmældelse af Oehlenschlägers "Sokrates" siger Filologen F. C. Olsen, Poul Møllers Biograf, 1836 (Maanedsskr. f. Litt. XVI p. 408): "Hvad vilde den virkelige Aristophanes, som har levet, den elskværdige og vanartige, men altid dygtige Aristophanes sige, naar han saae, hvorledes hans Vicarius her fremstiller Grundene til at han skrev Skyerne som de meest intetsigende, og med hvilken Sønderknuselse han gjør Afbigt for "Drengestregen", begaaet i den "kaade" Ungdom, og staaer som en Synder for Sokrates, anraabende ham om Tilgivelse?"Paa dette Spørgsmaal har Heiberg i "En Sjæl efter Døden" givet Svar.47 Skrev Artikler i Raketten, af Tredivernes Smudsblade, "vistnok uden Sidestykke i vor Avisliteratur baade før og siden" (M. Rubin: Fredrik VI's Tid p. 516), var "Raketten" i og for sig det talentfuldeste. Det udkom 1831 -33 og redigeredes af Mathias Winther, der havde kendt bedre Dage og var optraadt i Litteraturen med Digte, Fortællinger og Skuespil samt som Udgiver af den første Samling af danske Folkeeventyr. 1832 dømtes han for grove Injurier som Tremarksmand til Fængsel paa Vand og Brød, men døde, inden Dommen exekveredes. Fra Midten af Trediverne tog "Raketlitteraturen" af, men Mindet om den levede; i Juni 1840 indeholder saaledes det konservative Blad "Dagen" en polemisk Artikel mod en Kollega med Overskrift: "Noget om vor politiske Raqvet Den Frisindede".48 Ha ved Styx!, Styx er i den græske Mytologi en af de Floder, der omgiver og gennemstrømmer Underverdenen, Dødsriget. At sværge ved Styx var efter græsk Opfattelse at sværge den helligste, ubrødelige Ed.49 en Orlogs-Digter-Stavn, af dette Udtryk er nærvær. Udgiver ikke i Stand til at give en, i egne Øjne plausibel Forklaring.en Kunstner har tilbage | Kaldet Hellas gyldne Dage, Thorvaldsen.en Digter uden Mage, Oehlenschläger.50 sex Rigsdaler | Til Musæet, efter langvarige, besværlige Underhaandsforhandlinger var Thorvaldsen ved Midten af Trediverne gaaet ind paa at testamentere sin Fødeby København alle de Kunstsager og Samlinger, han efterlod sig, paa Betingelse af, at de skulde udgøre et eget Museum og opstilles i en særlig, dertil egnet Bygning. Som Følge heraf udstedte en Kreds af Mænd med Jonas Collin, H. N. Clausen og N. L. Høyen i Spidsen i Jan. 1837 en Opfordring til det danske Folk om ved frivillige Pengebidrag at skaffe Midlerne til en Museumsbygning til Veje. Ligesom P. Hjort (se dennes Krit. Bidr. Polit. Afd. p. 355-66) var Heiberg, som det ses af et Brev fra ham, offentliggjort i "Københavnsposten" 23/2 1837, en bestemt Modstander af den valgte Fremgangsmaade. Oprettelsen af et saadant Museum var i hans Øjne vistnok en Nationalsag, men ingenlunde en Folkesag. "At opfordre Folket til at fremme et Anliggende, om hvis Værd det ingen Forestilling har, er altid misligt. Det kan let blive det Samme, som at lede det til en falsk Begeistring, en hyklet Enthusiasme for Gjenstande, som det ikke forstaaer, og ikke har Interesse for; men en saadan Disposition hos Folket vilde være beklageligere end Savnet af det for Resten saa ønskelige Museum."Mangen En dog Mindre gav, heri har Sjælen ganske Ret. Da Komiteen i Juni 1837 offentliggjorde Resultaterne af den udstedte Opfordring, viste det sig, at af de indkomne Bidrag var 3575 ikke over 1 Rdlr., 399 imellem 20 og 100 Rdlr., medens kun 47 oversteg 100 Rdlr. (H. N. Clausen: Optegnelser om mit Levneds og min Tids Historie p. 197).51 I en Kreds dog fremfor Alt, | Trykkefriheds-Selskab kaldt, i Marts 1835 stiftedes paa Initiativ bl. a. af H. N. Clausen, I. F. Schouw, F. C. Sibbern og H. C. Ørsted "Selskabet for Trykkefrihedens rette Brug", der bestod til 1848 og vandt stor Tilslutning; paa sit Højdepunkt talte det 5000 Medlemmer. (Julius Clausen i Hist. Tidsskr. 7. R. VI p. 317-65.) Det udgav et Ugeblad og en Række Folkeskrifter, som i store Oplag  spredtes ud over Landet, men sin største Betydning fik det ved i Enevældens Dage at være en Forskole for Deltagelse i det offentlige Liv. "Forhandlinger som de, der her gik for sig ved de aarlige Generalforsamlinger i parlamentarisk Form, vare noget hidtil ukjendt i den kongelige Residentsstad; de største Sale, der vare at finde, vare overfyldte, og Forhandlingerne dels om Forandringer i Selskabets Organisation, dels om offentlige Anliggender gave mangengang ikke de raad- eller lovgivende Forsamlingers Noget efter i Livligheden, hvormed de førtes, eller i Interessen, hvormed de fulgtes" (H. N. Clausen: Optegnelser om mit Levneds og min Tids Historie p. 185). Heiberg, der havde skrevet under paa den Adresse, som de samme Mænd, der i Marts stiftede Selskabet, i Febr. havde indsendt til Kongen mod en befrygtet Indskrænkning af Trykkefriheden, var for sit Vedkommende afgjort Modstander af det af Selskabet opstillede Formaal. Herom skrev han i Maj 1835 (paa Fransk) til sin Fader i Paris: "Man spørger: hvad vil Selskabet foretage sig? Det eneste Svar, man endnu har hørt herpaa, er dette: Man vil udgive et Ugeskrift, der skal levere Folkets lavere Klasser en oplysende og fornøjelig Læsning, der kan tjene til at kultivere dem. Det er alt meget vel, men man spørger paa ny: Er det, til at redigere et saadant Skrift, nødvendigt at have et Selskab paa et eller to Tusinde Medlemmer, hvoriblandt befinder sig Bagere, Traktører og Kvinder? Thi man finder allerede paa Listen over Selskabets Repræsentanter en Bager og en Traktør, saare honnette Folk i deres Fag, men som dog ikke vil kunne bestride Brødets og Vinens Sakrament paa Aandens Omraade. Hvor er forøvrigt det folkelige Talent, der skal hæve Folket ved sine Skrifter? Dertil behøves et Geni som Holbergs; men har man en Mand som ham, er Selskabet overflødigt, og uden ham vil det være det endnu mere. Selskabet tæller højst agtværdige Forfattere, som Fysikeren Ørsted, Professorerne Clausen, Schouw og Sibbern; men ingen af dem har lagt det Talent for Dagen, hvorom det her drejer sig. Alle de Herrer minder  mig om Hr. Cuvier, der var saa stor i sin Videnskab, men kun dummede sig i Politiken. (Jeg undtager Hr. Sibbern, thi han er langt fra at være stor i sin Videnskab.) Alle gode Skribenter danner, uden at tænke derpaa, et Selskab til Trykkefrihedens rette Brug; ethvert andet Selskab med samme Formaal synes mig latterligt" (Breve fra og til J. L. Heiberg p. 160-61).Folkebladet, Dansk Folkeblad udgivet af Selskabet for Trykkefrihedens rette Brug. Det begyndte at udkomme i Maj 1835, og blandt Medarbejderne var Mænd som C. N. David, H. N. Clausen, F. C. Olsen og I. F. Schouw.Sjæl, gaa du ad Helved til, jfr. Jul. Lange: Udv. Skrifter I p. 355-56.52 Man hylder her en tom Idealisme, | Og det Reale knap man kjender til, se Noten til p. 35.om ei tillige Nepotisme | Hos Embedsmanden driver smudsigt Spil, at saadant gik i Svang, var Mand og Mand imellem ingen Hemmelighed, men den første, der paa Prent gjorde opmærksom herpaa, var Overlærer Johannes Hage i Roskilde, en af Liberalismens tidligste Foregangsmænd. I "Københavnsposten" for 1835 (31/8 og 1/9) skrev han to Artikler, der vakte en Opsigt som faa andre Avisartikler herhjemme før og siden; de formentes i særlig Grad at sigte paa General Frants v. Bülow, Chefen for Frederik VI's Adjudantstab, og skal, efter hvad P. Hjort (Krit. Bidr., Polit. Afd. p. 109) fortæller, inden de tryktes, være blevet gennemlæst af sex Jurister. Hermed var Forholdet indanket for offentlig Kritik, og Nepotismen blev et jævnligt tilbagevendende Tema i Oppositionspressen (se f. Ex. i 1840 "Københavnsposten" for 2/2 og "Fædrelandet" for 24/4).bestikke med en god Douceur, om Embedsstandens Bestikkelighed se M. Rubin: Frederik VI's Tid p. 254 ff. og Villads Christensen: København i Christian VIII's og Frederik VII's Tid p. 218.efter de betydelige Summer, | Som knap til god Begravelse forslaae o. s. v., herom henvises til Villads  Christensen: København i Christian VIII's og Frederik VII's Tid p. 332-42. Under en 100 Rdlr., hvilket var mange Penge den Gang, slap man ikke fra en Begravelse, naar den skulde være blot nogenlunde anstændig, og jævnligt førtes der Klager herover i Dagspressen, se f. Ex. "Fædrelandet" for 22/4 1836 og "Københavnsposten" for 10/3 1840.Penge til en Baadsmand give, i den græske Mytologi er Charon Færgemanden i Dødsriget; han sætter de døde over de Floder, som omgiver og gennemstrømmer Underverdenen, og af hver, som han sætter over, erholder han et Pengestykke (en Obol) i Færgeløn, hvorfor en saadan Mønt af de efterlevende lagdes i den afdødes Mund. De, der ikke kunde betale, flakkede som Skygger omkring ved Flodbredderne, saa længe indtil Charon følte Medlidenhed med dem og satte dem over.53 fore et Slags Toldbodhund med Brød, i den græske Mytologi bevogter Hunden Kerberos (med tre eller flere Hoveder) Indgangen til Underverdenen. Men Sjælen tænker tillige paa Hundene, der om Natten gjorde Vagttjeneste paa Københavns Toldbod, og som ikke var at spøge med - saaledes meddelte "Københavnsposten" 2/2 1837, at en ung Pige, der tjente paa Toldbod-Vinhus, var blevet sønderrevet af et Par af disse Hunde, der ved at grave sig ind under Plankeværket var komne ind i Vinhusets Gaard; 16/2 kunde Bladet berolige Folk med, at Bestierne var blevet hængt. Endnu som gammel erindrer J. Plenge (Livet i Kjøbenhavn for en Menneskealder siden p. 21) sig denne Historie.en mac'adamsk Chaussee, den skotske Ingeniør Mac Adam, der døde 1836, er den første, som anlagde Veje af huggede Sten og Skærver. Gennem forskellige Tidsskriftsartikler og Bøger (se herom Maanedsskr. f. Litt. IV p. 213-21) henledtes i Tyverne den danske Offentligheds Opmærksomhed herpaa, og 1842 blev Strandvejen indtil Klampenborg makadamiseret. Det  er altsaa et højst moderne Vejanlæg, der fører til Helvede!54 alert, hurtig, flink.56 Anapæst, Versfod bestaaende af to korte (trykløse) og en lang (trykstærk) Stavelse: 57 prius, forudgaaende.59 Kjøbenhavnsposten, stiftet 1827, ophørt 1859, opr. nærmest et litterært Blad men i Trediverne under Ledelse af J. F. Giødwad og Orla Lehmann politisk et Hovedorgan for Oppositionspartiet, efter 1839, da J. P. M. Grüne (Drejersvend af Profession) havde overtaget Redaktionen, med yderliggaaende radikal Tendens. Under de litterære Kampe i Slutn. af Tyverne havde Bladet været Organ for Heibergs Modstandere, og Animositeten mod ham bevarede det usvækket gennem Aarene; i 1840 rettede det (26/1) et voldsomt Angreb paa den hegelske Filosofis danske Talsmænd (Heiberg og Martensen) og den Aand, som af dem skabtes hos de studerende ved Universitetet; da Martensen skarpt tog til Genmæle i "Fædrelandet" (29/1), svarede "Københavnsposten" 1/2) med en Artikel under Overskrift "Philosophisk Sufficance i Fædrelandet". At "Københavnsposten"s Angreb paa den hegelske Filosofi har afficeret Heiberg, fremgaar af, at de paagældende Numre findes blandt hans efterladte Papirer i Rigsarkivet, forsynet med talrige Randbemærkninger (Schlichtkrull).din Adresavis, "Adresseavisen" (1759-1908) var væsentligst Avertissementsblad, men indeholdt bl. a. ogsaa Digte (jfr. nærvær. Udg. I p. 148) samt Hofnyheder, der refereredes i en yderst servil Tone; Bladets Redaktør var siden 1810 (til 1853) J. Jetsmark, der selv var et Stykke af en Poet (Fædrelandssangen "Duftende Enge og kornrige Vange" med Musik af Weyse), men iøvrigt ikke anset for nogen større Begavelse.Tilforn ... paa Veien hertil den blev til Intet, 1. Okt. 1838 havde "Adresseavisen" skiftet Format, saa at den fra at være en af Landets mindste Aviser blev en af de omfangsrigeste.Asylprospecter, Asylbevægelsen (Børneasyler for Børn fra 2 til 6 Aar) bredte sig i Tidsrummet 1820-40 med rivende Hastighed over hele Europa. I Danmark oprettedes det første Asyl 1828 i København af "Det kvindelige Velgørenhedsselskab"; Prinsesse (fra 1839 Dronning) Caroline Amalie, hvem Samtiden gav Tilnavnet "Fattigbørns Moder", interesserede sig levende for Sagen og stiftede 1829 "Caroline Amalies Asyl" i København og 1837 "Dronningens Asyl" i Odense; 1835 dannedes "Det københavnske Asylselskab", der 1835 og 1837 aabnede nye Asyler. Jetsmark var i "Adresseavisen" en ivrig og underdanig Lovpriser af Asylerne; han modtog Bidrag og offentliggjorde i sin Avis Beløbenes Størrelse med ærbødig Tak til de ædle Givere.Vandprojecter, da Islænderen Th. G. Repp i Juli 1839 paabegyndte en Række Artikler i "Københavnsposten" om Hovedstadens Vandforsyning, mindede Jetsmark i "Adresseavisen" om, at han siden 1835 Gang efter Gang havde fremsat Forslag til dette vigtige Spørgsmaals Løsning. (Om Københavns Vandvæsens daværende elendige Tilstand se Villads Christensen: København i Christian VIII's og Frederik VII's Tid p. 159-70.)Bedemandsstiil, Udtrykket, der betegner vidtløftig, pedantisk, naragtig Tale, stammer fra Holbergs "Den Stundesløse" (3. Akt, 4. Scene).Contorets Vægter, Contoret er "Kjøbenhavns Adressecomptoir", der udgav "Adresseavisen", Vægteren dets Redaktør, Jetsmark. I en Polemik med "Adresseavisen" skriver "Den Frisindede" 22/2 1840, at dets ærede Modstander "vedbliver ufortrødent, baade med Vers og solut Stiil, at fægte omkring og give Hib "til den det rammer". Bedemandsstilen og Vægterversdito'en mangler heller ikke".Sibbern, F. C. Sibbern, Forfatteren til "Gabrielis' Breve", fra 1819 til 1868 Professor i Filosofi ved Universitetet, var en bestemt Modstander af den hegelske Filosofi (se Noten til p. 60) og i politisk Henseende en  svoren Tilhænger af den absolutte Kongemagt. Mod de liberale offentliggjorde han i 1840 i "Adresseavisen" en lang Række Artikler, der faldt ogsaa dem for Brystet, som ellers havde Sympati for hans elskelige og varmhjertede Personlighed; Jan. 1841 skriver saaledes Fr. Paludan-Müller til sin Broder Caspar, Historikeren, efter at have anerkendt Sibberns Stilling overfor den hegelske Filosofi: "Dog deler jeg ingenlunde hans politiske Anskuelser og har baade paa Smagens og Sandhedens Vegne været meget opbragt over flere af de Stykker, hvormed han har opdisket i Adresseavisen. Han gaaer saa vidt i sin blinde Iver, at han endog til Exempel paastaaer, at Danmark vilde være langt lykkeligere med en uduelig Enevoldsmonark end med en god Constitution" (Breve fra Fr. Paludan-Müller p. 30). At Heiberg ansaa Sibbern for en middelmaadig Videnskabsmand, fremgaar af hans, i Noten til p. 51 anførte Brev til Faderen fra 1835.Hans Kjærlighed mellem Mand og Qvinde, Sibbern havde 1819 udgivet en psykologisk Undersøgelse "Om Elskov eller Kjærlighed imellem Mand og Q vinde".60 Hans Værker om Hegels Philosophie, Heibergs, i Noten til p. 37 omtalte Recension af Rothes Disputats fandt Sibbern "høist ubillig, for ei at sige Mere" (Breve til og fra Sibbern II p. 192), og i "Maanedsskrift for Litteratur" 1838 skrev han en lang Imødegaaelse i Form af en Anmældelse af Heibergs Tidsskrift "Perseus". Denne Anmældelse, i hvilken Heiberg betegnes som Dilettant i Filosofien, udkom s. A. som selvstændig Bog under Titlen: "Bemærkninger og Undersøgelser, fornemmelig betræffende Hegels Philosophie, betragtet i Forhold til vor Tid".Hans Contemplation og Ironie, Sibbern har ikke skrevet nogen Bog eller Afhandling med en saadan Titel. Der sigtes til et Uheld, han i 1828 havde med en Afhandling, som tryktes i Molbechs Nordisk Tidsskrift for Historie, Litteratur og Kunst (II p. 125-29) om Englændernes Tog til København i 1807; den opfattedes som alvorlig ment, men var fra Sibberns Side  tænkt ironisk, hvad han paa Foranledning gjorde opmærksom paa i "Nyeste Skilderie af Kjøbenhavn" for 4/3 1828, idet han tilføjede: "Det turde vel hænde, at jeg oftere brugte Ironien. Jeg vil da om slige Ting herefter sætte: Contemplation, saa forstaae Publicum og jeg hinanden" (jfr. Breve til og fra Sibbern II p. 172). Dette Sibberns Uheld gik ikke i Glemmebogen; under en Polemik med ham bemærker "Fædrelandet" 29/10 1840: "Som bekjendt har Professor Sibbern selv i sine bedre Dage været meget uheldig i det Ironiske, saa at han endog en Gang - og det, som sagt, i hans bedre Dage - har maattet offentliggjøre en formelig Erklæring om, at Noget, han havde skrevet, og som vakte almindelig Forargelse, var Ironi, eller, som vi troe han den Gang kaldte det, "Contemplation"."Dagen, stiftet 1803, ophørt 1843, var det ledende konservative Kamporgan og ved Siden af "Berlingske Tidende", med hvilken det kappedes i Servilitet, det eneste Blad, som havde Ret til at bringe udenrigspolitiske Efterretninger (jfr. Noten til p. 45).af Godhed for Rostocks Person, Krigsassessor A. C. Rostock, siden 1823 Udgiver og Forlægger af "Dagen".i syv Redacteurers Tid, "Dagen" var bekendt for sine hyppige og bratte Redaktørskifter, af hvilken Grund "Corsaren" sammenstillede Krigsassessor Rostock med Kong Louis Philippe af Frankrig, fordi han ligesom denne "jævnlig føjede sig efter Nationens Pluralitet og afskedigede sine Ministerier" (Alfr. Ipsen). Siden Etatsraad Fr. Thaarup ved Udgangen af 1835 var fratraadt Redaktionen, havde Bladet haft følgende Redaktører: Th. Overskou (Jan. 1836-Juni 1838), Th. G. Repp (Juli-Novb. 1838), F. C. Hillerup (Decb. 1838), A. E. Boye (Jan.-Decb. 1839), T. A. Becker (Jan. -14. Juli 1840 med Georg Carstensen som Medredaktør 1.-19. Jan.), Chr. Hansen (15. Juli og Aaret ud), altsaa, som Mephistopheles siger, just 7 Redaktører.Bidrag af hans Elev, cand. jur. H. J. Trojel, skrev 1840 i "Dagen" Artikler i kras konservativ Aand og  pristes af Sibbern i "Adresseavisen" (2/11 1840) som "vor lige saa meget ved sin frimodige og aabenlyse som ved sin retsindige Fremfærd sig hæderligen udmærkende Herr Kandidatus juris H. Trojel"; af Oppositionspartiet betegnedes han derimod som "den ublu Æreskænder" (se Carl Plougs Atellan "Sylvesternat" fra Febr. 1841, Schlichtkrulls Udg. p. XXXIII ff.).Den Frisindede, Ugeblad af blandet Indhold, udkom 1835-46 og redigeredes af Claudius Rosenhoff, der selv leverede Størstedelen af Indholdet og gav Bladet dets særlige Præg ved sine politiske Digte, af hvilke der var et i hvert Nummer. Han var Autodidakt, en velmenende og ganske uegennyttig Mand men ingen større Begavelse. Uanset den haarde Behandling, Heiberg her lader ham blive til Del, optog han dog tre Digte af ham i sin Antologi "Et Hundrede lyriske Digte af den danske Litteratur", der udkom 1842; det var ogsaa Heiberg, der i Forening med H. C. Ørsted senere skaffede Rosenhoff, som sad i meget smaa Kaar, en Statsunderstøttelse paa 200 Rdlr. aarlig.61 Fædrelandet, fra 40-erne det liberale Partis Hovedorgan, begyndte 1834 som Ugeblad, blev i Decbr. 1839 Dagblad (fra Maj 1841 med Carl Ploug som Redaktør), ophørte 1882. Med "Fædrelandet" stod Heiberg paa venskabelig Fod (se Hother Ploug: Carl Ploug p. 265-66) og skrev her i 1840 en Række ypperlige Artikler om det kgl. Teaters Ledelse (Pros. Skr. VI p. 171-260).Siesby, den brave Mand, Gottlieb Siesbye, Skomager af Profession, ligesom Rosenhoff grebet af det politiske Frihedsrøre, Visedigter og Bladudgiver; i Juli 1840 startede han "Folkevennen, en Tidende for Borgere og borgerligsindede", et Foretagende, der - som "Københavnsposten" (15/7 1840) anerkendende bemærker - "aldeles ikke er beregnet paa Pengefordeel"; enhver Abonnent havde nemlig Adgang til, uden nogensomhelst Betaling, at faa optaget en Beretning om, hvad han ønskede bragt til Publikums Kundskab, og som  kunde være ham til Gavn ved hans Næringsdrift (Aaret efter gik Bladet ind!).et Oversætter-Uhyre, Heiberg stod ikke ene med sin Opfattelse af Datidens Oversættere. I Aug. 1840 klager saaledes "Fædrelandet" (jfr. F. L. Liebenberg: Nogle Optegnelser om mit Levned p. 29) over, at Litteraturen "oversvømmes med de usleste Oversættelser. Hvilke jammerlige Producter har dog ikke i Særdeleshed en vis Boglade i stedse stigende Mængde leveret! Hvor mange fremmede Romaner have ikke Reiersen, Levison, Julin Fabricius og Consorter forhutlet! Og alle disse Fuskerier have fundet let og uhindret Indgang hos Publicum, og havt rask Afsætning!"62 aniiciperer, under sit, Noten til p. 60 omtalte Generalangreb 1838 paa Heiberg og den hegelske Filosofi opholder Sibbern sig over, at Heiberg skriver "Intelligens" i Stedet for "Intelligents" og "anticipere" i Stedet for "antecipere". Heiberg svarede herpaa i en lille vittig Opsats 1842 i "Intelligensblade", der har Braad mod den i Noten til p. 29 omtalte Bevægelse (Pros. Skr. VIII p. 420-25), at af offentlige Opponenter mod slig Skrivemaade "erindrer jeg kun En, nemlig vor berømte Stilist Prof. Sibbern, som i Maanedskrift for Litteratur bemærkede - hvad just ikke er nogen Hemmelighed - at saadanne Ord have et t i Latinen, ligesom han ogsaa bebreidede mig, at jeg skrev "anticipere", hvilket burde hedde "antecipere", fordi Ordet - hvad heller ikke er nogen Hemmelighed - kommer af det latinske "ante". I den af dette sidste Punct uddragne Conclusion maatte han dog taale, at Prof. Madvig viste ham til Rette" (jfr. Madvig i Maanedsskr. f. Litt. XX p. 509-10).Bladenes Postforsendelses-Ret, jfr. Fr. Olsen: Postvæsenet i Danmark III p. 469-93. Det afhang ganske af Regeringens Forgodtbefindende, om et Blad kunde erholde Ret til at forsendes for modereret Porto med deraf følgende Fordele, at det omdeltes til Abonnenterne, og at Postvæsnet opkrævede Abonnementsbetalingen; Blade, hvis Indhold ikke behagede  Regeringen, fik som Regel ikke Postforsendelsesret. For de Blade, hvem Retten tilstodes, var Vilkaarene herfor forskellige. I Henhold til et Privilegium fra 1748 havde af de københavnske Aviser alene "Berlingske Tidende" Ret til Forsendelse med de kgl. Brevposter, medens alle andre var henviste til den langsommere Befordring med Pakkeposten, hvorved udenbys Abonnement saa godt som umuliggjordes. Mod hele dette Forhold rejste i Trediverne den liberale Bevægelse kraftig Opposition; 1838 stillede Godsejer F. A. Tutein i Stænderforsamlingen i Roskilde Krav om lige Ret for alle Blade, Kravet gentoges Gang paa Gang i Pressen (se f. Ex. "Københavnsposten" 18/3 1840 og "Fædrelandet" 25/7 s. A.), men blev først opfyldt i 1848.Der spille kun Dandserinder og Heste, da "Dagen" (6/12 1838) havde fremhævet Danserinden Jfr. Grahn paa det øvrige Teaterpersonales Bekostning, fandt Heiberg sig foranlediget til i "Berl. Tid." (Pros. Skr. VII p. 259-67) at gøre opmærksom paa, at jo mere Dansekunsten adskilles fra sit mimiske Element og gør sig gældende som selvstændig, des mere underordnet er den som Kunstart, og han mente sig i saa Henseende i Overensstemmelse med "vor store plastiske Kunstner, heri vistnok en competent Dommer" (om Thorvaldsens Syn paa Dansen se Jul. Lange: Udv. Skrifter I p. 356-65). Med Hensyn til Hestene fortjener det anføres, at Heiberg i en Indberetning 12/8 1836 til Teaterdirektionen om sin og Frues Rejse til Paris bemærker, at han i Operaen "har hørt Publicum applaudere Hestenes Indtrædelse paa Theatret" (Literatur og Kritik IV p. 455). I "Danmark. Et malerisk Atlas", der udkom 1842, lader han Publikum med Henblik paa det kgl. Teater udtalei Sandhed, hvad der var allerbedst,Det var, om lidt Ild, til en Extrafest,Tog fat i hele den gamle Kasse,Som ei til mit Dannelsestrin vil passe.Saa fik jeg en anden Bygning, maaskeeSaa stor som saadanne Rønner tre;Saa fik jeg Heste ved mangen Handling, Større Balletter og bedre Forvandling,Kanske van Amburghs MenagerieOg Stykker med Tigerjagter i,Og slap for det dumme Skuespil,Hvori man maa lægge sit Øre til,Og være stille, for at forstaae.Det kommer af Det, der er Hofparket, af Hofparkettet, der svarer til en Del af vort 1. Parket og optoges af Fripladser, var Heiberg en absolut Modstander og foreslog 1840 i sine Teaterartikler i "Fædrelandet" dets Afskaffelse. Det er, siger han, almindeligt bekendt, "til hvilke fast utrolige Yderligheder Gavmildheden her har strakt sig, idet ikke blot Hof-Embedsmænd, men det meest underordnede Contoir-Personale og de simpleste Betjente, naar de blot med en Skjeppe Erter kunne udregne deres Slægtskab med Hoffet, have erholdt Adgang. Men ikke alene disse i enhver Henseende Uvedkommende burde udelukkes; ogsaa de Personer, som virkelig høre til Hoffet, saavel Damer som Herrer, have ingen grundet Adkomst til Fripladser, undtagen naar de ere i Majestæternes eller den kongelige Families Suite; men naar de komme af egen Drift, henhøre de under samme Categori som det øvrige Publicum" (Pros. Skr. VI p. 216-17). Da Heiberg 1849 blev Teaterdirektør, inddrog han Hofparkettet, ligesom han forbød smaa Børn Adgang til Teatret.dresseerte Lopper, | Men uden Lænke, som Dyret stops per, i "Dagen" 29/9 1840 meddeles, at "Loppedresseur Heinrich Künstler er ankommet her til Staden og foreviser sit lille Menagerie af nogle hundrede lænkede og dresserede Lopper i Hotel du Nord fra 10-1 om Formiddagen og 4-7 om Eftermiddagen".63 Mulatten og Maurerpigen, i Febr. 1840 havde H. C. Andersens romantiske Drama "Mulatten" haft Première under stormende Bifald. Som Heiberg udtalte i Brev af 16/8 s. A. til Collin, havde han vel som Kritiker meget at indvende mod Stykket, men som Censor kunde han ikke være i Tvivl om at stemme for dets Antagelse (Edv. Collin: H. C. Andersen og det  Collinske Hus p. 323). Med Hensyn til Tragedien "Maurerpigen", som Andersen indleverede til Teatret i Aug., var hans Holdning en anden; han fandt (med Rette), at det var et svagt og jasket Arbejde. Til dette havde imidlertid Andersen sat store Forhaabninger, bl. a. for derved at faa Penge til en længere Udenlandsrejse; Hovedrollen var tiltænkt Fru Heiberg, og da hun kategorisk nægtede at spille den, var han yderst ubehersket i sin Optræden overfor hende, ligesom han til alle og enhver, der vilde høre ham, talte ondt om Heibergs (se Nic. Bøgh i Museum 1891 II p. 85- 95). 31/10 rejste Andersen udenlands, og 18/12 opførtes "Maurerpigen" for første Gang, men gjorde ingen Lykke; 19/12 udkom Stykket i Boghandlen med en noget klynkende Fortale om den Miskendelse, han var Genstand for. Da "En Sjæl efter Døden" udkom 21/12, har Heiberg ikke kunnet kende denne Fortale, men om Forhaandsreklamen, i hvilken Andersen altid var en Mester, og som ved denne Lejlighed lanceredes i "Dagen", var han saa lidt som nogen anden i København uvidende, og paa den har han bygget en Del af Mephistopheles' Bemærkninger i det følgende. Det hedder i "Dagen" 30/6: "I disse Dage har H. C. Andersen gjæstet sin Fødestad Odense, hvorfra han efter Indbydelse af Hs. Exc. Grev Moltke idag er afreist til Glorup, hvor han lægger sidste Haand paa sin nye Tragedie "Maurerpigen". Hvis dette Stykke gjør Lykke, vil den geniale Digter, efter Forlydende, for de Penge, det indbringer ham, gjøre en Reise enten til Constantinopel eller til Spanien"; sstd. 31/8: "H. C. Andersens nyeste Syngestykke, Maurerpigen, er antaget af Theaterdirektionen"; sstd. 1/9: "I "Dagen" for igaar aftes er Digteren H. C. Andersens af Theater-Directionen antagne nye Stykke anført som et Syngestykke; vi ere imidlertid gjorte opmærksom paa, at dette ikke forholder sig saaledes. Maurerpigen er en original Tragedie i fem Acter med Chor; Musiken til disse er af Hr. Secretair Hartmann"; sstd. 12/9: "Den næste Nyhed man kan vente opført paa det kgl. Theater er "Maurerpigen", orig. Tragedie i 5 Acter af Hr.  H. C. Andersen, i hvilken Md. Holst udfører Hovedrollen"; sstd. 28/10: "Den aandrige Forfatter, Digteren H. C. Andersen, forlader paa Løverdag Kjøbenhavn, for at reise til Italien, til Landet hvor hans "Improvisator" er født, og hvor han har drømt saa mangen smuk og venlig Drøm"; sstd. 4/11: "Digteren H. C. Andersen, som i denne Tid er afreist til Italien, agter derfra at begive sig til Grækenland, samt at besøge Constantinopel og Østerlandets øvrige Hovedstæder, for practisk at studere den østerlandske Poesi ved Kilden selv."erkjendt, Andersens bestandige, af alle vel kendte Udtryk for: anerkjendt.hans Berømmelses Maane | Over hele det store Kongerige Skaane, i April 1840 havde Andersen været i Skaane og var blevet begejstret hyldet af de lundensiske Studenter (jfr. Breve fra H. C. Andersen I p. 543- 46). Herom hedder det i "Malmö nya Allehanda", refereret i "Dagen" 30/4: "Sverrigs Ungdom har vistnok sjældent hilset en udenlandsk Digter. Geniet tilhører ikke længere nogen særskilt Stat, men hele den civiliserede Verden er dets Fædreland. See, det er et af vor Tids skjønneste Træk! Vi kjende vel de hæse Stemmer, som af Misundelse og Kammeratskab hæve sig i det gode Naboriges Hovedstad mod en af dets ypperste Sønner; men disse Røster maae forstumme, Europa lægger sin Opinion i Vægtskaalen, og dets Dom er endnu aldrig blevet forkastet".i Tydskland nyder han alt en Hæder, 1835 var "Improvisatoren" udkommet i tysk Oversættelse, 1837 "O. T.", 1838 "Kun en Spillemand", 1839-40 Eventyrene; de modtoges med levende Paaskønnelse og gjorde med ét Slag Andersen berømt over hele Tyskland. Dette forblev vel ikke helt upaaagtet herhjemme; saaledes skriver Andersen 4/1 1839 til Henriette Hanck i Anledning af Oversættelsen af Eventyrene: "Har De seet, "Statstidende" siger, det er "et Phænomen"; før oversatte vi fra Tydsk, nu hente de Børnebøger hos os" (Breve fra H. C. Andersen I p. 472). Men i Almindelighed stillede Andersens Landsmænd sig længe endnu  fornemt-ironisk overfor hans hurtigt voxende Verdensry, ogsaa i den ham nærstaaende Collinske Kreds, hvor den gamle Fru Collin ( 1845), naar han omtalte, hvorledes han blev rost i udenlandske Blade, naivt sagde: "Mon de ikke gjør Nar af dig!" (Rigmor Stampe: H. C. Andersen og hans nærmeste Omgang p. 265). Naar Heiberg her deltager i Ironien, handler han, af polemiske Grunde, ganske sikkert mod bedre Vidende; i hvert Fald fortæller Andersen, der overfor Fakta var Paalideligheden selv, i Brev af 25/9 1839 til Henriette Hanck, at han "fortalte mig, at han vel havde vidst, jeg blev læst i Tydskland, men at han under sit Ophold dèr [ved Badestedet Ems] var bleven forbauset over det store Navn, jeg eiede i Tydskland; jeg var langt mere kjendt og yndet end nogen anden dansk Digter; Alle havde spurgt ham om mig" (Breve fra H. C. Andersen I p. 511).nedenfor Hundsrück .... ovenfor Swinemünde, "altsaa omtrent saa langt som Heibergs Reiser gik", riposterer Andersen 1855 i "Mit Livs Eventyr" (Saml. Skrifter 2. Udg. I p. 223). Hundsrück er et Bjerglandskab ved Mosel i Rhinprovinsen.I Constantinopel, jfr. "Dagen" 30/6 og 4/11 1840, anført i Noten til p. 63 om "Mulatten" og "Maurerpigen". Andersen selv ankom til Konstantinopel i Slutningen af April 1841.64 Som det orientalske Spørgsmaals Tegn, det orientalske Spørgsmaal, om hvilket der i en Aarrække havde hersket forholdsvis Ro, sattes i 1839 paany paa Verdenspolitikkens Dagsorden, da der udbrød Krig mellem Tyrkiet og dets Vasalstat Ægypten, hvilket fremkaldte Forviklinger mellem Stormagterne. Herhjemme holdt "Berlingske Tidende" og "Dagen", der (se Noten til p. 45) var de eneste Blade, som havde Ret til at meddele udenrigspolitiske Nyheder, Publikum underrettet om Begivenhedernes Gang.læser han o. s. v., spydig Allusion til Andersens, i alle litterære Kredse noksom kendte Lidenskab for at læse sine Digterværker op. Det ses af Optegnelser i  hans Dagbog, at han i 1846 fra Midten af Juli til Slutningen af Septb. har forelæst "Maurerpigen" 13 Gange for forskellige Selskaber eller Enkeltpersoner (Nic. Bøgh i Museum 1891 II p. 88-89).et stort Universitet o. s. v., uden just at lægge for meget deri bør dog i Relation til dette Sted erindres om den Behandling, der fra Universitetets Side blev Heiberg til Del i Anledning af hans Reformationskantate (anført ovf. p. 337 i Kommentaren til denne).af Hovedløse man gjør Pedeller, under sin Rejse paa Planeten Nazar kommer Niels Klim til Landet Kabak, hvor nogle af Indbyggerne fødes uden Hoved. "De Poster, hvortil de findes skikkede, ere for det meste Hof-Betjeningen. Saaledes tager man i Almindelighed Kammerherrer, Hof-Marskaller, Haremsvogtere, opvartende Kavalerer og deslige af denne hovedløse Stamme. Af samme vælger man ogsaa Pedeller, Klokkere og Andre, hvis Tjeneste nogenlunde kunde forrettes uden Hjerne" (Holbergs "Niels Klim", Dorphs Oversættelse, 3. Udg. p. 112-13).65 et Sted, Hvor man kan sætte sin Søn i Skole, under den i Noten til p. 35 omtalte Debat for og imod Realskoler udgav Skibsklarerer Knud Gad 1833 en Pjece med Titel: "Hvor skal jeg sætte min Søn i Skole?"; han søgte heri at godtgøre "Nødvendigheden af en Skolereform, hvorved den næringsdrivende Borger kan blive udløst af sin aandelige Trældom". Pjecens Titel overlevede Øjeblikket og Anledningen; i Brev af 29/5 1840 til Henriette Wulff fortæller saaledes H. C. Andersen, at han til en Fest paa Skydebanen har været sammen med "Gad fra Helsingør ("Hvor skal man sætte sin Søn i Skole?")", og i "Valgerda", der udkom 1847, alluderer Heiberg atter til den lille Bogs Titel (nærv. Bd. p. 248).68 Digteren, i et Par Afhandlinger 1843 i sine "Intelligensblade" om "Lyrisk Poesie" og "Det Dramatiske i det Lyriske" (Pros. Skr. IV p. 416-79) berører Heiberg Forholdet mellem en Digters Værker og hans  borgerlige Liv og udtaler sig herunder (p. 466) ogsaa om Digteren i "En Sjæl efter Døden".77 Hvori man paa det Reale troer, se Noten til p. 35.78 min sorte Kappe, | Som Doctor Faust har seilet paa, jfr. Goethes "Faust" (1. Del):FAUST
Wie kommen wir denn aus dem Haus?Wo hast du Pferde, Knecht und Wagen?
MEPHISTOPHELES
Wir breiten nur den Mantel aus,Der soll uns durch die Lufte tragen.
78 Skuespilleren, i Følge Meddelelse fra Fr. Paludan-Müller til Georg Brandes (Georg Brandes: Saml. Skrifter 2. Udg. II p. 188) skal fjerde Akt af "En Sjæl efter Døden" være skrevet mange Aar før Resten af dette Digterværk. At Herberg til denne Skildring af Skuespillersindets Psykologi har benyttet N. P. Nielsen som Model, udtales af Overskou (Teaterhistorie VI p. 49-50) og bekræftes af Fru Heiberg (Et Liv genoplivet i Erindringen, Originaludg. II p. 178). Nielsen var som Skuespiller en stor Naturbegavelse, i Selskabslivet en festlig Fremtoning, men "bag denne prangende Façade boede en Sjæl, der lod sig kaste hid og did af tilfældige Luner og Stemninger" (Robert Neiiendam: Breve fra danske Skuespillere og Skuespillerinder II p. 195). Det fortjener at bemærkes, at i Anledning af Kontroversen om "Maurerpigen" (se Noten til p. 63) var Nielsen paa Andersens Parti mod Heiberg; i Andersens Dagbog for 19/9 1840 staar: "Besøg af Nielsen, som talte Ondt om Heibergs" (Nic. Bøgh i Museum 1891 II p. 89). Om Nielsens Optræden overfor Heibergs Vaudviller se nærvær. Udg. I p. VI.80 Nathan den Vise, Lessings Skuespil "Nathan der Weize" (skrevet 1779) "lærer, at de tre beslægtede Religioner: Kristendom, Islam, Jødedom bør lade hinanden i Fred; den ene kan være ligesaa sand som den  anden; hver af dem kan være god paa sit Omraade, i sine Kulturforhold. Men de frie Aander løsgør sig fra Fædrenes Tro og hæver sig til almen Broderkærlighed, til ædel Menneskelighed. Det er den sande og væsenlige Religiøsitet" (Niels Møller: Verdenslitteraturen III p. 389).86 Du klingende Bjelde, du lydende Malm, jfr. 1. Kor. 13, 1.89 almindelig Værnepligt, i Enevældens Tid paahvilede Værnepligten alene den uprivilegerede Landbostand. Kravet om almindelig Værnepligt rejstes 1831-33 af A. F. Tscherning i forskellige Pjecer om "det danske Væbningssystem"; det gentoges 1836 i Stænderforsamlingen i Viborg af Bonden Ole Kirk og Oberst L. F. Brock; i Febr. 1840 nedsattes en Militærkommission til at tage ogsaa dette Spørgsmaal under Overvejelse, men den almindelige Værnepligt, der i Frihedspartiets Øjne var et af de vigtigste Midler til at udjævne Forskellen mellem Samfundsklasserne, indførtes først 1848 (administrativt) af Tscherning som Krigsminister (Lovskraft 1849).nogen Brandskat, i Ordbog til det danske Sprog II p. 1106 forklares Ordet "Brandskat" med Henblik paa Stedet her som "Brandpenge" (dvs.: Afgift til Brandforsikring), og at "Brandskat" paa Heibergs Tid havde denne Betydning, fremgaar af Petersens Lovlexikon II (1839), p. 277 sammenholdt med p. 284-85. I København var alle Husejere forpligtede til at være Medlemmer af det 1731 stiftede Selskab "Københavns Brandforsikring", som i Febr. og Juli 1840 nedsatte Præmien (Axel Linvald: Kjøbenhavns Brandforsikring p. 314-16). En anden Fortolkning af Stedet, efter hvilken "Brandskat" skulde staa for "Brandvagt" har Anker Jensen fremsat i Program fra Haderslev Katedralskole 1923 p. XII -XIII.Danaidernes store Kar, efter et oldgræsk Sagn havde Kong Danaos i Argos 50 Døtre, som ægtede deres Fættere, Ægyptos' 50 Sønner; men efter Faderens Anstiftelse dræbte de, paa én nær, i Brudenatten deres  Ægtemænd og maatte til Straf for denne Forbrydelse i Underverdenen øse Vand i et bundløst Kar.halvhundred Prindsessehænder | Endog multipliceerte med To, som det ses af foregaaende Note er Mephistopheles ikke helt nøjagtig; det er kun 49.129 En Mysterie, i den oldgræske Religion en Art hemmelig Gudstjeneste, ved hvilken kun særlig indviede er til Stede eller faar fuld Adgang.NØDDEKNÆKKERNEUdkom d. 17. Decb. 1844 i Heibergs "Urania. Aarbog for 1845."Vilh. Andersen: Tider og Typer af dansk Aands Historie. Goethe I p. 219 ff.133 Et Satyrspil, ved Teaterforestillingerne i det gamle Athen opførtes efter Tragedierne (ved hver Forestilling tre i Tal) et Satyrspil; Koret bestod her af Satyrer, medens Stoffet ligesom i Tragedierne var hentet fra Heltesagnene, men holdt i en muntrere og friere Tone. Paa Heibergs Tid kendtes kun et Satyrspil ("Kyklopen" af Euripides); han har ikke egentlig efterlignet det, men blot brugt Navnet, fordi Koret ogsaa hos ham bestaar af Satyrer, og ellers skrevet Stykket som en aristophanisk Komedie, saaledes som man den Gang opfattede denne Kunstart.135 Astræa, i den græske Mytologi Retfærdighedens Gudinde.Pomona, i den romerske Mytologi Gudinde for Frugtavl og Havedyrkning.Guldaldren, Grækerne og Romerne forestillede sig Menneskehedens Udvikling som gradvis Forfald gennem forskellige Verdensaldre; i Guldalderen var Guderne endnu paa Jorden, i Jærnalderen, som er den Tid, i hvilken vi selv lever, er Menneskene blevet saa fordærvede, at Retfærdigheden ikke længere kan bo blandt dem.136 Hvert Aar, i Høstens Tid, o. s. v. Heiberg skildrer her de fra Oldtiden kendte Stjernebilleder: Jomfruen, Vægten, Andromeda, Vædderen, Hvalen (Cetus), Perseus, Tyren, Orion, saaledes som de en Høstaften viser sig for Iagttageren. Det græske Sagn, hvortil de nævnte Stjerners Navne og Stilling er knyttet, er Sagnet om Andromeda, der skal ofres til et Havuhyre (Stjernebilledet Hvalen), men som reddes af Perseus.Europas skuffende Forfører, Stjernebilledet Tyren, i Allusion til det græske Sagn om Zeus, der i Skikkelse af en Tyr bortførte den skønne Europa.Sin Midie, sluttet ind af tre Saphirer, Stjernebilledet Orions Bælte.142 En Stjerne seer jo let en Aster, det græske Ord "Aster" betyder "Stjerne".hed jeg bare Georgine, | Var Lykken gjort, Georginen, hvis Hjemstavn er Mexiko, førtes i Slutn. af det 18. Aarh. til Europa og blev i Løbet af første Halvdel af det 19. Modeblomst, ogsaa herhjemme. Saaledes beretter H. C. Andersen, der var med paa alt nyt, i Brev af 8-9/10 1838 til Henriette Hanck, at ved Festen for Thorvaldsen var "den meget store Sal decoreret med Guirlander af Georginer" (Breve fra H. C. Andersen I p. 444), og i "Dagen" for 28/9 1840 læses en Anmældelse af en "Georgine- og Blomsterudstilling". Heiberg var i sin Tid ikke ene om at foretrække Asters for Georginer; det samme gjorde f. Ex. Weyse (Carl Thrane: Weyses Minde p. 141), og i Kofoed-Hansens Novelle "Liv af Død" fra 1842 hedder det: "En yndig Flor af Asters udbredte sin Pragt under mine Vinduer. Denne Blomst har altid været en af mine Yndlinge. Dens simple, noget melankolske Skjønhed stemmer saa ganske med vort nordiske Efteraar. Den er Blomsten af den Poesie, der er udtrykt i den hendøende Naturs tause Resignation. Nu er den fortrængt af den glimrende, coquette Georgine, der i sin overmodige Skjønhed seer ud som om den haanede de simple Omgivelser" (P. P. Jørgensen: H. P. Kofoed-Hansen p. 347 Note 5).143 Hvis Navn er Støv, det græske Ord "Ge", der indgaar som Forled i "Georgine", betyder "Jord".144 ved den første bedste Qvindes | Private Navn, paa Heibergs Tid var Georgine (Jørgine) et ikke ualmindeligt Kvindenavn.155 vittig, her i sin ældre Betydning "kløgtig".165 Phøbus, hos Homer et af Tilnavnene til Apollo, Solens Gud.167 Hyader, i den græske Mytologi Navn paa regnbringende Nymfer og overført til en Stjernegruppe i Stjernebilledet "Tyren", hvis Opgang efter Oldtidens Forestillinger varslede Regnskyl.168 Mænade, Bacchantinde173 i Soutien, i Underhold181 ved hver af Veiens Bomme o. s. v., ved Forordning af 15/2 1786 var det paabudt, at paa Hovedlandevejene skulde der med en Mils Mellemrum rejses Bomme, hvor de vejfarende som Bidrag til Vejens Vedligeholdelse skulde betale Passagepenge (Bompenge) efter fastsat Taxt. Den første Bom paa Vejen ud fra København var Byens egen, der laa i Ravelinen foran hver af Fæstningsportene, og hvad enten Nøddeturen er foregaaet ad Lyngbyvejen ud til Skovene om Furesøen eller ad Strandvejen til Dyrehaven, vilde yderligere tre Bomme være at passere. Hr. Hans' Forbitrelse over Bompengene deltes ganske af Datiden; men for Københavns Amts Vedkommende afskaffedes de først i 1915.VALGERDADet til Teatret anonymt indsendte Manuskript, skrevet med en anden Haand end Heibergs egen, findes i det kgl. Bibliotek (Ny kgl. Saml. 4°, 2521).Brev fra H. C. Andersen 10/2 1847 til B. S. Ingemann (Breve fra H. C. Andersen II p. 160), fra Oehlenschläger 15/2 1847 til Datteren Marie Konow (Oehlenschlägers Erindringer IV p. 272).Om den virkelige "Valgerda", den da 20-aarige Lærerinde Marie Arnesen, se Kvinden og Samfundet VII p. 143 -52; desuden henvises til Johs. Steenstrup: Den danske Kvindes Historie II p. 62-66 og P. Lauridsen: Da Sønder-Jylland vaagnede VII p. 70-71. Af Brevudtalelser i Anledning af Arndt henvises yderligere til: Brev fra N. F. S. Grundtvig 27/2 1845 til H. N. Clausen (Breve fra og til N. F. S. Grundtvig II p. 437), fra B. S. Ingemann 22/3 1845 til N. F. S. Grundtvig og dennes Svar (Grundtvig og Ingemann p. 277 og 280), fra C. Flor 26/3 1845 til P. C. Koch (P. Lauridsen: Da Sønderjylland vaagnede VIII p. 75).187 Første Gang opført o. s. v., om Premièren se Overskous Teaterhistorie V p. 755-56; Johanne Luise Heiberg: Et Liv genoplevet i Erindringen, Originaludg. II p. 234-37.188 Cancellist, underordnet Embedsmand i Cancelliet (Ministeriet).192 "Fædrelandet", se Noten til p. 61."Berlings Tidende", den Gang som nu Organ for Konservatismen.193 "Munthes Danmarks Historie", der sigtes til en i sin Tid meget benyttet Læse- og Lærebog i Fædrelandets Historie af Rektoren i Nyborg E. Munthe, hvis Titel er: "De vigtigste indenlandske Tildragelser og de mærkeligste danske og norske Personers Levnedsbeskrivelser"; 1. Udg. er fra 1806. 1843 udkom 7. Oplag besørget af Historikeren E. C. Werlauff.201 Skridt til Bondestandens Emancipation, i Stænderforsamlingen 1844 i Roskilde havde J. C. Drewsen sammen med Balthasar Christensen indgivet Forslag om Nedsættelse af en Kommission til Undersøgelse af Landboforholdene og til Forberedelse af Bondestandens fuldstændige "Emancipation"; i Maj 1846 stiftedes med A. F. Tscherning som Formand "Bondevennernes Selskab", hvis Maal var at virke for Bøndernes Ligestilling med de øvrige Samfundsklasser.202 Du selv er kun altfor emanciperet, Spørgsmaalet om Kvindens Ligestilling med Manden i aandelig  Udvikling, i Adgang til Erhverv, i retslig Henseende og i Deltagelse i det offentlige Liv var efter Julirevolutionen 1830 blevet rejst i Frankrig og begynder at komme under Debat herhjemme i Fyrrerne. I "Aarhus Avis" for 4/1 1840, jfr. "Dagen" for 11/1 s. A., findes en Opfordring undertegnet "Augusta" til de danske Kvinder om "at emanciperes". 15/9 1841 og 18/2 1842 behandler "Corsaren" i et Par Artikler Problemet i delvis spøgefuld Form; i et Par Studenterkomedier optræder 1842 og 1843 "emanciperede" Damer, og i sin Novelle "To Tidsaldre", der udkom 1845, lader Fru Gyllembourg en af de mandlige Personer berøre "den meget omtalte kvindelige Emancipation". Senere tager Paludan-Müller Stilling til Sagen i 2den Del af "Adam Homo", der udkom 1848, men almindeligt Røre om Spørgsmaalet blev der først, da Mathilde Fibiger ved Juletid 1850 udgav "Tolv Breve fra Clara Raphael", til hvilke Heiberg havde skrevet Fortalen. (Fr. Bajer: Klara-Rafael-Fejden (1879); Paludan-Müllers Poetiske Skrifter, Carl S. Petersens Udg. II p. 599-604; Johs. Steenstrup: Den danske Kvindes Historie II p. 76-87.)Hoveriet er endnu ikke afløst, i saa Henseende er Hr. Vogels Gods ikke nogen enestaaende Undtagelse; ved Udgangen af 1845 udgjorde de helt eller delvis hoveripligtige Gaardes Hartkorn i alt c. 53.000 Td. (Neergaard: Under Junigrundloven I p. 34).med en Smørblomst i Haanden .... Jeg har Berlings Tidende i Haanden, siden 1838 redigeredes "Berlingske Tidende" af Nationaløkonomen, Grosserer M. L. Nathanson, hvis Yndlingstema var Fremhævelsen af det gode danske Smør som vor vigtigste Rigdomskilde (C. St. A. Bille i Danmark. Illustr. Kalender for 1887 p. 80-81). Ogsaa Hostrup skæmter 1844 i den opr. Text til "Genboerne" med Nathansons Smørbegejstring (O. Schlichtkrull: Studier over C. Hostrups Genboerne p. 146).206 ikke fra nogen smudsig Kilde, som Replikkens Fortsættelse viser, menes der med "smudsig Kilde" Tallotteriet. Dette, der var oprettet 1771 af Struensee,  var ilde set af Fyrrernes liberale Presse; alle oplyste Folk var imod det, og Stænderforsamlingen i Roskilde krævede det afskaffet, men det skete først i 1850.210 ligesom Baggesen om sin Idealia, Baggesens Digt "Idealia" fra 1785, som Heiberg optog 1842 i sine "Et Hundrede lyriske Digte af den danske Litteratur", slutter med de anførte Linjer (Jens Baggesens Poetiske Skrifter, Arlauds Udg. IV p. 9-11).225 De holder jo ikke af Poesie? | Jo, af den politiske o. s. v., i Slutningen af 18. Aarh. havde herhjemme Mænd som P. A. Heiberg og Malthe Conrad Bruun (begge landsforviste) dyrket den politiske Poesi; siden da var den forstummet, men i Fyrrerne begyndte den at faa Mæle igen; i en Artikkel 10/10 1841 slog "Fædrelandet" til Lyd for den, og 1842 udgav Fr. Barfod en "Politisk Visebog". Foruden Claudius Rosenhoff og Gottlieb Siesby, af hvilke ingen rangerede højt i Heibergs Mening (se Noten til p. 60 og 61), var først og fremmest Carl Ploug politisk Visedigter, og i "Fædrelandet", som Frk. Vilhelmine er en saa ivrig Læser af, fremkom fra Tid til anden ikke faa politiske Digte (om Poesien i "Fædrelandet" i Fyrrerne se H. Trier i Hist. Meddel. om København VI p. 341-77).248 Hvor skal jeg sætte min Søn i Skole? se Noten til p. 65.254 Judita, bekendt fra Judiths Bog i det gl. Testamente som den, der frelste sin Fødeby ved at dræbe Holophernes, Nebukadnesars Feltherre.266 I sine Epistler, i Ep. 176 (Bruuns Udg. II p. 319-23) har Holberg leveret et halvt alvorligt, halvt spøgefuldt Forsvar for, at han lod sig baronisere.273 har længe opholdt sig i Sverrig o. s. v., Arndt havde i sine yngre Dage oftere været i Sverige, til Tider flere Aar ad Gangen, og har skrevet Værker om svensk Historie.274 som den berlingske Tidende gjorde saa ypperligt Nar af, se Berlingske Tidende 22/3 1845.302 troer ikke, at der gives nogen tydsk Krigsflaade, endnu i 1864 var den tyske Krigsflaade den danske betydelig underlegen.306 Topper til fire Heste, at køre med Topper var en Forret for adelige.MINDRE DIGTE311 Uranienborg. Digtet er skrevet 1812 eller 1813 og blev første Gang trykt 1814 i Molbechs Tidsskrift "Athene" II p. 158-61. Heiberg optog det senere i sit Skuespil "Tycho Brahes Spaadom", der udkom 1819, med forskellige Ændringer, der bibeholdtes uforandrede i alle senere Udgaver. I Vers 3 ændredes i sidste Linje "Og til de Stierner smaa" til "Og mod de Stjerner smaa", og Vers 4-6 erholdt følgende Form, hvorved Digtet i sin Helhed kom til at bestaa af 12 Vers i Stedet for opr. af 11:I Volden var befæstetMod Øst en Port saa stor.En anden imod Vesten,Og Spiir i Syd og Nord.Høit kneiste Borgetinden,Dens ranke Spiir derhos,Der dreied sig for VindenEn gylden Pegasus.Forunderlige TaarneI Nord og Syd man saae,Af stærke Piller baarne,Og med Altaner paa.Der man til alle Kanter,Ihvor man og mon gaae.De mægtige QyadranterOg store Sphærer saae.Fra Borgen see man kundeSaa vide over Ø,Saa mange grønne Lunde,Den store salte Sø.De Sale monne prangeI skjønne Farveskjær;Af Haver var der mangeMed Blomster og med Træer.Men sluktes Dagens Lue,Og Nattetid faldt paa,Man Stjerner kunde skuePaa hele Himlens Blaa.Alt fjernt man høre kunde,Naar man gav derpaa Agt,De fire store Hunde,Som holdt om Natten Vagt.Endelig ændredes i Vers 11 de sidste Linjer til: For nogle Øieblikke - Den gjerne op sig skjød, - Men ak! det kan den ikke, - Den synker i sin Død.Molbech: Dansk poetisk Anthologie IV p. 246-47. I sin smukke Afhandling fra 1844 "Hveen, tilforn Danmarks Observatorium" (Pros. Skr. IX p. 147-274)  siger Heiberg (p. 201 Note): "Den Beskrivelse, som findes i mit Digt "Uranienborg", er, indtil de mindste Details, nøiagtig og stemmende med Virkeligheden".Urania, i den græsk-romerske Mytologi Astronomiens Muse (Navnet betyder "den himmelske").312 Qvadranter, Instrumenter til at maale en Stjernes Højde. Sphærer, Himmelkugler.313 Kongen selv besøgte o. s. v., saavel Christian IV som Jacob VI af Skotland gæstede Tyge Brahe paa Hveen.314 Freyas Stierne, Planeten Venus.plat, ganske.Vaaren og Freden. Digtet, der første Gang tryktes 1817 i Molbechs Tidsskrift "Athene" VIII p. 494-96, er Heibergs Slutreplik i den Polemik, han 1817 førte med Grundtvig (om Ingemanns Ungdomsdigtning).316 Kastale, Kilde ved Delphi (i Grækenland) og helliget de 9 Muser; for Musernes Kor er Apollo, Solens og Sangens Gud, Fører og som saadan "Drot af Kastale".317 Tycho Brahes Farvel. Digtet, der første Gang tryktes 1819 i Skuespillet "Tycho Brahes Spaadom", er bygget over Tyge Brahes berømte latinske Afskedsdigt til Faedrelandet.Chaldæa, Grækernes og Romernes Navn paa Babylon, hvorfra den europæiske Astronomi har sin Oprindelse.318 Barcarole. Ligesom det følgende Digt første Gang trykt 1829 i Skuespillet "Prindsesse Isabella".Barcarole, Gondolsang.319 Stjernehimlen. Digtet er trykt første Gang 1842 i "Danmark. Et malerisk Atlas. Tegninger af C. F. Christensen. Text af J. L. Heiberg".320 Hovedvagts-Uhrets rødlige Skin, Uret paa Hovedvagtens Bygning, der (indtil 1875) laa paa Kongens Nytorvs nordre Side, hvor nu Hovedvagtsgade er.321 Du lever med Guder og Helte o. s. v., Planeternes Navne er Gudenavne fra den græsk-romerske Mytologi: Merkur, Venus, Mars, Juppiter, Saturn  (Planeten Neptun blev først opdaget 1845); andre Stjerner har Navne fra Heltesagnene: Orion, Herkules, Perseus, Cassiopeja, Andromeda o. s. v.den oldtidsgraa | Totusindaarige Sanger, utvivlsomt menes hermed den romerske Digter Ovid, f. Aar 43 f. Kr., d. Aar 17 e. Kr., Forfatter bl. a. til det mytologiske Digt "Metamorphoses" (Forvandlingerne). I en Afhandling fra 1842 om Stjernehimlen siger Heiberg (Pros. Skr. IX p. 42): "Man maa betragte Stjernehimlen som en illustreret Pragt-Udgave af den græske Mythologie i uhyre Format; man maa betragte den med Oldtidens Digtere for Øiet. Ovids Forvandlinger ere et ligesaa nødvendigt Requisit for Den, der vil orientere sig paa den natlige Himmel, som et Stjernekort eller en Himmelglobus".Weyse. Digtet blev første Gang trykt 1843 i Heibergs "Intelligensblade" III p. 1-5.Til Roskild har de vor Sanger bragt, Weyse, der døde Natten mellem 7. og 8. Oktb. 1842, blev efter eget Ønske begravet paa Graabrødre Kirkegaard i Roskilde.323 eied han ingen andre Smaa, Weyse var ugift.ja, thi Weyse var dansk, Weyse var født i Altona, "altsaa ved sin Fødsel dansk Undersaat, ikke en Tysker, som man stundum har villet gjøre ham til" (S. A. E. Hagen i Dansk biogr. Lexikon XVIII p. 478).mindes du, naar han kom i dit Hjem o. s. v., jfr. Johanne Luise Heiberg: Et Liv genoplevet i Erindringen, Originaludg. I p. 298 f.325 Gadeviser. 1849 udgav Heiberg under dette Navn en første Samling paa 7 Numre (mere udkom ikke) med Melodier af ham selv.326 feiler, mangler, fattes (ty. fehlen).327 den kjendte Melodie, Melodien til "Den Gang jeg drog afsted", som Fru Heiberg (Et Liv genoplevet i Erindringen II p. 320) priser i høje Toner; den har da sikkert ogsaa behaget Heiberg.332 Den yngre Digterskole. Digtet er trykt i det Mindeskrift om Festen for Oehlenschläger paa hans  70-Aarsdag, som Festkomiteen udgav 1849 umiddelbart efter Festen.334 Adelaide Grevinde af Bombelles. Digtet blev første Gang trykt i Adresseavisen for 21/12 1857. Adelaide (kaldet Ida) Bombelles var født 1792 og Datter af Storkøbmanden Constantin Brun i Ægteskab med Digterinden Frederikke Munter. Ida Brun var meget musikalsk og besad et udpræget mimisk-plastisk Talent, der vakte Opsigt i kunstneriske Kredse ogsaa i Udlandet; blandt hendes Beundrere var Berømtheder som Goethe, Wieland, A. W. Schlegel, Canova, Thorvaldsen. Mme Staël Holstein og hendes Kreds. Herhjemme skrev Baggesen og Oehlenschläger Digte til hendes Ære; Heiberg var forelsket i hende, og hun paa sin Side var ikke helt ufølsom for hans Hyldest, men ægtede alligevel 1816 den østrigske Gesandt i København Grev de Bombelles; hun døde i Wien 1857. (Om Ida Brun og hendes "Attituder" se Julius Lange: Sergel og Thorvaldsen p. 90-98.)for det Huus af gjæste o. s. v., Sophienholm ved Frederiksdal, Const. Bruns Landsted, hvor hans Hustru omgav sig med en Kreds af Skønaander, Digtere og Kunstnere (se herom L. Bobé: Frederikke Brun p. 229-64).335 Daphnes Kroner, Laurbærkranse; Daphne er i den græske Mytologi Apollos Elskede og forvandles af Guderne til et Laurbærtræ.Danmarks Digtere, de to, de store o. s. v., Baggesen og Oehlenschläger.TEXTRETTELSER(Originalens Ord er sat efter den skarpe Parentes.)Side 56 L. 2 f. o. dog Continuitet [dog kun Continuitet" 69 L. 3 f. n. men [man" 160 L. 5 f. n. ei [el" 206 L. 7 f. n. ja sæt [jo sæt" 209 L. 12 f. n. min [mn" 287 L. 8 f. o. hen [han" 324 L. 4 f. o. Frie, [Frie." 332 L. 12 f. o. Hver [hverRettelsen Side 56 skyldes Professor Brix.