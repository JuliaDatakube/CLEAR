VRØD-I-VRONT OG MARI STONT.



DER so en Mand paa Vinkel Vratt,

de kaldt ham Vrød-i-Vront,

han to te Kwind en Hjaj fræ Bjatt,

og det war Mari Stont.

"Vrød-i-Vront og Mari Stont"

bløw te Sej æ Herred rundt;

dewar gjaen glaad ved lidt,

og møj de nowed ett.



Aa wank af Stej justfordet samm

war snaar dje jennest Lyst,

og nær den bette Lærki kam,

de høt hind aaltid føst;

grev de da hinaân og sprang

Stonthuesdans te Lærkisang,

lejt og spøjt med Tor i Yw

som Lamm paa gammel Hyw.

Stont, Stunthose, fodløse Strømper;Vratt, Forager;Hjaj, sølle Fruentimmer;Bjatt, Bjert (Landsby).






Og hun plot Krusbær i æ Hied

og Trønbær i æ Mues,

og han to Ol saa tykk og fied

og band'em i hans Hues.

Vrød-i-Vront og Mari Stont

de haaj mir end jawen tront,

deskuld bind wor Muer en Lim

og hwer en Krikk en Grim.



Og han kund hegs dæ Kal i Kow

og vis med Woll for Wand,

og hun kund spo, hvor Mett skuld bow,

og hwem hun fæk te Mand.

Han en Dram og hun en Skro,

straxlaa de en Skorsten po;

Mænd og Skorstjenn strøj de mej

paa gywtglaad Piggers Vej.



Og han kund si det særest nøj,

som anner ett vidst aa,

som Worr for Død og Bjærgmands-tøj

mell Minnestid og Daa.

- - Æ Ellpig fræ Flæskidam -

maatt æ Dæwlhindannamm

hunhaaj rejen paahansNakk

fræ Bæs te Kistelbakk.



Hwor der bløw spelt og raaft: Godtôr!

der war di i dje Es,

og kamdestumlend te en Gord,

saa bløw der sgi Kommes!

Saa begynd æ Knæjt aa vals,

saa begynd æ Hund aa hals,

Vrød-i-Vront og Mari Stont

haaj Gled, saa det ku bundt.

Krusbær, Tyttebær;Lim, Kost;Woll, Pilevaand;Worr, Varsler;Bæs, Bers;stumlend, usikre i Gangen;bundt, klodse noget.






Men nu erSwot joLywkulør,

Maløwt ernudi Dram.

Aa ta Pati for godt Humør

det regnesnufor Skam.

Vrød-i-Vront og Mari Stont

med dje Klud og med dje Klont -

Gud ha Lov, de wal er død!

Hwor skulddefaa dje Fød?

Vinteren1913.