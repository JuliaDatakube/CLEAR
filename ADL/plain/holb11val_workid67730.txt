EPISTOLA CDXXXIX.Til ** Jeg takker min Herre for hans mig tilskikkede Oversættelse af de gamle Tactiske
                    Skribentere, eller de Autores, som have beskrevet de Gamles Kriigs-Væsen. Jeg
                    mærker saavel af dette som hans andet Arbejde, at han legger Vind  paa grundige Studeringer, og bestyrkes i
                    det, som jeg ofte saavel udi daglig Tale som i mine Skrifter haver dristet mig
                    til at foregive, nemlig at man udi Fæderne-Landet kand erhverve det Liggendefæe,
                    som andre meene alleene at samles udi fremmede Lande, og at en kand blive lærd
                    og poleret, uden at have været paa den anden Side af Eider-Strømmen. Hvis
                    Munstring skulde holdes over vore unge Personer, og en Sammenligning giøres
                    imellem dem, som bryste sig af deres vidtløftige Migrationer eller udenlandske
                    Rejser, og dem, som ikkun have studeret hiemme, vilde mine Tanker herom
                    tydeligen demonstreres. Jeg lader mig denne gang alleene nøje med at anføre min
                    Herres Exempel til Beviis herpaa. Hvis min Herre havde fult adskillige af vore
                    andre unge Personers Exempel, havde han i steden for Kundskab i lærde Sprog og
                    grundige Videnskaber, maaskee været forsynet med Magasiner af Franske og
                    Italienske Viiser; da havde han i det ringeste ikke forstaaet saavel sit
                    Fæderne-Sprog, som andre arbejde paa at forglemme, skiønt det i Embeder kommer
                    dennem af all Ting meest til pass; da havde han maaskee ikke i den Grad besiddet
                    den Modestie og Ydmyghed, som nu saa meget ziirer hans Person og Lærdom. De
                    Fordeele, som adskillige af vore unge berejsede Personer have erhvervet, ere
                    saadanne, som de fornuftigste Folk ikke holde for store Herligheder, og som han
                    selv anseer heller som Pletter end som Zirather. Hvis mange enten ere, eller
                    indbilde sig at være udi bedre Stand at criticere Italienske Operas og Franske
                    Tragædier; at dømme, om een haver den rette Accent udi et fremmed Sprog; at
                    decidere om en Stella synger bedre end en Pompeiate, eller om en Turcotti
                    acqviterer sig bedre udi Actionerne, end en Rosa: Saa forstaaer min Herre
                    derimod bedre at dømme udi en Juridiske Qvæstion, eller at løse et Geometrisk
                    Problerna. Jeg siger mange, men ikke alle. De fleeste ansee sig som Zirather,
                    naar de komme tilbage med Magasiner af Franske Tragædier og Italienske Operas;
                    naar de have erhvervet den saa kaldte Franchise Parisienne, som de kalde  Politesse, men som andre derimod
                    give Navn af Frækhed; naar de paa et Haar have troffet den Parisiske Accent; og
                    naar de have erhvervet sig det Pund at tale saa hastig, som Munden kand løbe,
                    meene de at have anvendt deres Tiid heel vel, og at de Midler, som de have
                    tilsatte, ere ikke forgjæves spildte: Skiønt det meeste er saadant, som siden
                    skal forglemmes, og de Bugter og Folder som Sind og Legeme ere satte udi, maa
                    efterhaanden igien jævnes; saasom det eene bliver dem i Fremtiden til ingen
                    Nytte, og det andet bliver dem ved Alderen til Vanheld. Non discenda sunt ea,
                    siger en gammel Autor, qvæ mox dediscenda sunt. Det er: Man maa ikke lære de
                    Ting, som man siden skal beflitte sig paa at forglemme, og som i fremtiden
                    bliver til ingen Nytte. Dette skeer dog desverre ofte; og mærkes ikke uden
                    forsiide, at Ungdoms Tiid er unyttig spildt. Jeg haver kiendt tvende berejsede
                    Personer, hvis Hoved-Studium var at naae saadan Accuratesse udi den Franske
                    Udtale, at ingen skulde skille dem fra indfødde Parisier. Til hvilken Ende de
                    efter deres Hiemkomst fra Frankrig fast ingen Omgiengelse vilde have uden med
                    Franske Folk. Men, saasom de samme Personer bleve begge siden Amtmænd udi
                    Island, mærkede de, at den Parisiske Accent kunde være dem hverken til Zirath
                    eller Nytte. Min Herre følger ikke deres Exempel, ej heller visse andre
                    Personers, hvilke studere præpostere eller bagvendt; saa at, førend de have
                    faaet Smag paa Videnskaber, samle de paa Magasiner af Medailler, Skilderier,
                    Kobberstykker, rare Documenter etc. saaledes, at de begynde med det, hvormed de
                    skulde ende. Min Herre gaaer den Vej frem som fører til det rette Maal, og
                    derfore vil blive een af vore duelige Mænd udi Landet. Jeg forbliver etc. 