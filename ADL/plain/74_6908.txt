Johannes i Fængslet.



I.



Hvor Asfalt-Søen ruller sit tunge

svovlede Vand

mod Machairus' klippefaste Mure

sidderJohannes, den store Fange.

Han - kun de tredive Aar -

læser sit Bods-Liv om igjen,

strængt til det Sidste,

Tiden i Judæas stille Dage

er ham som en Drøm -

dér voxede Roser -

længst har han glemt deres Duft,

han mindes kun de tornede Kviste.

Blandt Ørknens Vilddyr har han levet,

faaet Lod om sin sodbrune Arm,

baaret dens glødende Hede.

Eensomt var der, øde og tomt, -

men øde som i Templets Allerhelligste,

mens Arken endnu stod der








ene i det høje, tomme Rum:

Israels hellige Lov

denhavde han hos sig, den fyldte

Ødemarkens Vidder.

Og da han saa løfted sin Røst,

befolkedes Ørknen,

de flokkedes omkring ham,

Fisker og Tolder, Vingaardsmand og Kriger,

selv Zions Præster og Leviter.

Da var det som Eliah var kommet igjen!

som Lyn fra skyfri Himmel

ramte hans Ord den lyttende Flok,

tændte, brændte i mange Hjerter,

drev dem til Jordans Bred,

at sukke deres Syndsbekjendelse,

at svales med Daab til Omvendelse.

- Fyrsten endog, Herodes Antipas,

droges hen at høre hans Røst,

og hørte den gjerne -

nyt var det altid at see en Profet,

kildrende næsten som et Styrtebads Plask

at lade sig tordne i Støvet!

Men da Ørkenens Løve

frygtløs rev hans Purpur i Pjalter,

holdt ham for Øje, ham Israeliten,

Lovens Spejl,

vendte det mod Kongen og hans bolerske Viv,

Broderens ranede Hustru,

og raabte dem sit:Deter ikke tilladt!

da svor hun, sligtOrdskulde ej være tilladt,

- og nu er Løven i Lænker.








Hvad Veje gaar hans Grubien

bag Væggens Klippeblok?

Længes han efter sin Ørken -

ak, her er øde nok!

Smager ham ej den Fangekost,

Herodes for ham sætter?

Ørknens Kryb og Mannakorn

var ingen Herre-Retter.



Nej et, et eneste Spørgsmaal

han ikke slippe kan:

Hans Frænde hist fra Nazareth,

erhanden rette, han?

Erhanden hellige Menneskesøn,

Daniel saae i Synet?

Sit Hoved Døberen sænker,

spænder sin Haand om Brynet.



Ja, Røsten lød ved Jordan -

men tør paa den han tro?

Hvor er Kasteskovlen,

hvi renser Han ej sin Lo!

Hvi mejer han ej i Støvet

de strunke Tidseltoppe -

skal Øxen ikke bruges,

nu da Sol er oppe!



Skal altid Løgnen knejse

og Sandhed tigge Brød!

skal Lasten sidde til Høj bords,

og Retfærd lide Nød!








Skal til evige Tider

Klinten og Hveden blandes?

Skal ej Guds Ild-Ovn glødes -

sáa spørger Johannes.



Og dog har Aanden vidnet

for vældigt i hans Bryst -

lad Tvivlene da dømmes

af Jesu egen Røst!

Maatte blot Jesus vidne selv,

at han er »Den som kommer,«

da bort med al Forargelse -

han selvskal være Dommer!



- »Dér Vogter, tag mit Bælte!

men vær mig da saa blid,

at af min Lærling-Skare

et Par Du skaffer mig hid!

Din Herre veed jo noksom,

paa Svig jeg ikke tænker -

fastere binder mig mit Ord

end alle Kongens Lænker!«



Og snart i Klippe-Buret

har Juda's fangne Ørn

samlet igjen en liden Hob

af sine bange Børn, -

strenge Israeliter,

som Most og Druer vrage,

som nøjes med den stærke Drik,

Profeten lod dem smage.








»Gaar ud, I fromme Sjæle,

skynd Eder hen tilham,

til ham, jeg selv har kaldet

Guds lydeløse Lam!

Spørg ham, som de spurgte mig

ved Jordans stride Elv:

Er Du den som kommer,

hvad siger Du om Dig selv?»



- Klippekamret stænges,

de skiltes kun med Nik;

Johannes' Vogter bæver

for Mørket i hans Blik.

Ned paa sin Bænk han kaster sig

- i Døgn har ej han sovet -

»Maatte jeg faae det Svar, jeg vil,

glad gav jeg hen mit Hoved!«



II.



Tre Dage svandt, fra Kong Herodes' Haller

mod Fængslet ned en Lyd af Cymbler gjalder.

DeroppeFløjten og Kithåren klinge,

mens brune Piger Ambra-Karret svinge.



I rigt men dæmpet Lysskjær Hallen svømmer,

igjennem bleggult Rav sig Lyset tømmer;

paa udsøgt Viis for Sanserne der kjæles,

og Hellas' Kunst med Østens Pragt formæles.








Her har Antipas for en Stund sit Sæde,

her vil han glemme Rom i Lyst og Glæde:

der lurer Ingen i Machairus' Huler, -

fra Krogen kun hans Marmor-Kejser skuler.



Paa tyrisk Purpur tryg han sætter Foden,

her funkler Vinen, Glædens Frugt er moden;

i Luft af Smigerord, i Duft af Salve,

af Livet vil han glemme her det Halve.



Og under Paafugl-Vifter stolt han troner,

mens Dansen gaar til sagte Harpetoner;

hvidklædte Møer dreje sig i Vrimlen

og efterligne Stjerners Gang paa Himlen.



Saa danses der med Sværd af Moabs Piger:

én Skare stormer løs, en anden viger!

kun Leg det er - dog er der En som saares!

Blodroser pible frem, og Øjet taares.



Men Sværdets Lyn i disse Pige-Hænder

slaar hosHerodiasned - slaar ned, og tænder,

- thi hun, som tøjlesløst Herodes tøjler,

har nys sig viist bag Hallens Slange-Søjler.



Vellyst og Grusomhed var ofte Søskend',

oghuner fængelig som Elle-Trøsken -

ved Sværdets vilde Blink, ved Blod at skue,

hun føler Hadets Glød slaa ud i Lue.








For Tronen træder hun med ydmyg Knælen,

og griber Kongens Haancl saa kattekjælen:

Lad nu med Dans min Datter Dig forlyste,

og for Profetens Ukvemsord Dig trøste!



Og Fyrsten hendes stolte Skjønhed sluger,

mens paa sin Hævnplan Tigerinden ruger;

Johannes' Navn han fra sin Pande ryster,

og ved et Elskovs-Blik sin Sjæl forlyster.



Og brat tilside Mø'r og Hofmænd vige,

og Fløjten klager paa sin Tonestige,

og Cymblen skjælver som ved Offerstene -

paa Marmorgulvet staarSalomeene.



Med gyldent Bælte

om Indus' letteste Lin,

- en Smaragd-øjet Slange om Armen -

sanker hun mod sig som Pile-Bundter

hvert Blik i Herodes' Hal.

Om den voxgule Pande

svulmer en Tordensky

af sortladent, Nardus-duftende Haar,

og af Skyen lyner en Dolk

med Greb af Koral.

Med et smægtende Blik

mod Antipas' Trone,

sætter hun langsomt

til Harpens Tone

sin rødt-omvundne Sandal-Fod

paa Gulvets Mosaik,








spejler i dets Marmor sin smidige Ynde

- en Tamarisk ved Jordan, -

til af Drømmene vakt,

fuglelet svævende,

længsels-bævende,

sagtelig hun gynger i vuggende Takt

- end er hun lidt af en Sulamith.

Da kommer der Glød i Øjets Kul:

Som Elven, kommen til en Styrtning,

søndrer sit Spejl i fraadende Gru,

døves nu

Strengenes Klang i Kobberbækners Skjælven.

Alt mens de buldre,

kaster hun Bryst-Klædet,

river med et Ryk

Dolken af sit blaasorte Haar,

saa det staar om hendes Skuldre

lig en Dæmons truende Vinger,

mens hun svinger

sit bævende Legem

uden Ro, uden Rast

i altid vildere Kast.

Daarende, æggende,

Attraa vækkende,

blotter hun sin bølgende Barm,

og til klirrende Sistrer

strækker hun i Luften favnende Arme,

mens Guldsnogens grønne Øje gnistrer.

Og da Haandklap og Raab

efter Romernes Viis bryde løs,

sætter hun i Spring








atter og atter

med rasende Sving -

til med Et hun standser

som om hun vilde sige:

Saadan danser

Herodes' Sønne-Datter!



Der staar hun, blussende af Sejers-Løbet,

en Purpur-Nellik, svulmende i Svøbet.

En Krans hun rækker Kongen; Læben tier,

men Øjet spørger - paa sin Løn hun bier.



Antipas' Mundskjænk Bægeret ham fylder,

og Hebrons gyldne Drue ned han skyller:

»Salome! Tak Du Uforlignelige -

tag - var det end det Halve af mit Rige!«



Og Pigen raadslaar sagte med sin Moder

- nu veed hun hvad hun vil af Verdens Goder -

og atter staar hun for Herodes' Trone,

og hvisker for sig hen med iskold Tone!



»Stor Skjænk jeg kræver ej, skjøndt stort Du loved

- giv paa et Fad mig hen Johannes' Hoved!«

Atnuhun vrager Østens dyre Skatte,

vil hendes Moder hundredfold erstatte.



- Med flygtigt Sus et Ord ham fløj fra Tungen;

hvor gjerne fanged han nu Ravne-Ungen,

som mod Herodias' Ring sin Klo har slebet,

og med Salomes Mund sit Bytte grebet!








Du Purpur-Pjalt, en tugtløs Kvindes Slave,

Du raadne Stengel i din Palmehave,

giv heller hen det Halve af dit Rige,

end gjør Dig selv til Achabs onde Lige!



Men nej - »en Mand, et Ord« - gik ogsaa Manden

ved dette Ord fra Hjertet og Forstanden;

han seer de mange Øjne paa sig hvile,

han føler Herskerinden haanligt smile.



»Skatmester! tag et Fad, af dem som vejer,

- korinthisk Erts - det bedste som jeg ejer!

Og Du, Tribun - Du hørte, hvad jeg loved -

bring inden Midnat hid Johannes' Hoved!«



- Og Kjerterne forny's, og Hallen straaler,

og Frugter bydes om i gyldne Skaaler,

og Dansen gaar - men Antilopens Øjne

kan dog kun slet Antipas' Glæde højne.



III.



Men Asfalt-Søen ruller som før sit svovlede Vand

- Svøbet om Sodoma's Lig-Stank -

mod Døberens klippefaste Fængsel.

Hvor lider Fangen, gruer han for Dommen?

Nej, Fred har fyldt ham!

Herodes gruer for sin Tunges Frugt,








Johannes er saa stærk som ingensinde -

Himmel og Helved de har skiftet Plads:

Helved deroppe, himmelsk Fred hernede!

I denne Aften har hans Sendebud

bragt Svar fra Galilæer-Søens Bredder -

hvad deres Øren hørte, Øjne saae,

har trofast de berettet - Ingen

har saadant hørt og seet! Spedalske renses,

og baade Blinde see, og Halte gaa,

og Døde rejses op, og Døve høre -

han byder blot, saa skeer det - han Profeten

fra Nazareth!



Og Et endnu: et Ord han har at bringe,

etFrydebudfor Fattige og Ringe,

et Ord til Lægedom for alle Smerter,

et Naadens Ord for alle knuste Hjerter -

det har han paalagt os at sige Dig!

Og han har paalagt os at føje til:

»Men salig den som ej forarges paa mig!«

-Tak, Venner, Tak! Ja Ham det bør at voxe,

og mig at dale - maatte jeg blot dale

som Sol gaar ned, er den end blodigrød!

Gaar I tilHam, Hanerdog den jeg vented,

- gaar I tilHam!



Vee mig, at jeg tog Anstød af Din Stilhed,

Du som vil døbe dem med Hellig Aand,

Du Hellige!

Jeg vidste vel, atStormbebuder Vaar,

men glemteVaarenover Stormens Rasen








- nuerden der med sin Velsignelse!

Ej vil Du knuse Israels haarde Hjerter,

men smelte dem som Solen Hermons Is!

MinGjerning er fuldbragt - den sagte Susen,

hvori Jehovah talte til Eliah,

den kjender jeg i Jesus og hans Ord -

men hør!

Det var som Cymbelklang og Fløjtetoner

- hvad Trin paa Trappen - Fakkelskjær - Soldat,

hvad vil Du mig?

»Dit Hoved!«

- Mit Hoved!Herre, see jeg bøjer det

for Dig som skabte Himlene og Jorden,

som sænker nu din Foraarsregn i Israel -

nu trænger ikke længer Du til Torden!

»Vaagn op, o Sværd« -

nu - nu erHimmeriges Rige nær!



Et Sus - og Døberen er ikke mere

Er ikke? Jo haner, just hvor hanvar:

i Herrens Forgaard, nær det Helligste!

Og da i Hades Livets Konge træder,

da er velhanden første som Ham hilser,

som han paa Jorden var hans sidste Forbud.

»Den største Kvindefødte«var han her,

Guds Lov i Kjød og Blod - men i Guds Rige

han er de mindste Frelstes store Lige.








Menvi, til hvem Guds Naades Foraar kom,

tør vi da vende Ørken-Røsten Ryggen?

Nej, tifold Nej ! Saalænge hine To,

som tvillingfødtes selve Pintsemorgen,

Omvendelse og Tro,

end holde hver sit Skjold ved Kongeborgen,

og ved dens Indgang kræve hver sit Løsen, -

saaskalvi lytte til Johannes-Røsten,

før Hjerterne tør smelte hen i Trøsten,

saaskalvi skjælve for Guds Vredes-Domme,

for Stormens Torden, - før Guds Vaar kan komme.