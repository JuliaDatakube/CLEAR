I ET ATELIER



Her kunde vi ha skrevet mange Gange mer,

men Pennen gik i Staa som Ploven dybt i Jorden.

En Række blide Farvers tyste Rykken frem

gentog et sejrrigt Slyng, som satte dem i Gang.

Her sidder jeg dog selv med Tvivlen om min Isse.

Det levende er Drøm, og Stilstand er det ganske visse.



Men endnu faar jeg Lyst igen med Krudt og Bøsse

med Dolk og Kniv at lege og jonglere

i farlig Nærhed af den hvide Hud

og se, om du kan holde Gyset ud.