KJØRMES KNUD."Kjørmes Knud'han holder herud'med hans fir' hwid' Sud'."Buendmandssej'.KJØRMES Knud, hør ham tudte hans krid-hwid Stud,nær han swinger hans Swøef fra Nordowst om dje Snud!Kjørmes Knud med hans Studsætter sni øwer Fursaa det knarker af Frøst fræ dje Bringstykk og Pud,sætter sni øwer, sætter skraas over.Kjørmes Knud, Kjørmes Knud,a haar tit høt dæ tudsom i Daa, nær æ Rim den vild blind mæ mi Rud.Kjørmes Knud, Kjørmes Knudsikken Vejlo derud!I haar Snø i jer Skjek bode dæ og di Stud.Kjørmes Knud, Kjørmes Knud,det war faale te Stud,søn det wolmer og kwolmer med Snø fræ dje Snud.Kjørmes Knud, Kjørmes Knud,faa da Hold paa di Stud;tho æ Himmel den stor i jen Toeg for mi Rud!Kjørmes Knud, Kjørmes Knud,ka du skjøtt dæ derud,tho do hwister med Halmstakk som anner med Klud.Øwr æ Møn! Læd no vær!Ka do ogsaa kjør dær!Hwem haar røjt dæ di Stud, da do sidst haaj em fræ.Kjørmes Knud, med di Studkyr do twat for mi Rudmed en Stjat lisse laang som fræ Naur og te Bur.Kjørmes Knud, vælt derudno æ Skorsten si Tud,saa Gud naadigen spaar jen æ Taag po æ Mur!Kjørmes Knud kjørr med Studtwat paa Marker og Mur,øwer Knold, øwer Kjar, øwer klukkendes Tud,Kjørmes Knud, Kjørmes Knud.Hej! no skjenner hans Studog tar Herred og Sown i jen brølendes Fur!11/3 1916.Skjek, Skjæg; faale, farlig; wolmer, ryger; skjøtt dæ, vare dig; hwister, smider med; røjt, røgted; twat, tværs; Stjat, Vognstang; Tud, Tude, Pibe; æ Taag, Taget; Tud, lukket Trærende under Engveje; skjenner, løber løbsk.