VI HAR FØRT OP ET LILLE SKUESPIL



Vi har ført op et lille Skuespil,

Og I har overbærende seet til.

Høistærede, I vil da ei fortryde

Jeg et par Ord end ovenpaa tør byde.

Langtfra, at jeg vil prøve paa at sige

Til Eder dette Spils Betydning og deslige

Hvorfor, med hvilke Hensyn, til hvad Ende

Vi næsten hele Stuen endevende

Og gjøre vore smaa og lystige Personer

Om til Madammer, Lærere, Baroner

Det vil, langt klogere, I selv erkjende

Et Par Undskyldninger kun Politiken

Befaler os at stille mod Kritiken

Vi spilte fransk! - Hvorfor just lege fremmed

Og tale udenlandsk her midt i Hjemmet?

Tilgiv, vi ventede ved denne Maske

Paa ingen Maade jer at overraske,

Men mangen Bommert, mangt et lille Hak,

Uskyldig, let Feiltagelse, som - ak

Os vilde have voldet megen Skam i Dansken

Det bæres over med, vi veed, i Fransken

At. vi, skjøndt Børn, ei Børn har forestillet

Men derimod de Ældres høiærværdige Billed,

Det var, o tro mig, ei af Indbildskhed,

Men kan en gammel Fyr som Rosenkilde

Med Kone og 6 Børn saa vidt jeg veed

En Skolepog med Flagrekrave spille,

Saa at vi flyde hen i Graad af Latter,






Hvad stor Urimelighed er da i

Om eengang Drengen tør agere Vatter?

Undskyldningerne ere da forbi;

Vi beilte ei til Muser og Parnasser,

Vi svedte ikke for Theaterkasser,

Men hvis vi vandt, I Kjære, Eders Gunst

Forstod vi til Fuldkommenhed vor Kunst

Og var der Følelse og barnligt Liv,

Var der Begeistring i vor Tidsfordriv,

Saa viid, det gjalt ei denne løse Leeg,

Men, kjære Fader! ja, den gjalt kun Dig!

Din Fødselsdag, hvad kan vi gjøre bedre,

End ved uskyldig Børneleg at hædre

Men Alvor svæver over Barnets Lyst

Naar varm Taknemlighed er i dets Bryst

See, Søstre, see! hans Navn, det brænder der

Svagt Udtryk kun af Kj ærligheden her.