Liigprædlken.Misolunghi er tilintetgjort, forvandlet - som Echo fordum
      - til en Lyd; men en Lyd, som aldrig uddøer, en
      Lyd, som igjennem alle kommende Secler skal bringe ethvert Kristenhjerte til at banke af
      Smerte og Harme. Misolunghi! dit Navn skal igjennem tusinde Led overgyde hver Kristens Aasyn
      med Skamfuldheds Rødme, og fylde Øiet med Medlidenheds Taarer.
      Ufødte Slægter skal blues ved Fædrenes Forvorpenhed, og stirre
      med Forbauselse og dyb Foragt paa det sorteste Blad af Verdens Historie. Den blodige Tyrk, den
      vilde Barbar, som knuste sin Fiende, sin Religions Modstander, skal
      fremtræde i Helteskikkelse ved Siden af den oplyste, dannede Kristen, der med
      nederdrægtig Kulde og Ligegyldighed tillod sin Broder og Medkristen langsomt at
      pines tildøde. Den betrængte Græker omfavnede hans
      Knæe; men sparkedes tilbage mod Tyrkernes Sabler. Som hine forkjæletgrumme
      Romere sade rolige om den blodige Skueplads, hvor Løver og Tigre
      sønderreve deres Medmennesker; som de med satanisk Haan tilraabte den
      døende Gladiator: "morere decenter," saaledes sade Europas
      ædle Kristne omkring det bloddampende Hellas, opflammede dets arme Børn
      til at kjæmpe mod den uhyre Overmagt, og skrege omsider ogsaa til de i
      Dødskampen Gispende deres spottende: "døe med
      Anstand!" I rolig Betragtning omgave de den Circus, hvor en heel Nation myrdedes
      - rolig? nei, ei engang dette: medens nogle holdt de hjælpende
      Hænder, rakte andre Morderne Vaaben og vederqvægede dem med Spise.
      Saalænge Vinden rører Middelhavets Bølger, skal deres Brusen
      minde om den Tid, da kristne Snekker førte Afrikas Barbarer til det allerede halv
      frelste Grækenland, fyldte Tyrkernes Fæstninger med Føde og
      Vaaben, og deres Rækker med kristne Anførere. Saalænge Frankrig
      staaer, skal Verden vide, at dets Sønner traadte paa Korset og svoer til den
      blodige Halvmaane; at de stillede Kannibalens Kanoner og kastede hans Brandkugler ind i
      kristelige  Templer; medens andre derhjemme i
      Munkers og barbenede Bedesøstres Selskab krøb afsted i gudsbespottelige
      Processioner, vist nok for at nedbede Held over Hedningenes Morderstaal; thi Munke og
      Janitskarer ere - i forskjellig Uniform - Djævels-Despotismens
      Livvagt. Glæd dig Sultan! glæd dig Pave! snart skulle I over legemlig og
      aandelig Friheds Grav, over Ruinerne af Fornuftens, Oplysningens, Dydens og den sande
      Gudfrygtigheds Templer række hverandre de blodbesudlede Hænder. Men
      skjælver, alle I evangeliske Kristne! I ere Kjættere saavelsom
      Grækerne! Kan Krumsablen ikke naae eder, da udstrækker sig Krumstaven
      efter eder og efter eders Beherskeres paa Religion og Love opbyggede Troner. Siger ikke:
      hvorledes skal dette skee? Skuer mod Syden! seer Røgen af Inquisitionens Baal, af
      Ipsaras og Misolunghis Ruiner, og skjælver! Glæd dig, du iisomgivne
      Egennytte! du som i Bloddaaben fik Navn af Politik! Glæd dig
      Kræmmersjæl, du som myrder med Ild og Sværd og Hunger, du som i
      Aarhundreder mæskede dig med Negerkjød! sluk nu din Tørst med
      Guld og Kristenblod! udgyd af din overfyldte Offerskaal paa Barbarernes tørre
      Kyster! slik Støvet for den foragteligste, feigeste Tyrans, for Tyrkedespotens, for
      Vezirens og hans Slaves Fødder! kys Romerpræstens Fodsaale og
      læg din Nakke under Sultanens Hæl! Smiil under hans Spark og hans
      velfortjente: "Giaur!" Og er der endnu nogen, som løfter et
      ærligt Sværd til Uskyldiges Frelse og Barbarernes Undergang, saa grib det,
      og hold din Haand ømt og beskyttende over Islamismens hellige Hoved! -
      Misolunghi er ikke mere! med Sværd og Spyd, med kristne Kanoner og Bajonetter ringes
      nu til Grækenlands Liigfærd: samler Penge til Gravøllet, I
      Herrer og Damer! nu er det paa Tiden. I 5 Aar har Europa med mageløs Sindighed seet
      paa Dødskampen - den nærmer sig til Enden: stræber nu
      at være med i Liigfølget! kjøber Kvinder til at
      græde og Riimsmedde til at hyle! Maaskee kunde I faae Deel i Arven; maaskee kan der
      - mod pligtmæssig Skat til den høie Port - blive
      Ørkener at befolke med forhungrede Fabrikarbejdere, med landflygtige
      Højlændere. - Iler nu til de helleniske Ørkener, I
      Oldgranskere! og rager i Gruset efter Marmorstumper og Potteskaar! Iler did, I Malere, med
      Pensel og Staffelie, og giver os en Afbildning paa Ødelæggelsens
      Vederstyggelighed: hvorledes nøgne Kvinder og Børn sprælle paa
      Tyrkernes Spyd, hvorledes Havet vrimler af Liig! Iler did paa eders Snekker, I vindskibelige
      Kjøbmænd! henter kristne Been til at gjøde  eders Landsmænds Agre! lad det ikke fortryde eder
      at betale dem andengang! I have jo en dobbelt Fordeel - Fordeel lugter altid godt,
      og saa gjør en død Medbeiler. Iler hid, I omskaarne og uomskaarne!
      skakkrer med Bøddelen om de Henrettedes Klæder! og indgaaer -
      om I kunne - en nye Handel; frygter ikke for eders Penge! Han med Hestehalen giver
      Anviisning paa ham med Hestefoden; og denne skal nok acceptere, honorere og betale a vista
      - Amen! -