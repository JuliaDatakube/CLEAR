Englen Asali



Om Perlerader vare Strenge

Paa min tonende Gige,

Og en Maanestraale Buen,

Der lod Tonerne klare fremstige,

Glemmer jeg dog aldrig, hvad der klang

I mit Hjærte den Gang






Første Gang af alle Ordets Engel

Svæved mig forbi i Morgenrøden. -

Glødende faldt Lyset over Lok og Vinge,

Og det spejled' sig blankt i hans blanke Klinge;

Morgenvinden suste i hans Dragt,

Blottede hans Lemmers marmorhvide Pragt. - -



De er skjønne, Ordets Engle,

Og til Kampen altid rede.

Derfor bærer ogsaa Sværd de

I en gylden, slangesiret Skede ...