MINAS DØDSSANG.



I

Søster, syng saa muntert el!

Tier Strenge!

Lad paa Grenen Lyren hænge;

Ak, dens Lyd bedrøver mig!



II

Søster, giv du mig din Hand!

O mit Hjerte

Knuges stærk af voldsom Smerte

Ei endnu det briste kan.



III

Græd dog ikke, Søster blid,

Græd dog ikke

Over Minas dunkle Blikke,

Over Kindens Rose hvid.



IV

Aarlen Morgen gik jeg ud;

Mod det Høie

Hæved sig mit matte Øie,

Og jeg bad saa fromt til Gud.



V

O jeg bad saa inderlig:

End min Qvide!

Dæmp den Qval jeg her maa lide!

Kald dit Barn, o Gud, til Dig!



VI

Og jeg bad i Jesu Navn:

See, da bæved






Sælsomt Jorden, Engle svæved

Ned i Minas aabne Favn.



VII

Og de gjøde venlig Trøst

I mit Hjerte,

Dæmpede den hede Smerte -

Langsomt hæves nu mit Bryst.



VIII

Hils min Moder her paa Jord

Og min Fader;

Ak, en Stund jeg dem forlader,

Men jeg tryg i Himlen boer.



IX

Hils de andre Søstre smaae;

Jeg maa ile

Did hvor blidt Gudsengle smile,

Mina dem forlade maa.



X

Denne Lok her af mit Haar

Du skal have -

Tys! hvo vanker hist blandt Grave

Paa den grønne Kirkegaard?



XI

Læg mit Hoved i dit Skjød;

Englen vinker!

Søster, see, dens Lee alt blinker -

Herren til sit Huus mig bød!