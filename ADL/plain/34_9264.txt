DEN TREDIE DEEL.TROENS MIDLER.


1. Om GUds Ord, Loven og Evangelio.


Nr. 129.

Mel. Rind nu op i JEsu Navn.



Loven er et helligt bud,

Viser os vor GUd allene

Frem for alle ting at tiene,

Og at ære, som en GUd;

Intet uden ham at ynde,

Ham at elske nat og dag,

Intet uden ham begynde,

Det er lovens hoved-sag.



2. Det er og vor skyldighed,

Har vi dog af hannem livet,

GUd allene hver har givet,

Hvad hand har, og kand og veed.

Kunde vi dog intet finde

Ham til vederlag igien,

Bør dog alle vore sinde

Vendes til hans ære hen.



3. Deraf og nødvendig maa

Følge, som udi en kiede,

Nr. 129. J1-7.

- - -

Nr. 129.Original. En salme om lov og evangelium. V. 1-3: Loven, udtrykt i budetom kærlighed til Gud og næsten (Mt. 22, 37-40). V. 4: Syndefaldet gjorde mennesket afmægtigt til at holde loven. V.5-7: Straks efter syndefaldet lovede Gud en frelse; den blev virkeliggjort af Jesus, da han tog lovens forbandelse på sig, og evangeliet herom stiller nu mennesket over for evighedsvalget. V. 8-10: I verden vil man dog vige uden om valget; man prøver at forene synd med frelse, men er da stadig under lovens dom. V. 11-12: Lever man derimod med Jesus, er lovens trusel borte; man får kraft ved Helligånden, og loven får nu en ny betydning som vejleder på himmelvejen. V. 13: Bøn om vejledning. - 1, 2:viser] anviser, byder. - 2, 5-8: Selv om vi ikke kan finde noget at give Gud som vederlag, bør i hvert fald hele vort sind(alle vore sinde)være optaget af at ære ham. - 2, 5:kunde] vistnok = kunne (kan). - 3, 2:udi en kiede] i nøje sammenhæng.








At vi skal vor næste glæde,

Og til haande gierne gaae,

Hvad man nu sin GUd vil yde,

Som det ikke har behov,

Dette skal vor næste nyde

Efter kierlighedens lov.



4. Dette bud om kierlighed

Stod i Adams hierte skrevet,

Blev ved synden sønderrevet,

Da hand faldt i døden ned,

Lyst at vilde, kraft at kunde

Holde lovens varetægt,

Sank ved Adams fald til grunde

For den hele Adams slægt.



5. Da nu hele verden laae

Under HErrens dom og vrede,

Straffen den var ogsaa rede,

Som der skulde følge paa,

Da begyndte GUd at tale

Om sin egen kiere søn,

Som hans vrede skulde svale

For det gandske Adams kiøn.



6. Det var nu et andet ord,

Verdens jammer at fordrive,

Og at faae igien til live

Alle folk paa denne jord,

3, 6:som] hører tilGUdi l. 5. - 4, 4: 1. Mos. 3, 3. 19. 22; veddødentænkes der her på åndelig og evig død. - 4, 6:holde lovens varetægt] overholde iagttagelsen af loven. - 4, 7:til grunde] til bunds (som i havet), jfr. nr. 58, 3, 6. - V. 5: Forsætningen, begyndende meddai l. 1, omfatter l. 1-4; meddai l. 5 begynder eftersætningen. - 5, 5-6; 1. Mos. 3, 15: ordene om, at kvindens sæd (dvs. Kristus) skal knuse slangens hoved. - 5, 7: Rom. 5, 9; 1. Thess. 1, 10. - 5, 8:kiøn] slægt. - 6, 1:det var nu et andet ord] det, nemlig hvad Gud lovede om sin søn (5, 5-8), var en anden tale end den om dom, vrede og straf (5, 1-4). Resten af v. 6 udvikler så, hvad der lå i Guds løfte.








Lovens svare band og torden

Skulde JEsum eene slaae,

Og det arme folk paa jorden

Skulde evig glæde faae.



7. Det er ogsaa evig vist,

Hvo sig vil til JEsum vende,

Hans forbandelse har ende,

Hand skal evig glædes hist,

Men vil nogen ikke lyde

Livets evangelium,

Evig skal hand det fortryde,

Det er ordets hoved-sum.



8. Tænk mig nu engang, hvordan

Staaer det til i verdens rige,

Synden skulde man undvige,

Der vil verden ikke an,

Det er sagen, det er knuden,

Syndens lyst man have vil,

Mener dog man des foruden

Nok kand høre JEsum til.



9. Slige staae endnu udi

Deres synders skam og blusel,

Under vredens haarde trusel

Og det mørke slaverie.

Loven skielder dem og truer

Med GUds vredes svare band

Og forfærdelige luer

I en evig pines stand.

6, 5:band]baand J3-7, trykfejl. 9, 1:staae]staar J1-3.

- - -

6, 5-6: Gal. 3, 13. - 6, 5:band] forbandelse;torden] se under nr. 1, 5, 3. - 6, 6:skulde JEsum eene slaae] skulle ramme Jesus alene og ikke menneskene. - 7, 1-4: Joh. 3, 16. - 7, 6:livets evangelium] evangeliet om evigt liv. - 8, 4:vil ikke an] vil ikke være med. - 9, 3:vreden] Guds vrede. - 9, 4:det mørke slaverie] trældommen under Satan og synden, jfr. nr. 112, 1, 2. - 9, 5:skielder] irettesætter el. anklager. - 9, 8:stand] tilstand.








10. Intet gielder, at man her

Sig paa JEsu død beraaber,

Og en evig frelse haaber,

Naar man synden dog har kier,

Her maa skee en ret forening

Mellem GUd og os igien,

Det er ordets rette mening,

Der vil det os have hen.



11. Har vi ham, som har betalt,

Har vi ham, som fyldest giorte,

Da er lovens trusel borte,

JEsus har det klaret alt,

Ja hand selv os kræfter giver

Til at følge lovens bud,

GUd den Hellig Aand os driver,

At vor gierning skeer i GUd.



12. Da er loven os et speyl,

Som vi kand for øyne sette,

Altid meer og meer at rette

Vore mange synde-feyl,

Da er loven intet andet

End en hellig himmelstie,

Ja med hiertens fryd beblandet,

Naar man gaaer kuns ret deri.



13. Søde JEsu, lad da ey

Satan mine øyne blinde,

Lær mig ved dit ord at finde

Himmeriges rette vey,

Dig, kun dig af alle kræfter

Ret at søge, ret at faae,

10, 1:intet gielder] det har ingen gyldighed, betyder intet. - 10, 5:forening] forligelse. - 11, 2:fyldest giorte] ydede Gud fuld erstatning el. oprejsning (satisfaktion) for synden. - 11, 5:kræfter] nemlig ved Helligåndens gerning, l. 7-8. - 11, 8:at] så at. - 12, 1:loven et speyl] jfr. Jak. 1, 23-25. - 12, 6:himmelstie] en sti, der fører til himlen. - 12, 8:deri] på himmelstien, jfr. nr. 130, 13, 8. 10 (»i«, hvor vi siger »på«).








Dig at følge trolig efter,

Ind med dig i himlen gaae.


Nr. 130.

Mel. Paa GUd allene.



Jeg er den eene

Alvise stærke GUd,

Mig skal du tiene,

Og frygte mine bud,

Dermed bemandet,

Foragt al verdens vind,

Elsk mig, ey andet,

Af gandske siel og sind,

Tro mig, om vandet

End gik i sielen ind.



2. Du skal ey tage

Mit navn forfængeligt,

Straf skal hand smage,

Som understaaer sig sligt,

Ey bande, svære,

Og skuffe ved mit navn,

Ney du skal bære

Det i dit hiertes favn,

Thi det skal være

I al din nød din havn.

Nr. 130. J1-7.

- - -

Nr. 130.Original. Ligesom nr. 129 en salme om lov og evangelium. Men her er det de 10 bud (2. Mos. 20, 3. 7-17; 5. Mos. 5, 7. 11-21), hvori loven finder udtryk. De gennemgås i v. 1-10, eet bud i hvert vers; gengivelsen viser påvirkning af Luthers forklaringer i den lille katekismus undtagen ved det 6., 9. og 10. bud. Betragtningen af Guds bud aftvinger i v. 11 digteren en bekendelse af hjertets fordærvelse og afmagt, og derefter følger i v. 12-16 salmens evangeliske del. - 1, 1-2. 7-8: 5. Mos. 6, 4-5. - 1, 4:frygte] have ærefrygt for. - 1, 5:bemandet] styrket, gjort modig. - 1, 6:vind] storm og modvind el. måske tomhed, tant. - 1, 7:ey andet] du må ikke elske andet end Gud, svarende til det 1. bud om ikke at have andre guder. - 1. 9:tro mig] stol på mig. - 1, 9-10:om vandet end gik i sielen ind] billede på dødelig fare, Sl. 69, 2. - 2, 1-2:tage forfængeligt] behandle letfærdigt; i ældre oversættelser lød det 2. bud: »Du skal ikke tage Herrens din Guds navn forfængeligen«. - 2, 3-4: 2. Mos. 20, 7b. - 2, 5:svære] sværge. - 2, 6:skuffe] datidens gengivelse af trügen (bedrage) i Luthers forklaring til det 2. bud (således Pontoppidans katekismusforklaring, 1737).








3. Tag hvile-dagen

Særdeles vel i agt,

At drive sagen

Af gandske fliid og magt,

GUds ord at høre,

Og faae i hiertet fat,

Derefter giøre

Alvorlig dag og nat,

Og andre føre

Til denne himmel-skat.



4. Viis mod din fader

Og moder lydighed,

Alt got jeg lader

Da paa dig flyde ned,

Giv dennem ære,

Som du skal tiene her,

Meest dem, som bære

Og bruge magtens sverd,

Lyd dem, som lære

Dig himlens vandrings-færd.



5. Slaa ey din næste,

Langt mindre slaa ihiel,

Men søg hans beste

Og gavn til liv og siel,

Bort klammers hede

Og bittre miners mord,

Bort had og vrede

Af hele verdens jord,

I satans rede

Min naade aldrig boer.

3, 3:sagen] den sag, som det gælder om søndagen, nemligGuds ord at høre og faae i hiertet fat, l. 5-6. - 3, 9-10: I Pontoppidans gengivelse af Luthers forklaring hedder det om Guds ord, ikke blot: »det gierne høre af andre«, men tillige: »og lære andre«. - 4, 3-4: 2. Mos. 20, 12b. - 4, 7-10: Pontoppidan, stk. 161, regner »Øvrigheds-Personer, ... Præster, Skole-Mestere« til dem, der ifølge det 4. bud skal æres. - 5, 4:liv] legeme. - 5, 5-8: Mt. 5, 21-22; 1. Joh. 3, 15. - 5, 5:klammer] klammeri. - 5, 9: Hvor der er had, har Satan en rede.








6. Du skal og ikke

Bedrive horerie,

Den satans strikke

Ved naaden gak forbi,

Fly den, der agter

At gaae i lyster blind,

Vær reen i fagter,

I ord og alt dit sind,

Som den, der tragter,

At gaae i himlen ind.



7. Du skal ey tage,

Hvad andre hører til,

Ved list og plage,

Paa ting, i kiøb og spil,

Flye ladheds sæde,

Og æd dit eget brød,

Tag det med glæde

Som af min haand og skiød,

Jeg vil dig klæde

Og føde til din død.



8. Lad dig ey finde

Paa falskheds vrange sti,

Lad retten vinde,

Staa de fortrykte bi,

Set ey din næste

En klak og lyde paa,

Tal til hans beste,

Som kand med sandhed staae,

Jeg vil befæste

Din gang og med dig gaae.

6, 3:strikke] snare. - 6, 4:ved nåden] ved Guds nådes hjælp. - 7, 3:ved...plage] »med Vold«, som det hedder i Pontoppidans gengivelse af Luthers forklaring. - 7, 4:paa ting] i retten; der tænkes vel på en uretfærdig dommer, Pontoppidan, stk. 233, 5. - 8, 6:klak] plet. - 8, 8:som] hvad der;med sandhed staae] stemme overens med sandhed.








9. Du skal ey vilde

Din næstes eye faae,

Stop utugts kilde

I hiertets dybe vraae,

Lad dig fortryde

Den mindste stoltheds vind,

Lær strax at bryde

Al vellyst i dit sind,

Saa skal der flyde

En himmel-lyst derind.



10. Merk ydermere,

Din næstes hustrue skalt

Du ey begiere

Og hvad hand eyer alt,

Mit billeds ære,

Fuldkommenhedens pragt,

Mig liig at være

I hellighedens dragt,

Det skal du bære,

Og tænk hvem det har sagt.



11. O JEsu lilde!

Du kiender min natur,

At hiertets kilde

Er skiden, beesk og suur,

Hvor jeg ey kunde

Det mindste selv formaae,

Men slet til grunde

I døden skulde gaae,

Om ingenlunde

Var anden hielp at faae.

V. 9 forbyder ud fra det 9. bud forskellige former af ondt begær, hvortil også henregnesstolthed, l. 6. - 9, 6:den mindste stoltheds vind] så lidt som blot et vindpust. - V. 10: Med l. 4 er opregningen af budene forbi. Tænk et punktum derefter. L. 5-10 sammenfatter som slutning lovens krav i det at bære Guds billede (1. Mos. 1, 26-27; Kol. 3, 10): fuldkommenhed og hellighed (Mt. 5, 48; 1. Pet. 1, 15). - 10, 10:tænk hvem det har sagt] tænk på, at det er Gud selv, som har sagt det. - 11, 5:hvor] hvorledes. - 11, 7:slet] fuldstændig. - 11, 8:i døden] enten = når døden kommer, eller: i åndelig og evig død.








12. Men skaden heles

I dine vunders blod:

Du har aldeles

Giort for os pligt og bod,

Til dig at rende

Giør al min byrde let,

Dig ind at spende

I troens arme tet,

Det giør en ende

Paa lovens strenge ret.



13. Da kand jeg trøstig

I loven kige ind,

Og trine lystig

I et fornøyet sind,

Al verdens mørke

Forsigtig gaae forbi,

Og dig ret dyrke

I alt mit levnets sti,

Du est min styrke

At vandre derudi.



14. Hvad mig da feyler

I dette svage leer,

Naar jeg mig speyler,

Og ind i loven seer,

Det vil jeg rette

Ved aandens vise tugt,

Men alting sette

I dine vunders frugt,

12, 1-2: Rom. 5, 9; Ef. 1, 7; 1. Joh. 1, 7. - 12, 4:gøre pligt og bod] udstå straffen. - 12, 5:til dig at rende] at ty til dig. - 12, 7:spende] trykke, omfavne. - V. 13-14: Når forsoningen ved Jesu blod, modtaget i tro, har gjortende på lovens strenge ret(v. 12), får loven en ny betydning som en hjælper. I 13, 1-2; 14, 1-6 udtrykkes dette under billedet af loven som et spejl, hvori den kristne ser sine fejl, så han bliver i stand tilved aandens vise tugtaf få dem rettet, jfr. nr. 129, 12; Jak. 1, 23-25. Men 14, 7-10 fremhæver, at alt dette stadig må hvile på Jesuvunders frugtdvs: den uforskyldte syndsforladelse, hvorvedlovens trettedvs. dens anklage er udelukket. - 13, 3:trine] gå frem. - 13, 3-4:lystig, fornøyet] om åndelig glæde, jfr. nr. 6, 1, 2. 7. - 13, 5:al verdens mørke] vel om de sataniske åndemagter, Ef. 6, 12, hvor man i ældre tid læste: »i denne verdens mørke«. - 13, 8. 10: jfr. nr. 129, 12, 8: »i«, hvor vi siger »på«. - 13, 10:at] til at.








Da lovens trette

Er gandske udelukt.



15. Jeg vil ey nøyes

Med verdens døde troe,

Hvor intet pløyes,

Og syndens tidsel groe,

Vil du dig give

Saa gandske til mig hen,

Da maa jeg blive

Jo gandske din igien,

I død og live,

At følge dig min ven.



16. Saa skee dig ære,

O JEsu, for din død,

Som lovens lære

Har for mig giort saa sød,

At jeg kand træde

De onde lyster ned,

Og gaae med glæde,

Af verdens glæde keed,

Til brude-sæde

I evig herlighed.


Nr. 131.

Mel. En hver, som troer etc.



GUds riges evangelium

Er sødt som honning-kage,

Naar det kun faaer i hiertet rum,

At man det ret kand smage,

Nr. 131. J1-7.

- - -

15, 2: Jak. 2, 17. 26. - 15, 3:hvor intet pløyes] hvor der ikke gøres noget for at få ukrudtet op. - 15, 4:tidsel] flertal. - 15, 8:igien] til gengæld.

Nr. 131.Original. - 1, 1-2: Ordsp. 16, 24: »Liflige taler er en honningkage, sød for sjælen og en lægedom for legemet«; Sl. 119, 103: »Hvad var dine ord sødere for min gane end honning for min mund«. Medhonning-kagekan der være tænkt på vokskagen med honning i, jfr. 1. Sam. 14, 25-27, eller måske på den bagte honningkage. - 1, 4:at] så at.








Da er det sielens honning-mad,

Giør hiertet let og mæt og glad

Og smuk i JEsu øyne.



2. Det søde ord er kommen af

GUds egen mund og hierte,

Det er et kys, som GUd os gaf,

Mod al vor nød og smerte,

Det er GUds eget hiertes kraft,

Som bliver til en honning-saft

Mod syndens byld og plage.



3. Vansmægtet siel, hvi gaaer du saa

Forknust i jammers sukke?

Kom hid, her er jo nok at faae,

Her er jo nok at plukke,

Kys ordet i din JEsu mund,

Og synk det ned i hiertets grund,

Saa skal du trøst fornemme.



4. Est du i synden haardt bespendt,

Som du har her bedrevet,

Her er en skrift fra himlen sendt,

Kom, læs hvad der staaer skrevet:

Saa sandt GUd lever, vil hand ey

Til dine sukke sige ney,

Men kierlig mod dig tage.



5. Tag dette ord kun i din mund,

Og leg det paa din smerte,

Suk kun til GUd af hiertens grund,

Saa rører du hans hierte,

2, 3:gaf]gav J4-7.2, 5:det]der J2-7.4, 1:est]er J6-7;haardt]hart J1-3.

- - -

2, 3-4: Lk. 15, 20. - 2, 6:honning-saft] i ældre tid brugt = honning. - 3, 4: Nyt billede, denne gang fra plukning af lægeurter, jfr. nr. 173, 8. - 3, 5: jfr. hos Kingo: »Kys Jesu læber og giiv agt Paa hvad han har til afskeed sagt« (»Gak under Jesu kors at staae«), måske fra Ordsp. 24, 26: »Man skal kysse læberne på den, som svarer rette ord«. - 4, 1:bespendt] betrængt, angrebet. - 4, 5-7: Ez. 33, 11. - 5, 2:leg] læg.








Gak lige til i JEsu navn

Hen ind i naadens søde favn,

GUd under dig det gierne.



6. Hand er dog ey saa haard og grum,

Som satan ham beskriver,

Hand er, som evangelium

Den sag saa mægtig driver,

En fader, hiertemild og sød,

Som favner hver i naadens skiød,

Der sig kun vil omvende.



7. Kom, set dig som en flittig bie

I ordets blomster-enge,

Søg selv, hvad kraft der er udi,

Bliv ved at sue længe,

Saa faaer du honning vist og sandt,

Det blod, af JEsu vunder randt,

Du kandst i ordet finde.



8. Du tænker, varst du selv kun god,

Da vilde du ey tvile,

Men føler du i hiertets rod

De onde lysters pile,

Da er dit hierte snart forsagt,

Fordi du selv har ingen magt

Til synden bort at drive.



9. Ney! siig mig, fegter du da ey

Med dine egne kræfter,

Og selv vil finde himlens vey,

Det leer kun satan efter,

Just derfor maa det stolte sind

I den sin afmagts klemme ind,

At naaden rum kand finde.

7, 7:kandst]kan J6-7.8, 1:varst]var J6-7.8, 2:tvile]tvivle J2.

- - -

6, 4:driver] taler indtrængende om. - 6, 6: Billedet af en fader, som tager barnet på skødet og omfavner det. - 7, 1-2: Honningbilledet er her ændret; der tænkes ikke som i v. 1 på mennesket, der vederkvæger sig ved honning, men på bien, der suger saften af blomsterne. - 9, 7:at] for at.








10. Din egen gierning intet tør,

Ey heller kand fortiene,

Men JEsu søde naade giør

Den gandske sag allene.

Kun hen til ham i hiertens troe,

Saa faaer din siel en liflig roe,

Naar det kun skeer alvorlig.



11. Og var din synd end nok saa stor,

Den har dog lidt at sige

Mod kraften i GUds sande ord

Og naadens stærke rige,

En hver som troer skal naade faae,

Det være, hvo det være maa

I alle verdens lande.



12. Du siger: kand GUds kierlighed

Vel saadan een antage?

Jeg siger, at hand bliver vred,

Om du vil staae tilbage,

Men kommer du i hiertens bod,

Saa skal du see, hand er saa god,

Som ordet ham beskriver.


Nr. 132.

Mel. Alleneste GUd i himmerig.



Op alle folk paa denne jord,

GUds kierlighed at kiende,

Nr. 132. J1-7.

- - -

10, 1:tør] har lov til el. behøver. - 10, 3:giør] udretter, gennemfører. - 11, 4:rige] magt. - 12, 2:saadan een] sådan en som mig. - 12, 4:staae tilbage] holde dig tilbage fra at modtage nåden.

Nr. 132.Original. Salmen er ejendommelig ved sin forening af strenghed og mildhed. V. 1 kundgør i en hovedsum evangeliet om Guds nåde. Derefter retter v. 2-5 et skarpt angreb mod dem, der bruger dette nådesbudskab som beroligelsesmiddel under et liv i synd. V. 6-8: Imidlertid har disse skarpe ord åbenbart gjort digteren ængstelig for, at de urette kunne blive ramt, så modet blev taget fra de »bange sjæle«; derfor forkynder han med særlig styrke den åbne adgang til Guds kærlighed i Kristus, idet han samtidig peger på den kraft til et nyt liv, som dette budskab rummer, når det virkelig bliver modtaget. V. 9 slutter salmen med bøn for nådesordets forkyndelse.








Som raabes ud ved livets ord

Til hele verdens ende,

At alle arme syndre maae

Kun komme hid og naade faae,

Ja evigt liv og glæde.



2. Jeg veed vel mangen suer gift

Af disse naades bryster,

Og bruger saadan hellig skrift

Til skiul i deres lyster,

Man siger: det har ingen nød,

Beraaber sig paa JEsu død

I alle sine synder.



3. Man sover tryg ved ordets glands,

Som burde dem at vække,

Man bruger det som horens krands,

Sin skidenhed at dekke.

Saa drive de med ordet spot,

Dog mene, saa er alting got,

Skiønt JEsus aldrig søges.



4. Nu, det er vel en sag, som kand

Umuelig nok begrædes,

Man agter det for naadens stand,

at naaden undertrædes,

Man bruger ordet som et sværd,

At naaden ey kand komme nær

Til deres arme hierter.



5. Hvor mangen tænker ey paa GUd,

Undtagen, naar de mindes,

1, 7:evigt]evig J2-7.2, 2:naades]naadens J6-7.3, 3:bruger]hengerJ7;horens krands]hoved-krands J1-2.

- - -

1, 3:livets ord] Joh. 6, 68; Ap. G. 5, 20; Fil. 2, 16. - 2, 3:saadan hellig skrift] hvad den hellige skrift siger om nåden. - 3, 5:så] således. - 4, 3:nådens stand] tilstanden under Guds nåde. - 4, 5-7: Den falske trøst ved ordet om nåden er som et våben, der afværger den sande tilegnelse. - 4, 6:at] så at. - 5, 1:hvor mangen tænker ey paa Gud] hvor mangen er der, som ikke tænker på Gud. - 5, 2:naar de mindes] når de bliver påmindet om.








At sielen maa af synden ud,

Om naaden ret skal findes,

Da raabes der, at GUd er from,

Da roses evangelium

Til naaden at foragte.



6. Dog des u-agtet maa man ey

Den bange siel forvilde,

Her bør at være aaben vey

Til JEsu vunders kilde,

Det søde maa ey giøres suurt,

Men her skal læres reent og puurt,

Hvor høyt vor GUd os ynder.



7. Ja det, at GUd er mild, og lod

Sig ved sin søn forsone,

Det ord om JEsu død og blod,

Det har saa stærk en tone,

At det opvækker den igien,

Som døde før i synden hen,

Naar hand det ret annammer.



8. Det skinner ind i hiertets nat,

At det i sielen dages,

Og JEsus, den forborgne skat,

I troen favne-tages,

Da bliver vores vandring nye,

Da vil og kand man synden flye,

Og følge JEsum efter.



9. Saa lad, o hierte søde GUd,

Dit ord i kraft forkyndes,

Og dette milde himmel-bud

I hele verden yndes,

At folk maa see, hvor sød du est,

Og holde daglig fryde-fest

I JEsu rige naade.

5, 5:from] mild. - 9, 1:hierte] kære.






Nr. 133.

Mel. Hiertelig mig nu længes.



Hvor lystig, sød og yndig

Er deres fødders lyd,

Som kraftig, liflig, fyndig

Bebuder fred og fryd

De bange og de arme,

Som føle syndens byld,

At GUd sig vil forbarme

For JEsu pines skyld.



2. Den lov, som GUd har givet,

Er vel et herligt bud,

Men skaffer ingen livet,

Og fører ey til GUd.

Naar vi den gift fornemmer

Af kiødets onde lyst,

Og satan hiertet klemmer,

Veed loven ingen trøst.



3. Hun vil, at sielen efter

GUds villie skal gaae,

Dog dertil ingen kræfter

Hos hende er at faae,

Hun siger, vi skal høre

Den GUd, som os har skabt,

Men evne, det at giøre,

Har sielen gandske tabt.



4. De onde kand hun vække

Med hendes tordenslag,

Samvittigheden skrekke

Med dommens store dag,

Nr. 133. J1-7.

- - -

Nr. 133.Oversættelse. Wie lieblich, sanft und süsse, J. W. Petersen, Schr. s. 662. - 1, 1-4: Es. 52, 7; Rom. 10, 15. - 1, 1:lystig] frydefuld. - 1, 3:som] hører tilderesi l. 2. - 1, 4-5: Meningen er, at de bebuder de bange og arme (fattige) fred og fryd. - 1, 7:at] nemlig at, forklaring af, hvad der lå ifred og fryd, l. 4. - 2, 3:skaffer ingen livet] Gal. 3, 21. - 3, 1:hun] loven.








Hvordan GUds vrede brænder,

Naar hun er overtraad,

Men naar man det erkiender,

Saa veed hun ingen raad.



5. Saa prædiker de arme

Det ret i hiertet ind,

At GUd sig vil forbarme

Med meer end faders sind,

At giøre dennem rene

I JEsu dyre blod,

Og livets kraft forlene

I deres hierte-rod.



6. GUd, som os skulde straffe,

Har selv udi sin søn

Os redning vildet skaffe,

Da syndens beeske løn

Blev lagt paa JEsu hierte,

Da hand for verdens flok

Til døden lod sig smerte,

Det var betalning nok.



7. Vi røve GUd hans ære

Med synd saa tyk som sand,

Og satans merke bære

Af Evæ æbletand,

GUd selv vor borgen bliver,

Da det om redning galdt,

Og sig i døden giver,

At faae vor gield betalt.

4, 6:overtraad]overtraadt J4-7.

- - -

5, 1:prædiker] imperativ. - 5, 5-6: 1. Joh. 1, 7; Joh. Åb. 7, 14. - 5, 5:at] for at. - 5, 7 og 18, 7:forlene] skænke. - 6, 7:smerte] pine. - 7, 2:saa tyk] så tæt. - 7, 4:Evæ æbletand] Evas tand, hvormed hun ved syndefaldet bed i æblet, 1. Mos. 3, 6; den tænkes vel at have bidt et satansmærke i hendes efterkommere. Billedet er Brorsons. - 7, 5:GUd] Kristus, som er sand Gud;borgen] garant, der indestår for betalingen. - 7, 8:at] for at.

2








8. Vor jammer hand paatager,

Dog gandske synde-fri,

I alle andre plager

Et menniske som vi,

Ja meer, i alt det andet

Af satan, synd og nød

Blev fristet, ja forbandet

Til korsets beeske død.



9. Der haver hand da kæmpet

Med GUd, som ham forlod,

Og al hans vrede dæmpet,

Der hand sin prøve stod.

Det havde at betyde,

Den hele satans leyr

For os at giennembryde,

Og vinde saadan seyr.



10. Nu er vor GUd forsonet

Og al vor skyld forladt,

Vor JEsus hand er kronet

Og GUd ved siden sat,

Og satan hand maa høre

Den sag med skændsel paa,

Hvad vil hand os nu giøre,

Ham kand hand ikke naae.



11. Nu maa den slange vide,

Naar hand os fange vil,

Den hos GUds høyre side,

Hand siger ney dertil.

Hand kiender vor formue,

Hvor lidet vi formaae,

8, 4:menniske]menneske J1-3. 6-7.

- - -

V. 8: Hebr. 4, 15; Gal. 3, 13. - 8, 1:paatager] påtager sig. - 8, 3:alle andre plager] bortset fra synden. - 9, 1-2: Mt. 27, 46. - 9, 3: Rom. 5, 9; 1. Thess. 1, 10. - 9, 4:der] da. - 9, 6:leyr] her vel fæstning. - 10, 4:GUd ved siden sat] sat ved siden af Gud, Mk. 16, 19. - 10, 8:ham] Jesus. - 11, 3:den hos Guds høyre side] Jesus, som sidder ved Guds højre hånd. - 11, 5:formue] evne.








Hand selv vil satan kue,

At vi kand seyren faae.



12. Fri ere vi og blive

Fra lovens tordensky,

GUd vil i hiertet give

Sit eget sind paa nye,

Hans aand vil hiertet sette

I kierlighedens brand

Og al vor vandring rette

Til himlens fryde-land.



13. Saa har da lovens trusel

Fremdeles ingen fynd,

Guds søn har skiult vor blusel,

Og gandske reen fra synd

Os stiller for sin fader,

Og lindrer al vor vee,

Ey fra sin haand os lader,

Før vi ham faae at see.



14. See, der er mad at smage

I evangelio

For dem, som synder plage,

Og søge siele-roe,

Som dødens beske miner

Og satan bange giør,

Samvittigheden piner,

Og lukker naadens dør.



15. Her ingen vrede findes,

Vor straf vor JEsus leed,

13, 5:stiller]stillet J6-7.13, 6:vee]væ J1-3.14, 1:der er]det er J1.14, 3:synder]synden J1-7, sikkert en konstant trykfejl, orig.: kommt die ihr seyd beladen mit sünden um und um.

- - -

13, 2:fremdeles] fremtidig;fynd] kraft. - 13, 3:blusel] skam. - 13, 5:stiller] fremstiller, Kol. 1, 22. - 13, 7:lader] slipper. - 14, 1:mad] sjæleføde, jfr. Joh. 6, 27. - 14, 3-4: Sætningsbygningen er unøjagtig, idetsomer objekt forplage, subjekt forsøge, jfr. nr. 165, 9, 6-7. - 14, 7-8: hvem samvittigheden piner, og for hvem den lukker nådens dør.








Og alle saar forbindes

I JEsu blod og sveed,

Her ængstes intet hierte,

Al fare er forbi,

Thi JEsu død og smerte

Har giort os gandske fri.



16. GUds søn, vor viisdom bleven,

Var satans magt for klog,

Som blev med skam fordreven,

Før hand sig vare tog,

Retfærdighed hand bliver

Os, naar vi naade faae,

Og hellighed i iver

Paa livets vey at gaae.



17. Den sag var høy og vigtig,

At redde Adams kiøn,

GUd kom og gav os rigtig

Sin egen kiere søn,

I ham sit eget hierte

Og alting gandske hen,

Og det en steen maa smerte,

Hand elskes lidt igien.



18. Den naade vil jeg prise

Til døden inderlig,

I gierning vil jeg vise,

Hvad hand har giort mod mig.

Jeg vil ham evig tiene,

Og den retfærdighed,

Hand vilde mig forlene,

Er al den pragt jeg veed.

V. 16 er bygget over 1. Kor. 1, 30, hvor det hedder, at Kristus »er bleven os visdom, retfærdighed, helliggørelse og forløsning«; originalen har alle 4 ord; men Brorson har ikke fået det sidste med. - 16, 3-4:som, hand] Satan. - 16, 5-6:retfærdighed] den retfærdighed, som Gud tilregner uforskyldt:naar vi naade faae, jfr. 18, 6-7; Rom. 4, 5-6. - 16, 7-8:hellighedbliver Kristus os ved at fremkaldeiverefterpaa livets vey at gaae. - 16, 8:livets vey] Jer. 21, 8; Mt. 7, 14. - 17, 2:kiøn] slægt. - 17, 3gavhører sammen medgandske heni l. 6. - 17, 7-8: Brorsons tanke, som ikke findes i originalen, jfr. nr. 11, 5. - 17, 8:igien] til gengæld.








19. Min JEsum blaa og blodig

Jeg har i troen paa,

Og dermed vil frimodig

For HErrens ansigt staae,

Vil synd og satan skade,

Jeg tager JEsum fat,

Hand kand mig ey forlade,

Hand er min egen skat.


Nr.134.



Det er et lifligt ord,

At JEsus selv er kommen,

At GUd vort kiød paatog,

At verdens mørke jammer-krog

Har saadan himmel-fryd fornommen,

Ja! hvo den sag har ret betænkt,

Maa nok vor GUd et offer bringe,

At hiertet kand i livet springe,

Fordi hand os sin egen søn har skenkt,

Det er et lifligt ord.



2. Det er et lifligt ord,

De svage at forbinde,

At JEsus, som er sat

Til arme syndres deel og skat,

Kand synd og døden overvinde.

Hvo paa ham troer er fri fra synd,

Og skal ved JEsu naades gave

Lys, liv og fuld forløsning have,

Thi her er naadens fulde flod og brønd,

Det er et lifligt ord.

Nr. 134. J1-7.1, 3:vort]vor J1-3.1, 5:fornommen]fornummen J4-7.

- - -

19, 1-2:min JEsum...jeg har paa] jeg er iført Jesus, Gal. 3, 27. - 19, 1:blaa] enten om blå mærker efter slag, f. eks. i ansigtet, eller om den blågrå hudfarve, der kan fremkaldes ved chok efter tortur eller om ligpletternes blå farve (dr. med. Mogens Fenger). - 19, 8: Brorsons udtryk; Jesus er tænkt som brudgommen.

Nr. 134.Oversættelse. Das ist ein theures wort, L. A. Gotter, Schr. s. 379. - 1, 3: Joh. 1, 14. - 1, 8:at] så at. - 2, 1-5: Detliflige order, atJEsus... kand synd og døden overvinde; l. 2 er indskudt for at vise, hvilken lægedom dette ord rummer: et ord til at forbinde de svage dvs. forbinde deres sår, jfr. 3, 9. - 2, 6:fri fra synd] fordi synden er tilgivet.








3. Det er lifligt ord,

Hand kom ey for de fromme,

Her er jo ikke een,

Som findes af naturen reen,

For syndre skulde JEsus komme,

Kun syndre dette ord angaaer,

Dog at man verdens lyster hader,

Og sig bodfærdig finde lader,

Saa læger hand ulægelige saar,

Det er et lifligt ord.



4. Det er et lifligt ord,

Hvormed hand hver vil lokke,

At haste til ham ind,

Og ey med et gienstridigt sind

Sig mod hans søde ord forstokke,

Det griber hiertet an med magt,

At det ham lydig faaer at være,

Og kierligheden høyt at ære,

Som har os saadan fryd og ære bragt,

Det er et lifligt ord.



5. Det er et lifligt ord,

At troen ham behager,

Naar den er ikkun ret,

Men al vor gierning er for slet,

Hvor meget man sig end umager,

Her er forbarmelse den grund,

Som sielen fast i troen fatter,

Sin JEsum over alting skatter,

Og priser GUd for naadens blide stund,

Det er et lifligt ord.

5, 3:ikkun]ikkuns J1-3.

- - -

3, 7:dog at] dog er det nødvendigt, at. - 4, 3:at] til at. - 4, 5:forstokke] forhærde. - 4, 6:det] ordet;griber hiertet an] trænger ind på hjertet. - 4, 7:at] angiver, hvad ordet siger til hjertet. - 5, 3: Brorson har indsat linien;ret] rigtig; der menes: sand, ægte, jfr. nr. 192, 4. - 5, 6:forbarmelse] Guds barmhjertighed;grund] grundvold. - 5, 7:fatter] griber. - 5, 9:naadens blide stund] vel = nådens tid, da Gud tilbyder mennesket sin nåde, se nr. 108, 1, 1.








6. Det er et lifligt ord,

At os af JEsu livet

Paa haard udstanden nød,

Som giør vor kiød og blod sin død,

I evighed skal vorde givet,

Vi skulle legemlig opstaae,

Og ham, som vores død har hevnet,

At satans vold er derved revnet,

Med evig herlighed i syne faae,

Det er et lifligt ord.



7. Det er et lifligt ord,

Som dertil os skal gavne,

At vi vor Goel, som

Os arme folk til frelse kom,

I troen hiertelig kand favne,

Al feyde nu er endt,

Nu kand os intet skade,

GUds fred os satan selv maa lade,

Som JEsus os saa dyre har fortient,

Det er et lifligt ord.


2. Om Bønnen.


Nr. 135.



Dig, dig, min HErre, vil jeg prise,

Thi hvor er dog en GUd som du saa sød,

Dig vil jeg al min konst bevise,

Men hielp mig selv, at finde til dit skiød,

Nr. 135. J1-7.

- - -

6, 2-5: Meningen er: at evighedslivet efter den hårde nød, som medfører døden for legemet, skal blive givet os af Jesus. - 6, 3:paa] oven på, efter. - 6, 4:giør] volder. - 6, 7:ham] Jesus; hanhar hevnet vores dødved at overvinde Satan. - 6, 8:at] så at;vold] fæstningsvold;revnet] jfr. nr. 219, 6, 9-10. - 7, 2:dertil... gavne] hjælpe til. - 7, 3:Goel] hebr.: forløser, om Jesus. - 7, 8:lade] lade beholde. - 7, 9:dyre] dyrt.

Nr. 135.Oversættelse. Dir, dir, Jehovah! will ich singen, B. Crasselius, Schr. s. 783. - 1, 3:min konst] min sangkunst, orig.: dir will ich meine lieder bringen;bevise] yde, jfr. udtryk som at bevise ære, bevise en tjeneste.








At jeg i JEsu navn kand trine frem,

Og derfor være dig ret angenem.



2. Drag mig hen til din søn, o fader,

Saa fører sønnen mig til dig igien,

Naar aanden øynene oplader,

At jeg kand til min fader frit gaae hen,

At jeg din naades sødhed smage maa,

Og hiertet som en harpe i mig slaae.



3. Giv mig kun dertil aandens glæde,

Saa skal min psalme have art og klem,

I aand og sandhed at fremtræde,

Saa veed jeg og først ret, hvor jeg har hiem,

Saa løftes sielen op fra denne jord,

At synge dig en sang i høye chor.



4. Din aand vil selv for mig fremtræde

Med suk, som ingen mund udsige kand,

Da beder hiertet ret med glæde,

Naar hand forsikrer mig min naade-stand,

At jeg GUds arving er og JEsu bruud,

Da toner jeg mit abba liflig ud.



5. Naar hiertet saa af andagt syder,

Ved din den Hellig Aands hans guddoms ild,

2, 3:øynene]øyeneJ1-2.

- - -

1, 6:derfor] fordi jeg kommer i Jesu navn;angenem] velbehagelig, kærkommen. - 2, 1: Joh. 6, 44. - 2, 2: Joh. 14, 6. 9. - 2, 3-4: Rom. 8, 15-16. - 2, 3:øynene] mine øjne. - 2, 4:at] til at se, at. - 2, 5:at] for at. - 2, 6: underforståetmaa; hjertets slag skal klinge som harpetoner dvs. som lovsang, jfr. nr. 6, 6, 5-7; i originalen lyder l. 5-6: Dasz ich den frieden GOttes schmeck' und fühl', Und dir darob im hertzen sing' und spiel'. - 3, 1:aandens glæde] den glæde, som Helligånden skænker, Rom. 14, 17. - 3, 2:klem] kraft, jfr. nr. 219, 10, 6. - 3, 3: Joh. 4, 23;fremtræde] for Guds ansigt. - 3, 6:chor] koret i en kirkebygning; her tænkes på himlens helligdom, jfr. Svane-Sang LXIX, 1, 13-14. - 4, 1-2: Rom. 8, 26. Talen er om suk, der rummer noget så dybt hos den bedende, at det ikke kan udsiges med ord; disse suk frembærer Ånden for Gud og gør dem derved til bøn, jfr. nr. 125, 8. - 4, 1:for mig] i forbøn for mig. - 4, 4:hand] Helligånden;forsikrer mig min naade-stand] forvisser mig om, at jeg står i nåden. - 4, 5:at jeg GUds arving er] Rom. 8, 17;JEsu bruud] ikke i originalen. - 4, 6:toner ud] synger ud;abba] fader, Rom. 8, 15. - 5, 1:syder] Brorsons udtryk, måske ud fra Rom. 12, 11, hvor »brændende i ånden« ordret betyder: »sydende i ånden«. - 5, 2: ved din Helligånds guddomsild, jfr. Mt. 3, 11.








Da strax din indvold i dig lyder,

Dit hierte vender du til mig saa mild,

Og lader mig dit blide ansigt see

Med den forsikring: hvad jeg vil, skal skee.



6. Hvad mig da selv din aand indgiver,

Det kand ey være mod dit faders sind,

Men vist bønhørt og trøstet bliver,

Naar jeg i JEsu navn gaaer til dig ind,

Jeg, som ved ham din arving bleven er,

Og derfor vist nok faaer hvad jeg begier.



7. Vel mig, som den forsikring haver,

Som giør mit gandske sind og hierte glad,

Jeg veed, at alle gode gaver,

Som jeg af GUd forlange vil, og hvad

Jeg kand i denne verden trænge til,

Det, og langt mere, hand mig give vil.



8. Vel mig, i JEsu navn jeg beder,

I hvilken alting ja og amen er,

Som ved sin forbøn mig bereder

En aaben vey til alt, hvad jeg begier,

Vel mig! jeg aldrig nok kand raabe ud,

Hvad du est mig en sød og liflig GUd.

5, 6:med]men J3-6,trykfejl. 7, 2:som giør mit gandske sind og hierte glad]det giør mig vel i sind og hierte glad J1-2.8, 6:est]er J6-7.

- - -

5, 3:indvold] indre, hjerte;lyder] giver lyd, klinger. - 5, 6: Mt. 15, 28;jeg] den bedende. - 6, 1-2: Rom. 8, 27. - 6, 2:faders sind] fadersind. - 6, 3:vist] sikkert, utvivlsomt. Arlaud mener, at subjektet tilbønhørt og trøstet blivererhvad mig din aand indgiver, l. 1; han beråber sig på, at originalen har: was mich dein Geist selbst bitten lehret, das... wird gewisz von dir erhöret. Men den danske tekst har fået en skikkelse, som ikke passer til denne forståelse. Her hedder det nemlig ikke blotbønhørt, men ogsåtrøstet, hvad der forudsætter en person som subjekt, og i l. 4 fortsættes der medjeg, medens originalen har: weil es im nahmen deines Sohns geschicht. Det sandsynligste er derfor, at subjektet tilbønhørt og trøstet bliverer et underforståetjeg, en foreteelse, som man møder oftere hos Brorson, f.eks. nr. 31, 8, 3; 120, 7, 4; 148, 4, 7. - 6, 4: Joh. 16, 24. - 6, 6:vist nok] sikkert nok. - 7, 1:forsikring] forvisning. - 7, 6: Ef. 3, 20. - 8, 2:hvilken] hvem, nemlig Jesus, l. 1; i hamer alting ja og amendvs. alt hos ham er til at stole på, 2. Kor. 1, 19-20. - 8, 3: Jesuforbøn, Rom. 8, 34.






Nr. 136.



De ord, som du mig lader høre,

Dem kysser jeg i inderst hiertets grund,

At du, o store GUd! dit øre

Vil bøye til min arme bettelmund,

Jeg skal kun frit min vilkor sige frem,

Og al den hielp, jeg fattes, bære hiem.



2. Dit raad jeg da vil trøstig følge,

Og trine frit til naade-stolen ind,

Jeg vil den mindste trang ey dølge

For dig, min GUd, som hænger i mit sind,

Endskiønt du selv tilforne veedst saa vel

Alt hvad jeg har behov til liv og siel.



3. Dog at min ringe talemaade

Dig, store Konge, ret befalde maa,

Saa giv mig dertil aand og naade,

At bønnen kand af gandske hierte gaae,

At jeg, som er kun aske, støv og jord,

Maa komme frem med himmel-skikket ord.



4. Men som din aand vil ikke tage

Din bolig der, hvor ondskabs synder skee,

Saa kom, mit hierte at randsage

Og alle mine tanker giennemsee,

Og driv alt det du hader strax paa dør,

Som dig udi din virkning hindring giør.

Nr. 136. J1-7.1, 2:hiertets]hiertes J1-2. 6-7,måske trykfejl forhiertens. 2, 5:veedst]veed J6-7.

- - -

Nr. 136.Oversættelse. Ich hör', aus deinem wahren munde, Henrietta Catharina v. Gersdorf, Schr. s. 784. - 1, 3:at] bringer indholdet afde ord, l. 1. - 1, 5:min vilkor] mine vilkaar el. forhold. - 1, 6: så skal jeg tå lov at bringe al den hjælp, jeg mangler, med hjem fra Gud. - 2, 2naade-stolen] her om Guds trone, Hebr. 4, 16, hvor det i ældre oversættelser hedder: »Lader os træde frem til nådestolen«, jfr. nr. 19, 8, 2. - 2, 4:som] hører tiltrangi l. 3. - 3, 1:at] for at;min talemaade] min måde at tale på. - 3, 2:befalde] behage. - 3, 6:himmel-skikket] skikket el. passende for himlen. - 4, 1:som] eftersom. - 4, 2:din] man venter »sin«. - 4, 3-4: Sl. 139, 23. - 4, 6:som] det, som.








5. Saa skal mit abba liflig klinge,

Naar du har selv mit hiertes harpe stemt,

Saa skal jeg GUd mit offer bringe,

Som ham kand være kiert og angenemt,

Naar du har samlet det forstrødde sind,

Og viet hiertet til din tempel ind.



6. Ved dig, GUds aand! jeg trøstig vover,

At bære frem til GUd min ringe bøn,

Min fader! giv mig hvad du lover,

At skenke mig udi din kiere søn,

Og lad det altid blive mig tilkiendt

Hvad JEsus med sin død mig har fortient.


Nr. 137.

Mel. HErre JEsu Christ sand Menniske.



Vel den! der veed, i JEsu navn

At løbe ret vor GUd i favn,

Hand faaer i sandhed hvad hand vil,

Som JEsus selv har sagt ham til.



2. Dog er det dem, der frisk og frie

Fra ondskabs synd og hyklerie

Mod himlen brede hænder ud,

Dem favner mildt den søde GUd.



3. Naar barnet til sin fader gaaer,

Hvor gierne det en gave faaer,

Og skriger det i hungers nød,

Saa faaer det jo et stykke brød.

5, 6:viet]vie J1;din]dit J1-3.

Nr. 137.J1-7.

- - -

5, 1:abba] fader, Rom. 8, 15; Gal. 4, 6. - 5, 2: Billedet af harpen er Brorsons, jfr. nr. 6, 6, 6-7. - 5, 4:angenemt] velbehageligt, velkomment. - 5, 5:forstrødde] adspredte, orig.: den zerstreuten sinnen-lauff. - 6, 6:hvad] hører tildeti l. 5.

Nr. 137.Oversættelse. Wohl dem der fest im glauben steht, L. Laurenti, Schr. s. 797. - V. 1: Joh. 16, 24. - 2, 3: Es. 1, 15; 1. Tim. 2, 8. - 3, 2: hvor gerne giver faderen da barnet en gave!








4. En fader lader ham ey faae

I hunger steen at bide paa;

Hvem gav sin søn en basilisk,

Naar hand forlanger kiød og fisk?



5. Er GUd din fader, troe ham til,

At hand dig hielpe kand og vil,

Men den, der gaaer paa syndens vey,

Den hører GUd vor Fader ey.



6. Kun den, som ud fra synden gaaer,

Og JEsum i sit hierte faaer,

Hand kand allene bede smukt,

Og finder sine bønners frugt.



7. Saa beed ey med den bare mund,

Men ret af gandske hiertens grund,

Og tviil saa aldrig mere paa

Den deel, du beder om, at faae.



8. Men søde JEsu! selv mig lær,

Din fader ret at komme nær,

At jeg kand altid faae ved dig,

Min JEsu! hvad der tiener mig.


Nr. 138.

Mel. HErre jeg har handlet ilde.



Jeg er rede

Til at bede,

Hiertens søde JEsu hør.

Jeg vil ligge

Her og tigge

Ved din store naades dør.

6, 4:finder]findeJ7.7, 3:tviil]tvivl J1-3. 7.

Nr. 138. J1-7.

- - -

V. 4: Mt. 7, 9-11. - 4, 3:basilisk] giftslange. - 5, 3-4: Sl. 66, 18. - 5, 4:den] ham. - 7, 4:den deel] alt det.

Nr. 138.Oversættelse. Sieh', hie bin ich, ehrenkönig, J. Neander, Schr. s. 790. Oversættelsen er meget fri.








Lad dig finde, lad dig finde,

Som du har mig lovet før.



2. Kast et øye

Paa min møye,

At jeg dig kand komme nær,

Du allene

Kandst mig tiene,

Dig jeg eene søger her.

Lad dig finde, lad dig finde,

Tag mig hen og hav mig kier.



3. Jeg ey mere

Vil begiere

End en liden naadens-drik,

Som du giver

Den, der bliver

Hos dig fast til sidste nik.

Lad dig finde, lad dig finde,

Hvo dig faaer, hand alting fik.



4. O du søde

Morgenrøde,

Paradises beste flod,

Hiertet haster,

Raaber, kaster

Sig i støvet for din fod.

Lad dig finde, lad dig finde,

Sterke helt af Davids rod.



5. See hvor saare

Længsels taare

Rinder paa min svage kind,

Hvor jeg trænges,

Hvor jeg længes

Efter dig i siel og sind.

2, 5:kandst]kan J6-7.

1, 7-9: Jer. 29, 13-14. - 3, 6:nik] muligvis = blund. - 4, 3:paradises beste flod] udtrykket er Brorsons, 1. Mos. 2, 10 flg. - 4, 8: Joh. Åb. 5, 5. - 5, 4:trænges] have det trangt, om beklemmende længsel.








Lad dig finde, lad dig finde,

Lad mig trænge til dig ind.



6. Ære-sæde,

Guld og glæde,

Og hvad verden glædes ved,

Er kun smerte

For mit hierte,

Himlen er mit rette sted.

Lad dig finde, lad dig finde,

Store Gud, jeg er bered.


Nr. 139.

Mel. Fader vor i Himmerig.



Giv dig, min kiere siel, til roe,

Og kom herhid i sindet fro,

Vi ville til vor fader gaae,

Jeg seer i brand hans hierte staae,

Hand vinker fuld af kierlighed,

Og bøyer øret til os ned.



2. Din fader raaber mildelig,

Kom kiere siel, jeg giver dig,

Thi jeg din gavn jo best forstaaer,

Alt hvad min kierlighed formaaer,

Jeg giør med dig en evig pagt,

At hielpe dig ved Guddoms magt.



3. Jeg skabte dig, jeg vil og kand

Dig holde liv og siel i stand,

Nr.139. J1-7.

- - -

Nr. 139.Oversættelse. Stell', liebste seele! dich in ruh', E. C. Philippi, Schr. s. 791. Salmen falder i 3 afsnit: 1) Opfordring til sjælen om at søge ro ved at vende sig til faderen i himlen, v. 1. 2) Faderen forsikrer sjælen om sin kærlighed og hjælp, v. 2-4. 3) Som svar herpå følger en lovprisning, der går over i en betragtning af, hvad Gud har givet, vekslende med sjælens tilsagn om helt at ville tilhøre ham og sige sig løs fra verden, v. 5-12. - 2, 3 er en parentes; 2, 4 hører tilgiveri l. 2. - 2, 5: Es. 55, 3; Jer. 32, 40; Ez. 16, 60.








Jeg styrker dig i al din nød,

Jeg med dig gaaer i liv og død,

Jeg giver dig det gierne, som

Du mig af hiertet beder om.



4. Din fader er mit evig navn,

Jeg bærer dig i naadens favn,

Og merker paa din bøn saa tit

Du kun gaaer frem i troen frit,

Da rekker dig min milde haand,

Hvad dig er got til liv og aand.



5. O hvad er dog dit gode stort,

Som os til dine børn har giort,

O kierlighed! den store Gud

Har valdt os arme orme ud,

Til himlens arve-ret at faae,

Og vi ham fader kalde maae.



6. Dog see, hvor dybt hand bøyer sig,

Den høyeste, og giver mig,

Hvad verdens daarer ey forstaae,

Som midt om dagen blinde gaae,

Nu er jeg meer end meget riig,

Og blir vor HErres engler liig.



7. Jeg raaber: Fader! du est min,

Jeg er, min fader! gandske din,

Din aand er min besegling paa,

At jeg saaledes tale maa,

Ja selv hand fører bønnen frem,

At den for dig er angenem.

4, 1:evig]evigt J4-7.4, 3:og]o J2.4, 5:rekker]rekkesJ1-7,trykfejl; orig. l. 5-6: Da geb' ich was dir nöthig thut, Und dir an leib und seel ist gut. 7, 1:est]er J6-7.

- - -

4, 3:merker paa] agter på. - 5, 1hvad] hvor;dit gode] din godhed. - 5, 5: Rom. 8, 17; Gal. 4, 7. - 6, 1:dog see] se dog;doger ikke modsættende. - 7, 3:besegling] omtrent = bekræftelse, 2. Kor. 1, 22; Ef. 1, 13; 4, 30; se under nr. 63, 14, 3-4. - 7, 5-6: Rom. 8, 26-27. - 7, 6:at] så at;angenem] velbehagelig, kærkommen.








8. Hvad siger nu den blinde flok,

Som gik mig efter længe nok,

At jeg den nu god nat har sagt,

Og staaer for Gud paa bønnens vagt,

Som til min længsel kierlig seer,

Og giver hvad jeg vil, ja meer.



9. Bort verden, jeg dig ey vil see,

Din lyst den føder evig vee,

Du skal mig ikke giøre blind,

Til himlen ene staaer mit sind,

Den himmel, hvor mit blive-sted

Til evig tiid mig er bered.



10. Imidlertid jeg har min lyst

Til Gud, mit hiertes lys og trøst,

Som letter al min trængsels stand,

Naar jeg ham fader kalde kand,

Og er jeg end til døden træt,

Saa giør hand mig til himlen let.



11. I kors jeg klager nat og dag:

Min fader! see! jeg er saa svag;

I fattigdom med øyne-graad

Jeg siger: Fader! skaf mig raad!

Naar korset bliver langt og svart,

Jeg siger: Fader! hielp mig snart!



12. Saa grusom er dog ingen nød,

Saa bitter er dog ingen død,

Jeg faaer jo lindring, raad og trøst,

Naar jeg opløfter bønnens røst,

8, 3:at jeg den nu god nat har sagt]at jeg den gode nat har sagt J1.

- - -

8, 1-3: hvad siger den blinde flok til, at jeg har sagt den god nat dvs. farvel? - 8, 2:som gik mig efter] som efterstræbte mig; orig.: die du mir hast so nachgestellt. - 8, 5:som] hører tilGudi l. 4. - 8, 6: Ef. 3, 20. - 9, 5-6: Joh. 14, 2-3. - 10, 1:imidlertid] i mellemtiden, inden jeg når til himlen. - 10, 1-2:jeg har min lyst til Gud] jeg har min glæde i Gud, orig.: hab' ich meine lust an GOtt. - 10, 6:til himlen let] let til himmelvandringen. - 11, 1. 5:kors] lidelse. - 11, 4:raad] udvej, hjælp. - 11, 5: når lidelsen bliver langvarig og tung.








Lad slippe hele verdens flok,

Gud er min fader, det er nok.


Nr. 140.

Mel. Som en Hiort tørstig etc.



Falder paa dig modgangs hede,

Nød og jammer, spee og spot,

O da maa du flittig bede,

Bønnen er for alting got.

Midt igiennem korsets vee

Kand du da i ordet see,

Hvordan JEsu milde hierte

Seer og føler al din smerte.



2. Ingen bliver dog til skamme,

Som forlader sig paa Gud,

Lad der, hvad der vil, dig ramme,

Beed og troe og hold kun ud,

Synes det, hand seer dig ey,

O hand kiender al din vey,

Al din brøst du ham skal klage,

Og i ingen nød forsage.



3. Bede, banke, raabe, græde

Er de christnes største kunst,

Trøstig frem for Gud at træde

Finder frelse, trøst og gunst,

Hvo kun troer vor HErre vel,

Er den allerbeste siel,

Hand skal altid redning finde,

Intet kand ham overvinde.

Nr. 140. J1-7.1, 1:dig]din J2-3.

- - -

12, 5:slippe] vistnok: svigte, jfr. nr. 208, 10, 1.

Nr. 140.Oversættelse. Wenn dich unglück hat betreten, J. Olearius, Schr. s. 795. - 2, 8:forsage] tabe modet. - 3, 1-2: Mt. 7, 7-8. - 3, 3-4: Infinitivenat trædeer subjekt tilfinder; orig.: Freudig all'zeit vor GOtt treten, Findet hülffe, gnad' und gunst.








4. Lær vor HErres vey og maaden,

Som hand fører sine paa,

Hand vil styrke dem i naaden,

Naar hand fanger an at slaae,

Lever dog vor Gud endnu,

Tier hand, saa tael kun du,

Storm med magt til himlens volde,

Gud kand intet dig forholde.



5. Troe hvad du i ordet hører,

Bliv paa sandheds visse sti,

Satan, som saa mange fører,

Skal vel lade dig gaae fri,

Al din liid og love set

Paa Guds sandheds lys og ret,

Troe kun Gud, hand kand ey svige,

Beed, saa skal din kummer vige.



6. Gud skee lof for al sin naade,

Som mig giver saadan magt,

At jeg tør i ingen vaade

Gaae bedrøvet og forsagt,

Derfor vil jeg daglig paa

HErrens prises harpe slaae,

Og i baade sorg og glæde

Halleluja lystig qvæde.


3. Om Daaben.


Nr. 141.

Mel. Guds Søn er kommen af himmelen.



Du folk, som christne kaldes vil,

Guds salvede og fromme,

Nr. 141. J1-7.

4, 4:fanger an] begynder. - 4, 5: vor Gud lever dog endnu. - 4, 7: Mt. 11, 12; Lk. 16, 16. - 5, 3:fører] er anfører for. - 5, 5:liid og love] tillid. - 6, 3:tør] behøver. - 6, 8:halleluja] her med tonen på 3. stavelse;lystig] frydefuld.

Nr. 141.Oversættelse. Du volck, das du getauffet bist, P. Gerhardt, Schr. s. 666. - 1, 2:salvede] 2. Kor. 1, 21.








Alt siden hand ved daaben til

Sin samfund dig lod komme,

Betænk, betænk, og agt det stort,

Hvad Gud har dig i daaben giort,

Hvad naade dig er skenket.



2. Du varst, før du til verden kom,

Og før du noget giorte,

Alt under vredens strenge dom,

Fordømt, fortabt og borte,

Du havde af forældres blod

Et sind, som var din Gud imod,

Og vilde ham ey kiende.



3. Dit liv og siel var fuld af synd

I gierning, ord og tanker,

Som i en ond og raadden brønd

Det fule vand sig sanker,

Den deylighed du i var skabt,

Guds billede, du havde tabt,

Og al din pragt forloret.



4. Der du var saa elendig fød,

Hvad havde du at vente?

Guds vrede, straf og evig død

Som syndens sold og rente,

Din arme siel med kroppen var

En satans træl, et vredens kar,

Som evig skulde brænde.



5. Al denne ulyksalighed,

Alt det dig skade kunde,

2, 1:varst]var J6-7.2, 2giorte]giorde J7.3, 7:forloret]forlaaret J1-3.- - -2, 1-3: EL 2, 3. - 2, 5: Sl. 51, 7. - V. 3: Brorson har sluppet originalens billede i l. 1-2 (Dein leib und seel' war mit der sünd' Als einem gift durchkrochen) og indført sit eget i l. 3-4. - 3, 4:fule] rådne. - 3, 5-6: 1. Mos. 1, 26-27. - 4, 1:der] da. - 4, 4:syndens sold] Rom. 6, 23: »Syndens sold er døden«;sold] løn, egl. en soldats lønning; der tænkes på den løn, synden giver dem, der tjener den. - 4, 6:vredens kar] Rom. 9, 22.








Det sank i daabens vande ned,

Og evig gik til grunde,

Alt hvad ved Adam var forseet,

Og ved dig selv var ilde skeet,

Har Gud i daaben druknet.



6. De sorte lenker sank som bly

I daabens frelse-vande,

Gud lod dig fri og skiøn og ny

I naadens rige lande,

Hand gav dig børne-ret og navn,

Og tog dig i sin milde favn,

Som alle himle bærer.



7. Hvad af naturen er med band

Og vredens dom beslaget,

Det haver Gud i daabens vand

Igien til naade taget,

I daaben bliver døden død,

Og satans rige lider nød,

Naar Gud os toer og bader.



8. O søde daab! o himmel-bad!

Jeg kom til dig saa usel,

Men JEsus mødte mig saa glad,

Og skiulte al min blusel,

Ham selv jeg til en klædning fik,

Og i hans blod og død jeg gik

Her ind i naadens arme.



9. O rene flod! o livets brønd!

O paradises egne!

Al verden er mod dig kun dynd

Og pøle-vand at regne,

6, 7:bærer]bære J1-7,sikkert en konstant trykfejl.- - -6, 1-2: Billedet er Brorsons. Udtrykketfrelse-vandeligesom atlandei l. 4 (også Brorsons) stammer vel fra 1. Pet. 3, 20-21 med sidestillingen af syndflodens og dåbens vand. - 6, 5: Gal. 4, 5; 1. Joh. 3, 1. - 7, 1:band] forbandelse. - 7, 2:beslaget] slået, ramt af. - 8, 1:himmel-bad] jfr. Tit. 3, 5. - 8, 4:blusel] skam. - 8, 5: Gal. 3, 27. - 9, 1-4: Billederne er Brorsons.








I dig har Gud en virkning lagt,

For hvilken satans hele magt

Forferdes maa og falde.



10. Din væde er ey saa gemeen

Som alle andre brønde,

Thi du giør sielen himmel-reen

Og fuld af JEsu ynde,

Guds kierlighed og Christi blod

Udgyder sig i daabens flod

Ved Aandens naade-strømme.



11. Det bør dog tages vel i agt,

Og holdes høyt i ære,

Dit levnet om din daabes pagt

Bør altid vidne bære,

At det af dyder skinne kand,

Og prise Gud for naadens stand

I alle sine dage.



12. Saa lad da ingen satans list

Berøve dig dit gode,

Men vær en deylig himmel-qvist,

Og frugtbar JEsu pode,

Der svarer til det christen navn,

At du din daabes frugt og gavn

Kand her og evig nyde.

12, 2:dit gode]det gode J2-7.

- - -

10, 1:gemeen] almindelig, om noget dagligdags. - V. 11 er væsentlig Brorsons, måske med en let påvirkning fra v. 2 i Kingos »Enhver som troer og bliver døbt«: »O JEsu, lad os stige Ved daabens kraft i dyder frem«. - 12, 3-4: Billedet er Brorsons. - 12, 4:pode] enten podekvist eller ung plante, se under nr. 10, 1, 3. Hvis det har første betydning, så den døbte ses som indpodet i Jesus, svarer det til v. 8 i Kingos »Mig lyster nu at træde«: »Saa er vi da Guds poder, I JEsu planted' ind«, og til tanken i »Enhver som troer og bliver døbt«, v. 1: »Thi hand ved JEsu blod er kiøbt, Som vil sig ham indlive«, jfr. tiltalen til fadderne i kirkeritualet 1685, hvor det hedder: »at [Barnet] maa, naar det opvoxer, blive ved Christum, ligesom det nu ved Daaben er indpodet udi hannem«. Men det er dog et spørgsmål, om ikke selve udtrykketen JEsu podenaturligere forstås om en plante, der tilhører ham eller er plantet af ham, end om en kvist, der er indpodet i ham. - 12, 5:christen] kristne, jfr. Kirke-Ritual 1685: »din Christen Kirke«. - 12, 6:at] så at.






Nr. 142.



I siele, som igien saa ilde

Har taget syndens byrde paa,

Endnu, mens naaden er at faae,

Endnu, og før det er for silde,

Enhver fra sine synder flye,

At eders vandring bliver nye.



2. Den flod, som JEsu blod har farvet,

Det himmel-rene daabens vand,

Har eder sat i naadens stand,

Og hvad I har af Adam arvet,

Af synd og skam fra haand til fod,

Er renset af i daabens flod.



3. Hvi vil man da med magt ey vide,

At man er døbt i JEsu død,

Som os har frelst af al vor nød,

At vi ved daaben her skal lide

Og døe med ham, at hver og een

Staaer op retfærdig, nye og reen.



4. Du skal til korset daglig banke

Enhver forbandet syndig lyst,

Korsfæste inden i dit bryst

Den allermindste onde tanke,

Nr. 142. J1-7.3, 4:ved]med J1-2.3, 5:og døe]at døe J1-2.

- - -

Nr. 142.Oversættelse. Ihr seelen! die den laster-banden, H. J. Werenberg, Schr. s. 669. Salmen er digtet over Rom. 6, 1-14. - V. 1: Tænk et udråbstegn efter l. 2. L. 3-4 hører til l. 5. - 1, 6:at] så at. - V. 3: Tankerne er hentet fra Rom. 6, 3-4. L. 1-2: Det er en bestemt side ved dåben, som mennesker absolut(med magt)ikke vil vide af, nemlig at den er en dåbi JEsu død; den døbte er så at sige bleven deltager i Jesu død; l. 4-5a viser derefter, at i kraft heraf(ved daaben)skal den kristne virkelig lide og dø med Jesus dvs. i sit liv gennemføre den afdøen fra synden, som principielt er sket i dåben; endelig viser l. 5b-6, at også Kristi opstandelse til et nyt liv skal virkeliggøres hos den døbte. De 3atkan være sideordnede, eller de 2 sidste - snarest blot det sidste - kan betyde så at. - V. 4 forklarer det, der var sagt i 3, 4-5a, som en korsfæstelse af al syndig lyst;den gamle Adamdvs. det gamle syndige jeg skal lide dødsstraf og begraves i Jesu grav. Tankerne er fra Rom. 6, 6, jfr. Gal. 5, 24, og fra Rom. 6, 3. - 4, 1:banke] vi ville sige: nagle.








Den gamle Adam staaer sin straf

Og klemmes ind i JEsu grav.



5. Est du nu død paa saadan maade,

At du fra syndens magt er frie,

Da syndens straf er og forbi,

Da staaer du, ved din JEsu naade,

Op til et helligt liv, som ey

Vil see engang den brede vey.



6. Saa skal du derfor dig nu agte

For den, som er fra synden død,

Men nye igien til himlen fød,

Og derhen bør allene tragte,

Betænkende, hvorledes du

I Christo bør at leve nu.



7. Lad, JEsu, mig da plantet vorde

Med dig til samme død, og giv,

Jeg ogsaa ligne maa dit liv,

Min gamle Adam daglig jorde,

Ved din opreysning seyerriig,

Dig vorde her og evig liig.


Nr. 143.

Mel. Christus kom selv til Jordans Flod.



O hvad er det en herre-stand,

Naar vi det ret betænker,

Guds Søn sit blod i daabens vand

Os arme syndre skenker,

5, 1:est]er, J6-7.

Nr. 143. J1-7.1, 4:syndre]synder J1-2.

- - -

4, 5:staaer] udstår. - 4, 6:klemmes ind] vel sagtens, fordi den gamle Adam i sit hovmod er så stor. - 5, 3:da] eftersætning. - 5, 5-6:ey vil see engang den brede vey] ikke vil så meget som se til den, langt mindre vandre på den, Mt. 7, 13. - 6, 1-2: du skalagte digdvs. anse dig for død fra synden, Rom. 6, 11. - 6, 4:derhen] til himlen. - 7, 1-2:plantet med dig] Rom. 6, 5, hvor »sammenvokset med ham« i ældre tid har været oversat: »plantet sammen med ham«.

Nr. 143.Oversættelse. O welch ein unvergleichlichs guht, J. Rist, Schr. s. 673. - 1, 1:hvad] hvor. - 1, 3; 2, 4: Jfr. nr. 142, 2, 1-2. Den tanke, at Jesus har blandet sit blod i dåbens vand, skriver sig måske fra ord som Hebr. 12, 24; 1. Pet. 1, 2, hvor der tales om bestænkelse med Kristi blod, sammenholdt med Hebr. 10, 22, hvor dåben betegnes som en bestænkelse, jfr. Ez. 36, 25.








Tre ting paa jorden vidner mod

Alt hvad os vil anklage,

Og det er aand og vand og blod,

Som sielen kand unddrage

Til livets strøm at smage.



2. Du har, o milde JEsu! jo

Selv indsat døbe-vandet,

Da du dig lod i jordan toe,

Og med dit blod det blandet,

Det renser sielens dybe grund,

Og os med Gud forbinder,

At hiertet ret sin fryde-stund

I daabens vande finder,

Naar man sig ret besinder.



3. Ved daaben drog du siel og sind

Til kirkens samfunds glæde,

Og skrev mit navn blant hine ind,

Som skal for thronen træde,

Det vandbad udi ordet giør

Os synde-frie og rene,

Saa hielp, at vi, som det sig bør,

Det trolig med dig mene,

Og elske dig allene.



4. Vi traadde ind ved daabens pagt

I naadens søde rige,

Saa ingen nu tør gaae forsagt,

Som JEsum ey vil svige,

Den pagt er stærk, og evig staaer,

1, 5--7: 1. Joh. 5, 7-8. - 1, 7:aand og vand og blod] Helligånden, dåbens vand, Jesu blod. - 1, 8:unddrage] drage bort (fra den ydre verden). - 1, 9:livetsstrøm] enten som i nr. 64, 1, 1 at forstå ud fra Joh. Åb. 22, 1: »livets vands flod« i det ny Jerusalem, i så fald en forsmag, eller ud fra Joh. 4, 14; 7, 38-39; i hvert fald er vel Helligånden den virkelighed, der tænkes på. - 2, 1-3: Mt. 3, 13 flg. - 2, 5: Ap. G. 22, 16; Ef. 5, 26; Hebr. 10, 22. - 2, 2:indsat] indstiftet, indført. - 2, 7:at] så at. - 3, 1-2: 1. Kor. 12, 13. - 3, 3-4: Lk. 10, 20; Fil. 4, 3; Joh. Åb. 3, 5. - 3, 5-6: Ef. 5, 26;ordet] døbeordet. - 3, 8:trolig] trofast, oprigtig. - 4, 1:daabens pagt] 1. Pet. 3, 21. 4, 3:tør] behøver. - 4, 5: Es. 55, 3; Jer. 32, 40.








At intet os kand tage

Vor himmel bort, i hvor det gaaer,

Trods verdens lyst og plage,

Gid ingen nu forsage!



5. Af helved-unger har Gud giort

Os til sin slægt paa jorden,

Det agtes overmaade stort

I JEsu lemmers orden,

Ja Christus med sit blod og død

Er gandske os foræret,

Saa staae vi fast mod satans stød,

Og fegte ey i været,

Gud være evig æret!



6. Gud har os børne-arve-ret

Til himmerige skenket,

Og alle vore synder slet

I havets dyb nedsenket,

Nu kand al satans magt og vold

Os ey til skade røre,

Vor JEsus er vor muur og skiold,

Hand selv vor striid vil føre.

O vi har got at giøre!



7. Gud lad os bære megen frugt,

Hvortil vor daab forpligter,

At hver, fra verden udelukt,

Kun alt til himlen sigter,

Lad mig ved daglig bøn og bod

Med JEsu døe saaledes,

At jeg i kamp mod kiød og blod

Ved striden aldrig kedes,

At verden ret udsvedes.

4, 6:at] så at. - 4, 9:forsage] tabe modet. - 5, 2: sinslægt] sine børn. - 5, 4:JEsu lemmer] Ef. 5, 30;orden] menneskegruppe med bibetydning af noget ærefuldt. - 5, 6:foræret] skænket. - 5, 8:fegte ey i været] kampen er ikke spilfægteri, men alvor, 1. Kor. 9, 26: »Jeg fægter ikke således som den, der slår i vejret.« - 6, 1-2: Rom. 8, 17. - 6, 3-4: Mika 7, 19. - 6, 3:slet] fuldstændig. - 6, 9:har got at giøre] er godt stillet. - 7, 4:alt] lige. - 7, 6: Rom. 6, 8. - 7, 9:udsvedes] som i en svedekur.








8. Hielp! at vi daabens dyre pagt

Og naade aldrig glemme,

Og lad os vores daabs foragt

Af ingen meer fornemme,

Lad daaben være os til trøst

Mod al vor vee og plage,

Et vand som giør al syndens lyst

For os saa salt som lage,

Saa hiem til himlen drage.


4. Om Alterens Sacramente.


Nr. 144.

Mel. Mit hierte! hvi græmmer du dig.



O siel! hvor blev de gode ord,

Som JEsus fik,

Nr. 144.J1-7.Varianter fra en håndskreven form bliver meddelt i et tillæg.

- - -

8, 3-4: skån os for at se vor dåb foragtet af mennesker; originalen: Und sich kein freches hertz noch mund Zu schmähen ihn (diesen gnaden-bund) vermessen. - 8, 9:saa] derpå; let unøjagtighed i forbindelsen med det foregående.

Nr. 144.Original. En skriftemålssalme. I tankegang ligger den nær ved nytårssalmen nr. 19. Ifølge kirkeritualet af 1685 skulle de, der ville til alters, »indstille sig for Præsten i Skriftestolen, bekiende deris Synder for hannem og bede om Afløsning«. Når så »Præsten har hørt en Synders Bekiendelse og der hos fornummet en hiertelig Fortrydelse over Synden, samt en inderlig Længsel efter Guds Naade med et Christeligt og alvorligt Forset til en sand Bedring, da skal hand... forreholde hannem sin Synds Vederstyggelighed og onde Fortieniste efter Guds Lov og der imod fremføre kraftig Trøst og Lægedom af Evangelio,... stille hannem Christi dyre Fortieniste for Øjen... og endelig formane hannem til at nyt og helligt Levnet..., hvorpå hand omsider med Haandens Paaleggelse i den Hellige Trefoldigheds Navn tilsiger hannem alle hans Synders Forladelse ikke ynskendis eller med nogen Vilkor, om hand giør en sand Poenitense, men med en vis og fast Slutning paa denne Maade: Efterdi I af Hiertet angrer og fortryder eders Synder og i en stadig Tro henflyer til Guds Barmhiertighed i Christo Jesu, lover derhos at beflitte eder paa et bedre og skikkeligere Liv herefter, da... tilsiger jeg eder alle eders Synders Forladelse o. s. v.« Ud herfra må salmen forstås. Medde gode ord, 1, 1, menes de ord, hvormed den skriftende under forskellige former gav udtryk for sin anger, sin længsel efter nåden og sit forsæt om forbedring. Den tiltale med lov, evangelium og formaning til et helligt liv, som præsten efter ritualet skulle rette til den skriftende, møder vi også i salmen. De pietistiske præsters almindelige uvilje mod skriftemålet som et bedrag, fordi syndsforladelsen uden vilkår kunne blive tilsagt ubodfærdige mennesker, mærker vi ikke noget til. Men det er klart, at det for Brorson frem for alt gælder om at vække de ubodfærdige, hvis løfte om forbedring kun kommer fra munden, v. 2, og for hvemde gode ordblot erde bare ord, sagthen i vær og vind, 5, 1-2.








Den tiid du gik

Nu sidst til HErrens bord,

Der du i skrifte-stolen sad,

Og om vor HErres naade bad?



2. Da vilde du forbedre dig

Af hiertens grund,

Saa har din mund

Vel talet dristelig,

Men med hvad hierte det er skeet,

Er siden noksom kiendt og seet.



3. Dit skidne hiertes hykle-bod

Er løfte-riig,

Men list og sviig

Giør aldrig sagen god,

Det er at bade sig i dynd,

Og skiule kun sin synd med synd.



4. Du gaaer saa ofte frek og fri

Ved hykle-trin

Og bønnens skin

Guds naades dør forbi,

Og giør ved din forvovenhed

Kun Gud i himlen mere vred.



5. At sige hen i vær og vind

De bare ord,

Til HErrens bord

At gaae med samme sind,

Den altergang og skriftemaal

Giør hiertet haardt som steen og staal.

3, 1:dit]det J4-7.5, 1:vær]væir J1.5, 6:haardt]hart J2-3.

- - -

1, 5:der] da. - 3, 3:list og sviig] hvormed man søger at narre Gud, fordi man vil slippe uden om opgøret. - 4, 2:hykle-trin] om den blot vanemæssige gang til kirke og til alters. - 4, 3:bønnens skin] en bøn, som kun er skin. - 4, 5:forvovenhed] at turde nærme sig Gud på en sådan måde. - V. 5. L. 1-2: skriftemålet, l. 3-4: altergangen;med samme sind] som det, hvormed man gik til skrifte; det var dagen før altergangen, at skriftemålet fandt sted, så der havde været tid til at skifte sind.








6. Din banden, vrede, gierighed,

Guds ords foragt,

Din stats og pragt,

Din vellyst bliver ved,

Dit levnet slaaer dig paa din mund,

Og viser hiertets falske grund.



7. At sige HErre! HErre! kand

Ey her forslaae,

Men hiertet maa

Af den fordervet stand,

Dit følesløse sind maa hen,

Og JEsus selv derind igien.



8. Spørg hiertet, om det og har lyst,

At skiemte meer

Med den, som seer

Hver tanke i dit bryst,

Og stevner al din kirke-sag

For dommens store skrifte-dag.



9. Græd for den tiid, som er forbi,

Suk raab og beed,

At miskundhed

Dig denne gang vil frie,

Og at ved JEsu saar og blod

Din skriftegang maa blive god.



10. Randsag dit hierte ret for Gud,

Om og din bod

Har saadan rod,

At du, som JEsu bruud,

Ey siger anden troskab til,

End den du ogsaa holde vil.

8, 2:at skiemte meer]at skiemte-spille meer J1.10, 1:randsag dit hierte ret for Gud]randsag om tro e du er for Gud J1.

- - -

7, 1: Mt. 7, 21. - 7, 5:hen] bort. - 8, 5:al din kirke-sag] hele sagen med din kirkegang, og hvad dertil hører. - 10, 1: 1. Kor. 11, 28; 2. Kor. 13, 5. - 10, 4-6: 2. Kor. 11, 2-3.








11. Fornye med Gud din daabes pagt

Hver dag og tiid,

Til kamp og striid

Mod satans list og magt.

Hav, hvor du vandrer ud og ind,

Guds ord og himmel i dit sind.



12. For alting lad den blodig sveed,

Den bittre nød

Og haarde død,

Som JEsus for dig leed,

I sielen ret som prentet staae,

Saa kand du smukt til alters gaae.


Nr. 145.

Mel. JEsu søde Hukommelse.



I morgen skal mit bryllup staae,

Ach morgen sød at tænke paa,

Min længsels sødeste behag,

Og sielens store høytids-dag!



2. Kom med din man og himmel-brød,

Som døden selv kand giøre sød,

Med dug, som Hermons overgaaer,

Den skal jeg faae af JEsu saar.



3. Kom morgen dog, du ædle tiid!

Kom, jeg vil bruge dig med fliid,

Før morgen-dug giør jorden vaad,

Jeg møde skal med længsels graad.

12, 6smukt]smuk J1-2.

Nr. 145. J1-7.Varianter fra en håndskreven form bliver meddelt i et tillæg. 3, 1:kom morgen dog]kom morgen dag J3,kom morgen-dagJ4-7.

- - -

12, 1: Lk. 22, 44.

Nr. 145.Original. En betragtning aftenen før altergangen. - 1, 1:mit bryllup] om nadveren, hvor sjælen som bruden forenes med Jesus som brudgommen; til grund ligger den allegoriske fortolkning af Højsangen i den form, der lader bruden betyde den enkelte sjæl, ikke menigheden; sådan ofte hos Brorson. - 2, 1:man] manna, 2. Mos. 16, 4-15;himmel-brød] Joh. 6, 32 flg. 51. - 2, 3: Sl. 133, 3.








4. Og om jeg end min hvile fandt

Mens nattens sorte taage svandt,

At legemet forfrisker sig,

Dog vaager sielen idelig.



5. Thi JEsu pines røde saar

Mig nat og dag i tanker staaer,

Og bruger i den trygge slum

Mit længsels ord: O! JEsu kom.



6. Dog længes jeg, at natten maa

Jo før jo bedre ende faae,

Jeg qvæger mig ved JEsu ord,

Og længes efter JEsu bord.



7. Væk JEsu selv min arme krop

Til rette tide munter op,

At før den blide soel opgaaer

Jeg brude-pyntet for dig staaer.



8. Saa sover jeg i JEsu favn,

Saa vaagner jeg i JEsu navn,

At JEsus bliver dag og nat

Mit hiertes gandske deel og skat.


Nr. 146.

Mel. JEsu! du min glæde.



Aldrig kand jeg sige

Hvilket himmerige

Jeg i sielen fandt,

Hvordan al min vaade

7, 1:arme]matte J7.

Nr. 146. J1-7.Varianter fra en håndskreven form bliver meddelt i et tillæg.

- - -

V. 4: Højs. 5, 2. - 4, 3:at] så at. - 5, 3-4:og bruger] måske underforstået »jeg«, se under nr. 31, 8, 3; muligt er det vel også, atJEsu pines røde saar, l. 1, kan være subjekt tilbruger; i så fald er meningen, at Jesu pine selv under søvnen - i drømme? - kalder længselsordet frem i sjælen. - 5, 4:JEsu kom] Joh. Åb. 22, 17. 20. - 8, 3:at] så at.

Nr. 146.Original. Betragtning og bøn efter altergangen.








Ved min JEsu naade

Af mit hierte svandt,

Der hand lod

Sit kiød og blod

Mig i brød og viin fremdrage,

Og i sielen smage.



2. Der var mad at æde

Fuld af himmel-glæde

Ved min JEsu bord,

Der var saadan drikke,

At jeg finder ikke

Allermindste ord,

Til den trøst

Og hiertens lyst,

Som jeg finder, at udsige,

Der var himmerige.



3. Samme himmel-glæde

Er endnu til stede

I mit svage bryst,

Alle blode-draaber

I mit hierte raaber:

JEsus er min lyst!

Det er meer

End verden seer,

Naar man kand i sielen finde

JEsum selv derinde.



4. O at jeg dog kunde

Skaffe alle munde

Til at hielpe mig,

JEsu lof at siunge,

Thi min arme tunge

Er for skrøbelig!

1, 7:der] da. - 1, 9:mig fremdrage] sætte frem for mig. - 2, 9:finder] føler. - 3, 9-10: 2. Kor. 13, 5; Ef. 3, 17.








Tak og priis

Paa engle-viis

Burde jeg min JEsu bringe,

Det var dog for ringe.



5. Derfor mine taare

Rinde skal saa saare,

For jeg ikke kand

Synge som jeg vilde,

Derfor øyets kilde

Øser beske vand,

Det er det

Jeg mener ret,

Om mig nogen seer at græde,

JEsus er min glæde.



6. O min ædle smykke!

Lad min siel sig trykke

Heftig til dig ind,

Af din himmeldrue

Idelig at sue

Glæde for mit sind,

At jeg faaer

I dine saar

Det, som kand min siel fornøye,

Og fra verden bøye.



7. Og som vor forening

Ey i anden mening

Nu fornyes kand,

End at jeg allene

Elske skal og tiene

Dig, min Frelsermand,

4, 9:Jesu]Jesum J1-3.5, 4:synge]siunge J1-3.5, 6:beske vand]bekke vand J3,bække vand J4-5,bække-vand J6-7.5, 7:det er det]der er det J1.

- - -

4, 10:dog] selv om det sketepaa engle-viis, l. 8. - 5, 1:taare] flertal af taar. - 5, 3:for] fordi. - 5, 6:øser] udøser. - 5, 7-8:det jeg mener ret] nemligJEsus er min glæde, l. 10. - 6, 7:at] så at. - 6, 9:fornøye] se under nr. 6, 1, 2. - 7, 1:som] eftersom. - 7, 2:ey i anden mening] i en anden og herligere mening skal foreningen med Jesus fuldbyrdes i himlens salighed.








O saa lad

Ey satans had

Af mit paradiis mig drive,

Det skal amen blive.


Nr. 147.

Mel. Af Dybsens Nød raaber jeg etc.



Vil du til HErrens alter gaae,

Den sag er høy og vigtig,

Om ellers nogen sinde, maa

Du handle her forsigtig,

Prøv om du er i saadan stand,

At du med glæde komme kand,

Den sag maa vides rigtig.



2. Saa viid, at den, som hidindtil

I verdens skiød har sovet,

Den synden ey forlade vil,

Som er saa ofte lovet,

Og kommer dog til HErrens bord,

Hand skyldig er i JEsu mord,

Hans blod er paa hans hovet.



3. Til JEsu pine og fortred

Vi alle aarsag vare,

Vor synd var og i flokken med

Blant JEsu morder-skare,

Dog regnes det ham ikke til,

Nr. 147. J1-7.Varianter fra en håndskreven form bliver meddelt i et tillæg. 1, 1:vil]vilt J6.2, 7:hovet]hoved J4-7.

- - -

7, 10:det skal amen blive] det skal stå fast; omamen(hebr.) som betegnelse for, hvad der er fast, se nærmere under nr. 236, 10, 5-7.

Nr. 147.Original. En formaning før altergangen, i tankegang beslægtet med nr. 144, desuden med nr. 8, nr. 19 og nr. 41. - 1, 5:stand] tilstand. - 2, 3: den, som ikke vil slippe synden. - 2, 4:lovet] vel ved tidligere skriftemål. - 2, 6-7: 1. Kor. 11, 27 ud fra den i ældre tid almindelige gengivelse: »Hvo som æder dette brød eller drikker Herrens kalk uværdigt, skal være skyldig i Herrens legeme og blod«. - 2, 7:hans blod] enten Jesu blod eller måske synderens eget blod ud fra Josva 2, 19; 2. Sam. 1, 16: »Hans (dit) blod skal være på hans (dit) hoved«, som udtryk for, at den pågældende selv bærer ansvaret for, at dødsstraffen rammer ham.








Som JEsum sig tilegne vil,

Hand skal ey dertil svare.



4. Men den, som vidste, hvad hand leed,

Hvad JEsus os fortiente,

Den søde himmel-salighed,

Og sig dog ey omvendte,

Hand bliver JEsu banemand,

Og maa betænke hvad hand kand

For saadan skyld forvendte.



5. Man regne al den skyld, som fra

Det første er bedreven,

Hvad skrekkeligt om Sodoma

Og Choræ grav er skreven,

Hvad er det alt at ligne mod,

At JEsu pine, død og blod

Er saa foragtet bleven?



6. Det giør de christnes skyld saa stor,

Det topper syndens maade,

Fordi man har Guds sande ord

Om JEsu død og naade,

Man giør sig dog som flint saa haard,

At ingen tale meer formaaer

Fra synden dem at raade.



7. Saa see, o sikre siel! hvordan

Du her kand staae din prøve,

Vil du endnu, som du er van,

Guds helligdomme røve?

5, 1:man regne]man regner J1-7,vel en konstant trykfejl. 7, 2:staae]naae J6-7.7, 3:endnu]end nu J2-3.

- - -

3, 6:som] hører tilhami l. 5;sig tilegne] tilegne sig i troen. - 4, 5: Hebr. 6, 6. - 5, 3: 1. Mos. 19, 23-28. - 5, 4: 4. Mos. 16, 23-35;Choræ] Koras. - 6, 2:topper syndens maade] gør syndens mål topfuldt;maade] et kar til at måle med (»hundrede måder hvede«, Lk. 16, 7). - 6, 7:fra synden dem at raade] få dem til at afstå fra synden. - 7, 4:Guds helligdomme] Jesu legeme og blod i nadveren; atrøvedem vil sige at rive dem til sig uden at have åndelig ret dertil.








Vil du da altid blive ved,

At komme frem saa ubered,

Og naadens aand bedrøve?



8. Vil du da ey den synd, du veed,

Engang til side sette?

Vil du den pine, JEsus leed,

Evindelig forgiette?

Vil du ey kiende naadens tiid,

Men ret med al din magt og fliid

Guds store godhed trette?



9. Er det din mening, at du vil

Ey anderledes blive?

Vil du kun idel leeg og spil

Med JEsu marter drive?

Vil du kun byde munden frem,

Som Judas den forbandet lem,

Og satan hiertet give?



10. Ach tænk, det er en farlig sag,

Sin naades tiid at spilde,

Saa kommer vist engang den dag,

At du saa gierne vilde

Fra pinen være qvit og frie,

Men da er naadens tiid forbi,

Din klagen er for silde.



11. O lad endnu dog dette raad

Dig denne stund behage,

Vend om med megen suk og graad,

Din ondskab at beklage,

Som du har drevet hidindtil,

Saa maa du troe, at JEsus vil

Dig an i naade tage.

7, 6: 1. Kor. 11, 28. - 7, 7: Ef. 4, 30. - 8, 5: Lk. 19. 44;naadens tiid] se under nr. 108, 1, 1. - 8, 7:Guds godhed trette] gøre Gud træt af at vise godhed. - 9, 5-7: Mt. 26, 47-49; Lk. 22, 3; Joh. 13, 27. - 9, 6: Måske betegnes Judas somden forbandet lemdvs. forhen lem på Kristi legeme eller Satans lem; måske er meningen: som Judas bød sin mund frem, og hans mund betegnes da somden forbandet lem. - 10, 1:tænk] betænk. - 10, 3-7: Lk. 16, 22-26. - 11, 5:drevet] bedrevet, udøvet.








12. Vaag op! hvi vil du synder gaae

Saaledes hen i blinde:

Det er den høye tiid, du maa

Dig dog engang besinde,

Men ingen raad jeg mere veed,

Om JEsu store kierlighed

Dig ey kand overvinde.


Nr. 148.



Op og smyk dig, siel! med glæde,

Ud fra syndens mørke sæde,

Frem til lyset! hid at prange

Glad i Gud med fryde-sange,

Den, som alle engler fryder,

Dig i dag til giest indbyder,

Den, som himlen har i vælde,

Lader sig hos dig anmelde.



2. Som forlovet bruud, din søde

Himmelbrudgom løb imøde,

Hør! hvor hand med naadens hammer

Banker paa dit hiertes kammer,

Luk op for ham aandens sale,

Byd ham ind med liflig tale,

Beed ham ved hans dyre navne,

At din siel ham ret maa favne.



3. Sølv og guld for dyre vare

Pleyer man vel ey at spare,

Men du vil for al din gave

Ey den mindste penge have.

Nr. 148. J1-7.2, 6:liflig]livlig J1-3.3, 3:vil]vilt J1-3.

- - -

12, 1:vaag op] vågn op.

Nr. 148.Oversættelse. Schmücke dich, o liebe seele, J. Franck, Schr. s. 700. - 1, 3:prange] stråle - 1, 7: Mt. 28, 18. - V. 2: til dels genklang af Højsangen. - 3, 3:du] talen rettes nu til frelseren.








Alle bergverks skat og evne

Mod den man er ey at nævne,

Mod det blod, min siel kand sue

Ind i viin af livets drue.



4. Ach hvor hungrer mine sinde

Efter denne kost at finde!

Ach hvor tit der taarer flyde

Efter denne mad at nyde,

Efter blodets kalk mig tørster!

Fyrste over alle fyrster!

Ønsker kun, at mine bene

Sig ved Gud med Gud forene.



5. Frygt og fryd mod disse høye

Blusser op i sielens øye,

Denne spises høye naade

Og den spiisnings dybe maade

Giør, at jeg med lyst kand merke

Dine hænders store verke,

Aldrig fandtes den, som kunde

Den din almagts dyb begrunde.



6. Ney, fornuft! du maa til side,

Kand det under ey bestride,

At den spise ey fortæres,

Hvorved dog saa mange næres,

3, 6:den man]den mann' J7.6, 4:mange]mangen J2.

- - -

3, 5:bergverks] bjergværkers, orig.: in allen bergwercks-gründen. - 3, 6:man] manna, 2. Mos. 16, 4-15, jfr. Joh. 6, 31 flg., her Kristi legeme i nadverbrødet. - 4, 1:mine sinde] mit sind. - 4, 2:kost] føde. - 4, 7:ønsker] underforstået »jeg«, se til nr. 31, 8, 3;mine bene] vistnok ud fra gammeltestamentlig sprogbrug = mit indre, min sjæl, Sl. 6, 3: »Mine ben er forfærdede«; Sl. 51, 10: »Lad mig høre fryd og glæde, at de ben må fryde sig, som du har sønderstødt«. - 4, 7-8: Ønsket går ud på, at sjælenved Guddvs. ved i nadveren at modtage Kristus, som er sand Gud, må blive forenetmed Gud. - 5, 1:mod disse høye] over for disse guddommelige højder, det mysterium, der på een gang fremkalderfrygt og fryd. - 5, 4:spiisning] bespisning. - 5, 5-6:merke dine hænders store verke] mærke de store gerninger, som Gud udretter i sjælen; udtrykkethænders verkeer måske formet under indflydelse af Sl. 138, 8. - 5, 8:begrunde] udgrunde, fatte. - 6, 3:fortæres] blive brugt op.








At i saft af viintræ-grene

Gud os kand sit blod forlene,

Nok! vi tingen faaer og smager,

Maaden HErrens Aand randsager.



7. JEsu livets soel og glæde!

See! her er jeg da til stede,

JEsu! alle naaders kilde!

Hør, hvad jeg saa gierne vilde,

See! jeg falder dig til fode,

Giv, at mig til gavn og gode

Og dit store navn til ære

Jeg din giest i dag maa være.



8. Medynk har jo, bart at sige,

Draget dig fra himmerige,

At du villig haver livet

For os hen i døden givet,

Og dit dyre blod udgydet,

Hvorved sielen bliver frydet,

Og din kierlighed betænkes,

Naar det os i vinen skenkes.



9. JEsu, livets mad og drikke,

Hielp mig! hielp mig! at jeg ikke

Til forgieves eller skade

Skulde mig bespise lade,

Men at jeg din sødhed smager,

Naar jeg denne spise tager,

Siden, naar basunen høres,

Ind til bords i himlen føres.

6, 6:forlene] give. - 6, 8: 1. Kor. 2, 10. - 8, 1:bart] rent ud. - 8, 3:at] så at. - 9, 3-4: 1. Kor. 11, 29. - 9, 3:til forgieves] ældre udtryk = forgæves. - 9, 7:basunen] Mt. 24, 31; 1. Kor. 15, 52; 1. Thess. 4, 16.






Nr. 149.

Mel. JEsu søde Hukommelse.



Saa gaaer nu sielens høytid an,

Vor JEsus med sit legems man

Og blodet af hans purpur-saar

Til dig at pleye færdig staaer.



2. Op da, hver naade-hungrig siel!

Din søde JEsus veed saa vel,

Hand dig kand give kraft igien,

Gak du kun trøstig til ham hen.



3. Frygt ey for din uværdighed,

Din JEsus nok din jammer veed,

Gak, nyd din frelsers kiød og blod,

Saa faaer du styrke derimod.



4. Ach! see, hvor hand sig stiller frem

Saa hierte-mild og angenem,

Hand kommer ey mod dig til dom,

Ney dertil er hand alt for from.



5. Hvor kand din brudgom mod sin bruud

Vel gaae til doms, og føre ud

Den af ham selv fuldendte sag,

End sige paa din æres dag?

Nr. 149. J1-7.1, 1:høytid]høyhed J1,jfr. nr. 236, 16, 4.

- - -

Nr. 149.Original. De 5 originale salmer i afsnittetOm Alterens Sacramentehar en højst forskellig karakter. I nr. 144 og 147, som hører hjemme før altergangen, møder vi den strenge bodsprædikant. Nr. 145 og 146 er rent personlige digte, lyse, fulde af følelse. De udtrykker Brorsons Jesusmystik, det første - før altergangen - i stille inderlighed, det sidste - efter altergangen - i næsten ekstatisk jubel. Endelig har vi her i nr. 149 Brorsons egentlige altergangssalme. Dens første afsnit, v. 1-12, er en nådefuld indbydelse, der vil hjælpe sjælen ud over alt, hvad der ængster; fra slutningen af v. 9 er Jesus selv den talende. Derefter kommer i v. 13-18 altergæstens svar, som tolker glæden over den rigdom, der skænkes ved nadveren. Til sidst sluttes der i v. 19-21 med bøn om at blive bevaret i samfundet med frelseren og få hjælp til at gennemkæmpe den strid, som nu venter. - 1, 1:gaaer an] begynder;høytid] måske = bryllup, jfr. nr. 236, 16, 4. - 1, 2:man] manna, 2. Mos. 16, 4-15; Joh. 6, 31-35. 51. - 1, 4:pleye] vederkvæge el. nære, jfr. nr. 47, 3, 8; 78, 8, 5. - 2, 3 med underforstået at er objekt forveedi l. 2. - 3, 2:nok] fuldtud. - 3, 4:derimod] mod dinuværdighedogjammer. - 4, 2:angenem] yndig. - 4, 3: Joh. 3, 17. - 4, 4:from] mild. - 5, 2-3:føre ud den af ham selv fuldendte sag] gennemføre den retssag, som han selv havde gjort ende på ved at frikende. - 5, 4:æres dag] bryllupsdag, jfr. nr. 145, 1.








6. At hand med trusels torden slaaer

Blant mange, som til alters gaaer

I verdens sind, som hver er van,

Hvad gaaer det knuste hierter an?



7. Du længes til din JEsum hen,

Hand længes efter dig igien,

Den begge siders længsel maa

Dog vist en nær forening naae.



8. Betænk, at hvad dig ængster, alt

Tilhobe er af ham betalt,

Saa vær kun du en kierlig giest,

Og hold i aanden fryde-fest.



9. Hans hierte staaer i længsels brand,

Hans øyne vinker hvad de kand,

Hans arme favner efter dig,

Og munden raaber: Kom til mig!



10. Tag denne spise, den er sød,

Mit legeme i dette brød,

Der kand dit hierte smage, at

Din synd er gandske dig forladt.



11. Kom, drik mit eget blod i viin,

Thi jeg er din, og du est min,

Det er for dig et sikkert pant,

At du est min, at det er sandt.



12. Det skeer fordi jeg har dig kier,

Og med dig vil forbindes nær,

6, 3:hver]der J1,de J2.11, 2:est]er J6-7.11, 4:est]er J6-7.

- - -

V. 6: Ligesom i nr. 132, 6 bliver digteren her bange for, at de truselsord, der rettes mod de verdsligsindede vanekristne, skal ramme de urette, og han forsikrer derfor, at alt det slet ikke vedkommer de bodfærdige. - 6, 4knuste hierter] Sl. 51, 19, jfr. nr. 6, 6, 8. - 7, 4:vist] sikkert, afgjort. - 9, 4: Mt. 11, 28. - V. 10-11 gengiver den lutherske nadverlære. - 11, 4:at det er sandt] måske undrende: at det virkelig er sandt!








Dig giver jeg mig gandske hen,

Og vist vil have dig igien.



13. O JEsu, søde JEsu, hvor

Er dog din kierlighed saa stor,

Hvad giør den søde himmel-mad,

Hvad giør den dog mit hierte glad!



14. Nu gaaer jeg frisk, og trættes ey

At vandre paa den snevre vey,

Den trange stie har ingen trang

Paa mad og styrke til vor gang.



15. Det blod, som flød for syndens gield,

Er i min siel en livets væld,

Det slukte vreden før saa vel,

Nu ledsker det min tørstig siel.



16. Det flyder ind udi mit bryst,

Og drukner verdens vee og lyst,

Det flyder om mit gandske sind,

Og lukker til Guds have ind.



17. Nu skammer sig den onde aand,

At buen brister i hans haand,

Da hand min arme siel skal see

Ved HErrens bord saa mild at lee.



18. Hand har til mig slet ingen ret,

Min synd er reent forladt, forgiet,

Hans magt ey magter ved et haar,

Saa længe jeg i JEsu staaer.



19. Det giv mig da, min frelsermand,

Som det allene give kand,

17, 2:brister]ryster J3.

- - -

13, 3. 4:hvad] hvor. - 14, 2-3:den snevre vey, den trange stie] Mt 7, 13-14. -14, 3:trang] mangel; ordspil mellemtrangeogtrang. - 15, 3:vreden] Guds vrede, Rom. 5, 9; 1. Thess. 1, 10;før] på langfredag. - 17, 2:at] over, at; jfr. 1. Sam. 2, 4; Sl. 37, 15. - 17, 4:lee] smile. - 18, 2:forgiet] glemt. - 18, 3:ved et haar] så meget som et hår. - 18, 4:i JEsu] i livssamfund med Jesus.








At jeg i din forening maa

Til døden frisk og mandig staae.



20. Jeg veed vel, det vil koste striid,

Og fienden giør nu mere fliid,

Men dette veed jeg og om dig,

At du skal aldrig slippe mig.



21. Hielp, at jeg strider, som en mand

Mod al den deel os skille kand,

Og det ved dig til sidste striid,

Saa har jeg dig til evig tiid.

19, 3:i din forening] i forening med dig. - 20, 2:nu] netop nu efter altergangen. - 21, 2:al den deel] alt det. - 21, 3:ved dig] ved din kraft.