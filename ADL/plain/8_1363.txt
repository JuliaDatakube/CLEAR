Danmark

(Ved Lemvigegnens Landboforenings 50-aars Jubilæum)



Spænd din Hest for Ploven!

Skær de sorte Spor!

Lad din Hest med Hoven

stemple dybt din Jord!

Danmark grønnes frodigt

under Sol og Blæst

ved et klogt, taalmodigt

Stræb af Mand og Hest.



Danmarks Folkestamme

skal med Kornet gro.

Danmarks Folkeamme

er den sunde Ko.






Det skal Kvinden mindes

ved sin Malkespand;

Koens Mælk, som hendes,

styrker Folk og Land.



Kvinder, Kvæg og Mulde,

Mælk og Modersind

bærer grødefulde

grønne Tider ind.

Kamp for dem vi voved,

og blandt Græs og Korn

højnes Barnets Hoved,

vokser Kalvens Horn.



Mand og Hest skal vare

Yppighedens Tarv.

Da gaar Sundheds klare

Sind i Ættens Arv.

Sol og Regn og Tørke

gaar Naturens Gang.

Som vi Mulden dyrke,

har vi Raad til Sang.



Danmarks Mand og Kone,

Danmarks Hest og Ko

bærer Land og Trone,

i hvis Ly vi bo,

Kvæget tygger drøv der,

Hesten viser Tand.

Leve Folk og Høvder,

og frugtbart Land!