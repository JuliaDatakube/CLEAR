TIL MIN M***(1780)



SVÆRDETS Hvinen og Skraldet af Skiolde

Tvinger nogle til Sang, og din Vellyst,

Biarkemaalet og Nornernes Hilsen,

River der Aand i din brusende Virvel,

Krigerens Thor!



Naar det skummende Bæger kun blinker,

Smeltes andre som Riimfrost i Solen,

Minni flød fra de flammende Læber,

Brage skal altid med Saft af Odrærer

Blande der Miød.



Mange findes, hvis Aand kan ey modstaae

Brune Piger med svulmende Bryster,

I din Lund, o du Elskerens Freja,

Sukke de Velklang og slumre og aande

Brændende Lyst.



Mig - thi ofte har Dalenes Hyrder

Tause trængt sig i Kreds om min Harpe

Naar de sittrende Strænge fortolkte

Sukkende Glæder, og Smilets og Taarens

Himmelske Sprog. -



Mig har Krigslyd og Vinen og Elskov

Altid mægtig fortryllet, men aldrig

Fyldt med Sang; dine rødmende Druer

Mosel, og Øresunds blussende Piger

Kryster jeg tavs.



Mig de cimbriske Halvguders Sanger,

Mig, o sødeste, svulmende Stolthed!

Mig som kiendes og elskes af M***

Mig kan de venlige Dyder allene

Skabe til Skiald.






Stille, sølvgraae, som Maanen bag Regnskyer,

Klar, som Smiil, der fremspirer af Taarer,

Høi, (saa syntes den sittrende Amme)

Svævede Nornen, som fordum i Vuggen

Kyste mit Bryst.



»Føl, saa sagde den svulmende Norne,

»Føl Algodhed og fredsomme Konger,

»Jordens Venner, og Dydens og Konstens

»Venner, og Armods medlidende Brødre;

»Føl dem og syng!«



Derfor sang jeg om Støvets Forbarmer

Derfor sang jeg om Cimbrernes Venner

Rolf og BalderogChristjan og Fredrik

Alle som hørte min smeltende Harpe,

Smiilte og græd.

Derfor sang jeg indsvøbt i en Støvregn



Som Philet om DannemarksBernstorf

Kierligt fulgte min Sang og mit Hierte

Cimbrernes Ven; - nu tilvinker Cheruben

Skialden et Smiil.



Derfor, smilende Dyders og frugtbar

Viisdoms flammende Ven, o Du Jordens

Elsker! Derfor, min ædelste M***

Fylder Du mægtig mit Bryst, og min Harpes

Sittrende Stræng.