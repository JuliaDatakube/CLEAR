Nr. 5.

Saa lader os dog gaae over til Bethlehem, Luc. 2. v. 15.

Mel. Hiertelig mig nu længes.



Bort! verdens jule-glæde

Af hvert et huus og sind,

Hver følge nu og træde

Til barnet JEsum ind,

Bort syndig legestue!

Vi vil i stalden gaae,

I Bethlehem at skue

Vor JEsu hvile-vraa.



2. Bort syndens natte-veye,

Som man tilforne gik!

Hver hielpe at udfeye

Den gamle jule-skik,

At dantse og at stime

I verdens syndig iid,

Hvor kunde det sig rime

Med JEsu fødsels tiid.



3. Hvor kunde nogen mene,

Som har naturlig sands,

At vi vor GUd kand tiene

Med syndig drik og dants;

Skal jule-festen være

Til JEsu lof og priis,

Saa lad ham faae sin ære

Paa lovlig christen-viis.

Nr. 5. AJ1-7.1,3:hver følge nu og træde]hver følge nu med Glæde A.2,1:syndens]Syndsens A.3,6:lof]lov AJ1-3.

- - -

Nr,5. Original. - 1,5:lege-stue] stue, hvor der holdes leg og dans, = julestue, jfr. 6,3:jule-leegsamt Holberg, Jule-stue, og Christian Vs dsk. lov 6,3,11: »Al letfærdig og forargelig Lægen om Jul, eller andre Tider, og Fastelavns-Løben forbydis strengeligen, og bør alvorligen at straffis.« I en embedsskrivelse, udstedt i Tønder 25. aug. 1729 af amtmand J. G. v. Holstein og provst J. H. Schrader, Brorsons ven, forbydes »die heydnische Juel Spiele,... die Fastnachts'-Spiele, und andere sündliche und böse Versamlungen« (Kgl. Bibl., Holstein-Ledreb. saml. 215 fol.), jfr. nr. 27. - 2,5:stime] flokkes på en støjende måde. - 3,2: sands] fornuft.






4. Det er: andægtig være

I daglig bøn og bod,

Ham frydelig at ære

Af gandske hierte-rod,

Hans ord at overveye,

At spæge kiødets lyst,

Hans svage lemmer pleye

Med villig hielp og trøst.



5. Hver andre at formane

Til fyrighed og fliid

Paa livets trange bane

I naadens korte tiid,

For alting vel betænke,

At GUd i evighed

Sin Søn har vildet skenke

Til os paa jorden ned.



6. Hvo det vil trolig giøre,

Faaer neppe tiid engang

Om jule-leeg at høre

For idel bøn og sang,

Hand setter plat til side

Al verdens lyst og pragt,

Og kun af ham vil vide,

Som blev i stalden lagt.



7. Saa lad dig derfor raade,

Min elskte menighed!

At skiønne paa den naade,

Som GUd os har beteed,

Hverandre at formane

Til hiertens bøn og bod,

At denne slemme vane

Kand rykkes op med rod.



8. Vel an, vi os vil samle

I JEsu Christi navn,

4,6:kiødets]Kiødsens A.5,3:livets]Livsens A.

- - -

4,6:spæge] kue, tæmme. - 4,7: Kristilemmer] menighedens medlemmer, 1. Kor. 12,27; Ef. 5,30. - 6,5:plat] fuldstændig. - 7,4:beteed] vist.






De unge med de gamle

Skal løbe ham i favn;

Hand er vor jule-gave,

Vor glæde, lyst og liv,

I ham vi og vil have

Vor jule-tiidsfordriv.



9. O JEsu! dig at finde

Er vores fulde agt;

Ach! giv os ret i sinde,

At gaae med samled magt

Din krybbe at beringe

Med hiertens tak og troe,

At psalmerne kand klinge

I hver mands huus og boe!