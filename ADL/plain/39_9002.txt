Lad Krig fornøye Potentater

Aria



Lad Krig fornøye Potentater,

Lad Helte vinde Seyers Krands,

Lad Bytte muntre troe Soldater,

Lad Kroner vinde tiefold Glands;

Min Roe er mig et Monarchi,

Der flyder med Chrambambuli.



Er Lykken ikke min Veninde,

Er Dagen viget fra min Pool,

Er Venner nu ey meer at finde,

End Skygger efter dalet Soel,

Jeg tænker kun: Adieu Partie!

Oprigtig er Chrambambuli.



Jeg blev end aldrig riig ved Renter,

Selv er ey Mamon min Patron,

Min Capital er den jeg venter

Mod Vexlings Obligation;

Dog bort Metal fra Mynten

Naar Glasset har Chrambambuli.






I Elskere af rare Viine,

Til Lykke med hver Drue-Saft!

Befinder alle Sorter fiine.

Ja glædes ved en indbildt Kraft.

Jeg møder Bachi Brouterie

Med eneste Chrambambulie.



I tynde magre tørre Giække!

Med The-Vand for og Hvidløg bag,

Hvor let kan Svaghed eder svække,

Ja Døden knuse eders Vrag.

Nu ligger Pietisterie,

O! drikker frit Chrambambuli.



I Helgenes udvalte Søstre,

Man ved I eyer Kiød og Blod;

Men stikker Lysten og I lystre

Ja synde for at giøre Bod

Jeg vedder eders Hykleri

Tør lugte til Chrambambuli.



I Herrer af den sorte Orden!

Jeg hører eders Engle-Røst,

Jeg gruer tit for eders Torden

Jeg glædes tit ved eders Trøst;

Men frydes uden Flatteri;

Thi jeg har og Chrambambuli.




[68.]A:Chr. Stub 1780 (Nr. 61) S. 116. -Litt.:Barfod III Nr. 55, IV og V Nr. 54 Note; A. D. Jørgensen S. 492; Vilh. Andersen S. 218-20; Brix: Analyser og Problemer I S. 291; Brix: Ambr. Stub S. 92-93; Fonsmark Nr. 55; Ottosen S. 114; Billeskov Jansen: Danmarks Digtekunst II S. 37. - Digtet har samme Versemaal som Sperontes Nr. 58: Was fängt die Tadelsucht auf Erden. - Jf. Indl. S. 35 og 42.

7 Roe] dvs.Fornøjelse.18 Vexlings Obligation]dvs.Vekselobligation, kortfristet Gældsbrev.19 Metal.. Mynteri]møntet Metal,dvs.Penge.21 rare] dvs.sjældne.27 tynde.. Giække] dvs.Pietisterne.28 Hvidløg bag]Hvidløg brugtes til Klystér.32 drikker] drikkeA; rett. af Udg., jf. Barfod og Brix.33 I.. Søstre] dvs.Nonnerne.39 Herrer.. Orden] dvs.Præsterne.43 Flatteri] dvs.Hykleri.-Barfod retterL. 31 liggertilliggeog sætter i L.43Tankestreg eftermenog Udraabstegn efterFlatteri,idet han tænker sig, at Ordene er henvendt til Præsterne.