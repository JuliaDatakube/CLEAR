RESPEKT FOR KVINDEN!



Respekt i nogle Dage - sagde Kvinden -

for mine Krøller, Silkebaand og Bændler,

Respekt for mine Roser og Lavendler,

Respekt! ... jeg maa dog kende dig forinden.



Maaske du kan bestorme mig en Smule

foran min Gadedør i Aftenvinden

og kysse mig om Natten under Linden,

naar vi er fri og intet har at skjule ...



Og vi kan sidde rundt paa alle Bænke

og tale længe - naar du er fornuftig

og ikke finder Snakken altfor luftig

- - Saa kan vi altid siden overtænke ...



Respekt i nogle Dage - sagde Kvinden -

Men hendes Tale blev kun hørt af Vinden.



Og mon hun respektérte ham forinden?