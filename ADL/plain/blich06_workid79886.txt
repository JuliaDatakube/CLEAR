Den unge Lærkes ForaarssangBlæs Søndenvind! lad Søen høre Dig!Smelt Isen fra dens stille Sovekammer!Lad de nyfødte Bølger boltre sig,Og danse tindrende i Solens Flammer!Skin mildt, o Sol! fra Dine Marker blaae!Øs over Jorden Dine varme Bade!Lad Blomsten af sin Vintergrav opstaae,Og Skoven smykke sig med unge Blade!Og see! Du stiger paa Din Ungdoms Dag,O Sol! indhyllet i Din Morgenrøde.Jeg føler, Vind! Dit lette Vingeslag,Og gynger mig i Dine Bølger bløde.Jeg vugger mig paa Foraarsluft saa mild,I Foraarsluft jeg strækker mine Vinger;Jeg bader mig i Morgensolens Ild,Og glødende mig op mod Himlen svinger.Højt under Himlen stiger jeg med Sang,I stærke Toner skal min Glæde strømme;Hvor mine Fædre sig blant Skyer svang,Der vil jeg og mit Foraarsliv udtømme.Synk under mig, Du snebedækte Dal!Dybt under mig, I hvide Bjergetoppe!Nu vrimler det i højen Himmelsal;Jeg hører mine Brødres Sang deroppe.Jeg synger med: Velkommen skjønne Vaar!Med Blomster smaae Du mine Dale smykker;Det brune Bjerg sin Sommerklædning faaer,Og Skoven sine mørkegrønne Skygger.Klar fra sin Bakke vælder Kilden ud;Solstraalen varmer, Himmelregnen væder;Og Jorderige, som en yndig BrudStaaer smilende i sine Højtidsklæder.Hvor er min Brud? o skynd Dig til mit Bryst!Løft Dine Vinger fra den sorte Hede!Mit Hjerte svulmer af den søde Lyst -Kom! vi vil bygge os vort første Rede!Her skinner Solen, her er Mosset blødt;Og unge Straae saa lysegrønne bølge:Der ved hverandre luunt og tæt og sødtVil Du og jeg os dybt i Græsset dølge.I kjælen Leeg skal Vaarens Tid hengaae,Og lige ømme skal os Somren finde;Og med en væver Flok af søde SmaaeBortdrage vi paa Efteraarets Vinde.Naar næste Vaar fremskinner da igjen,Og vækker Rosen af sin VinterdvaleTil elskte Land vi atter ile hen,Og hilse Solen i de grønne Dale.