JAWN HUMØR.



Abowr herude o æ Hie

en hal Mils Vej te Øster,

er haar a Lov aa spild mi Tie

og spytt saalaant, a lyster.

i Bøen ka lieg omkring æ Damm

og trimmel To med Kaaren;

mi Awteskuen ku gjør det samm,

skjønt hun er stywlelaaren.



Med Greef og Skovl hwer Dawsens Daa

en gaar og affensirer,

og a er gløj, og a er glaa,

hwor anner grovelirer;

for ha en Sind saa lærki-let,

en bette Kwind, en ynder,

og spis sæ mæt og slid sæ træt,

det passerwalfor Bønder.



Mi Nobo aalle nue Tid Aas

war med de drutt hæ dovnle;

an haar en Bøl og a en Hos,

tho saa læ vi jo Vovnle;

hangjør for mæ en Søndesbied,

imen hans Støwtastander;

han hjælper mæ, a hjælper Pie,

søn hjælper vi hweranner.

HieHede;aa spild, at spilde;Tie, Tjære;Bøen, Børn;lieg, lege;trimmel To, trimle Taa, en Leg, hvor man med Hænderne griber om Stortæerne paa sine egne korslagte Ben, mens man som et Nøgle ruller ned ad Bakke med Hovedet forrest;Awteskuen, Aftægtskone;stywlelaaren, lovlig stiv;Greef, Greb;gløj, rask i Tøjet;glaa, glad;grovelirer, grubler;ynder, elsker;Nobo, Nabo;aalle, aldrig;nue Tid Aas, nogen Tid paa Aaret;drutt, trevne og tunge;hæ, eller;dovnle, dovnladne;Bøl, kastreret Tyr;Hos, Øg;læ Vovnle, er fælles om et Vogn-Spand;Søndesbied, Søndagsbéd (Béd = den Tid Hestene er i Tojet);imen, mens;Støwt, Trillebør;stander, gjør i Stand;Pie, Per; søn, saaledes.






Og haar mi Kuen en hægen Bej,

saa ska jo Pies smaag'e,

og Pies sender lisse rej

en Kovring, nærdebaage;

og somtid med en jenle Dram

en sir hinaan tegue;

tho byd det ledt er ingen Skam,

nær ett en haar det stue.



Vild Fattefolk kuns støtt hinaan,

mod hwad der søn vil gnav wos,

saa skuld I si, hwor vi sku kraan

og aalle mie klav wos.

Men Smofolk ved ett, hwad de kan,

får de staar te æ Hammel;

de kund jo løwt æ hiele Land,

saattdedje Rygge sammel!



Men jawn Humør te dawle Sled

det maa no aalle fattes,

hwis ett en ska gaa fræ æ Bed

og aaltfor tidle mattes;

denfækamed mæ fræ æ Red

- mi jennest Arpaart wa'e -

den faar mi Bøen laa i dje Kled

nærdeskal ad æ Dae.

19/10 1908.

Kuen, Kone;en hægen Bej, en velsmagende Bid;smaag'e, smage det;lisse rej, ligesaa selvfølgelig;tegue, tilgode;stue, store:kraan, knejse;klav, klage;fâr, før; staar te æ Hammel, (om Heste), der staar til Hammelstokken, *dolgoeO* talr et Tag;løwt, løfte;gaa fræ æ Bed, gaa fra Biddet (om Værktøj, Leer, der sløves);tidle, tidlig:fræ æ Red, fra Reden (*dolgoeO* Hjemmet);jennest Arpaart, eneste Arv;wa'e, var det;laa i dje Kled. lagt i Klædet, *dolgoeO* Knytteklædet, hvori Fattigmandsbarnet har sin Habengut;"nær de skal ad æ Dae", udad Døren = ud at tjene deres Brød.