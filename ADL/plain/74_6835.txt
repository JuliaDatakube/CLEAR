Hvad hjalp det mig



Hvad hjalp det mig, om Stjernerne jeg kjendte

og kunde deres Afstand regne ud,

om ejdenAfstand mig i Hjertet brændte,

som skiller mig fra Hellighedens Gud!

om ej jeg sørged og blev ved at sørge,

om ej jeg spurgte og blev ved at spørge,

til Svar jeg fandt i Julens Frydebud!



Hvad hjælper det, jeg veed, at tusind Mile

mig rykke nær ved Bæven i en Traad,

hvis ej min egen Bæven finder Hvile

i Troen paa Guds faderlige Raad, -

hvis ej jeg veed, at Han i Himlens Sale

er migsaa nær, saa jeg til Ham kan tale

og fange Svar som stiller Angst og Graad!






Hvad hjalp det, om jeg gransked alle Love,

kun ikkeLoveni mit eget Bryst!

Hvad hjalp det, om jeg sorgløst vilde vove

at døve mine Lov-Brudds Dommer-Røst!

Men dømmer mig mit Hjertes tunge Smerte,

Guds Kjærlighed er større end mit Hjerte,

Steentavlens Trusel smelter hen i Trøst!