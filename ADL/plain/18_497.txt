MAN HAR SAGN OM BORGTAPETER IV



I

Man har Sagn om Borgtapeter

Hundredaarige, paa hvilke

De afblegede Figurer,

Syete Sting i Sting af Silke,



II

Faae et sælsomt Liv om Natten

Stige ned og som i gamle

Dage sig i Cabinettet

Hyggeligt og muntert samle.



III

I de bløde Lænestole

Damerne, med Atlasslæbet,

Blændende sig atter kaste -

Munden smiler rosenlæbet.



IV

Ridderne som man om Dagen

Paa Tapetet knapt kan mærke,

Læne sig paa Stoleryggen,

Brune sk j æggede og stærke



V

Støvede Tangenter trykkes -

O vidunderligt at høre!






Gammeldags Galanterier

Hvidskes i et yndigt Øre -



VI

Næsten kunde man misunde

Dette Skyggeliv, hvis ikke -

See! bag Viften blegner Damen,

Angst for Morgenrødens Blikke.



VII

Selv den tappre Ridder gyser,

Smutter, som den hele Vrimmel,

Ind i Muren, i Tapetet -

Dagen seer kun Støv og Skimmel.



VIII

Saadan gaaer det ogsaa Sjælens

Underfulde Billedværker,

De forsvundne Sympathiers

Efterladte Mindesmærker.



IX

Glemsel som et Møl dem gnaver,

Tiden slukker deres Farve -

Kun Erindringsnatten bringer

Flygtigt Liv i deres Larve.



X

Og, som fra Tapetet, stige

Falmede Figurer, - lægge

Sig paa den bekjendte Sopha

Og gemytligt Benet strække.






XI

Blade I de gamle Bøger

Stoppe sig den gamle Pibe;

Ja, de trofastgamle Hænder

Hjerteligt hinanden gribe.



XII

O, man gantes, gjør sig over

Spøgelser og Geister lystig -

Selv ved Hanegalet favner

Vennen Vennens Skygge trøstig,



XIII

Sukker sit: a rivederla!

Og, som jeg i Aften, smutter

I Tapetet - Ak, idet jeg,

Kjære Krogh, Epistlen slutter.