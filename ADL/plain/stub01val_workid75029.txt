Da vor allernaadigste Konge Kong Friderick den Femte 1750 den 27. Junii var i Faaborg, bekostede Byen sig en ny Fane, hvorpaa blef sat følgende VersSee Himlen skienkte Os Kong Friderich den FemteSom Dydernes Monarch Mild Naadig Eye-god.ubilligt om vi Da Som undersaatter glemteFor Ham Naar Kreves paa at vove Lif og Blod.[67.] A: Indskriften paa Fanen, som endnu er bevaret og findes paa Nationalmuseet. B: Ny kgl. Sml. 1510,2°. - Frederik V.s Besøg i Faaborg var et Led i hans store Rejse Juni 1750 til de sydlige Øer, Møen, Falster, Lolland, Ærø - Ærøskøbing m. m. var samme Aar kommet under Kronen - og Als. I Ærøskøbing, hvortil det kongelige Selskab ankom d. 23. Juni, overnattede Kongen i »Herregaarden« som Peder Clausens Gæst. Man fortsatte den følgende Dag til Als, hvor man tilbragte et Par Dage hos Hertugen af Augustenborg, hvorefter Selskabet Lørdagen den 27. Juni sejlede til Faaborg. Den følgende Nat tilbragtes paa Valdemarsslot, hvor man var Kammerherre Juels Gæster. Der fortsattes derefter til Nyborg, hvorfra det kongelige Selskab overførtes til Korsør for den 29. Juni at naa tilbage til København. Rejsen foregik med hele Enevældens Pomp og Pragt. Kongen var ledsaget af en Række Ministre og høje Statsembedsmænd og en stor 


 Stab af Hofmænd og Hofbetjente. - Det siges ikke udtrykkeligt i B, at Verset er skrevet af Ambrosius Stub, men det staar i Haandskriftet mellem andre Digte af Stub, og da hans Familie havde boet i Byen en Aarrække, og hans Svoger Prokurator Engberg stadig indtog en fremtrædende Stilling der, er det højst sandsynligt, at man har henvendt sig til Ambrosius Stub om at skrive Verset. Han opholdt sig paa det Tidspunkt hos Kammerherre Juel paa Taasinge.Verset er trykt efter A, men suppleret efter B, se Billedet af Fanen. 1-4 Overskr.] efter B.