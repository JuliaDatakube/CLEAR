HEDELANDET.



Du sære Land,

du mørke Land,

med Faaredrift og Studespand,

med ilde Avl

i Sandjordstavl,

med Stormes Gys om Grund og Gavl!



Dit lave Træ

fik kroget Knæ

i Vestenvind og Østenlæ;

din Byg frøs ud

i Nordenslud,

til skurvet Jordforskarp en Lud.



Din Bedeflok

har Tæger nok,

men rag og strid er Uldens Lok;

dog Faders Sok

og Søsters Klok

ved den fik Traad paa Moders Rok.



Et magert Land,

et fattigt Land,

og jævnt - i mer end een Forstand;

skjønt nok af Sten

langs Agerren,

du har afKlipperikke een.



Din Arv er Sand,

dit Raab er: "Vand!"

Skjønt ogsaa her sies Mælk af Spand;

blev Solen hed

og Kosten led,

denbragte tit en Skorpe ned.






Din Lyng var høj,

din Al var drøj,

og Rydningsværket ingen Spøg,

men Ilden sved,

og Spaden bed;

om Resten ved hvert Barn Besked.



Den jydske Mand,

som her tog Land

med langt til Gud og langt til Vand,

hvor holdt han ud

i Ugers Slud,

naar al hans Trøst var Ko og Stud?



Saa spurgtes tit;

han grunded lidt

og svared saa:"Hvemvælger frit!

Jegfødtes her

i Hytten der

bag Kaalgaarddigets Poppeltræ'r.



Der leved Mor,

til jeg blev stor,

saa fik jeg Hyttens Gjæld og Jord;

et brydsomt Værk!

men jeg var stærk,

og jeg tog Skæbnen i dens Kværk.



Og Hytten her

den er mig kjær,

naar Sperglen gror og Rugen drær;

dens Karm'er vind;

men Solens Skin

naar selv ad skjæve Ruder ind."



Med slige Ord

din jydske Bror

vil møde dig paa stormslaaet Jord,






hvor Hytter smaa

med Lyng for Straa

i Dag slaar Kreds om Heden graa.



"Et øde Land".

EtherligtLand

med Lokesæd og Hedebrand,

i Byger døbt,

i Storme svøbt,

i egne store Former støbt!

20/7 1901.