LYKØNSKNING.



Som et Tog Beduiner

over Sandets øde Flader,

saadan ride mine Ønsker

frem i lange tavse Rader.



Som et Tog af Beduiner

langs ad Ørknens vide Veje,

vandre mine Ønskers Hære

ind for Dem i Dag og neje.



Mere Guld end Ørknen rummer,

mer end en Kamel kan bære,

mer end Ørknens Søn kan røve

DeresPart af Lykken være!



Friske Kinder, klare Øjne,

Latter, Sang og søde Drømme,

Solskinstanker, Hjærtensgodhed

ind i Deres Dage strømme!



Som et Tog af Beduiner

i Damasker-Stadens Gader,

saadan vælde mine Ønsker

frem i lange, tavse Rader.

7/9 1893.