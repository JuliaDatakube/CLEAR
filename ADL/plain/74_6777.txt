Frembrud.



Uberegnelige Maj -

skal vi atter i Kavaj?

Anemoner blaa og hvide,

ellers som ved Vintertide!

Endnu ingen grønnet Bøg!

Gjøgeurt, men ingen Gjøg.






Intet tæt og løvrigt Skjul,

ingen broget Sommerfugl

Sneglen kun har Alt i Orden,

Frøen er endnu i Vorden!

Storkefar dem maalede,

fandt dem lidt for aalede.



Skynd Dig, skynd Dig varme Sol,

ellers fryser hver Viol!

Nøjes ej med fagre Strimler

Crocus, Tusindskjøn og Prim'ler, -

det er Dig vi vente paa,

baade vi og Skovens Smaa!



- Hvadfornoget, er det sandt?

Det var virkelig galant!

Som et Elskovsord, der længe

mangled Mod til frem at trænge,

vælder Varmen Slag i Slag, -

puh, hvor det er lunt idag!



Nu en Smule Regn i Nat,

da vil Alting vaagne brat,

og imorgen alle Knopper

være meer end gyldne Pupper,

da vil alle Skovene

naae til Løvspring sovende.



- Bøgen i sit Døbe-Skrud, -

Eja, nu maa vi derud!

Ja lidt Grønt fra Fadderstadsen






maa vi have hjem til Vasen

Og lidt Lysning om vort Flag, -

Danmark er saa ungt idag!



Alt saa rigt, og Alt saa nyt,

nys af Regnen overgydt!

Hvor der før var nøgne Ribber,

trindt det pibler nu og pipper,

lukker sig saa underskjønt

i et Hvalv af Lysegrønt!



Og i Bunden, lad os see,

hvad der gjemte sig bag Snee:

efter Stormens Gruligheder

tusind grønne Muligheder!

i en Fart og paa en Stus

tusind søde Blomsterpus!



Gaaseurt og Løvetand!

Bukkeblad og Baldrian!

Stjernepragt med Varianter!

Og de dér er Jordbærplanter!

Bukkargrønt i hele Læs!

Fuglemælk og Fuglegræs!

Steenbræk l Storkenæb! og Nelde -

Nej jeg kan ej længer tælle,

lad dem vælde, lad dem vælde!