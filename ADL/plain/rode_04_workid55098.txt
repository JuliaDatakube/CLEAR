PERLER.Det Menneske, som finder nogle Perler paa Stranden, hans Smil lyser op og han tar dem i sin Haand og han løber i sin Glæde fra den ene til den anden, Disse Perler, disse Perler har jeg fundet paa Stranden. De var skyllet ind af Vandet og de skinnede i Sandet og jeg saa dem og jeg tog dem. Se de lyser i min Haand! De er mildere end Maanen, som er Mildhedens Aand. Her er Perler. Her er Perler til et prægtigt Perlebaand!Det Menneske, som holder nogle Vers i sin Haand, nogle Digte, som har ligget og lyst i hans Aand, gør som den, der har fundet nogle Perler paa Stranden. Ja han løber i sin Glæde fra den ene til den anden, men de vender ham Ryggen og de smiler ad Manden, for alle elsker Perler, naar de ikke er af Aand.