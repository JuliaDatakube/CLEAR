ROMANZE.



I

Det var et frygteligt blæsende Vær,

Især paa Pladsen ved Slottet,

Det hvirvlede baade med Hatte og Fjær,

Og Læggene saae man blotted.



II

Vi kom just fra Præsten, min Kone og jeg -

Vor Bolig behøves er vide -

Nok, at vi tog den nærmeste Vei,

og krydsed med Vinden paa Side.



III

Men før jeg gaaer videre een Ting absolut

Er vigtig først at man kjender:

Min Brud var en noget aldrende Glut,

Men feed og feiende, Venner!



IV

Jeg fik hende fat den 1ste April,

og efter Avisen, forstaa mig!

Et Væsen, saa stadigt, med saadant et Smiil,

Jeg tænkte, hun kan ikke slaae dig.



V

Om ogsaa Næsen er glubsk og krum,

Er Krøllerne blide bag Øret,

Og over den noget puklede Rum -

Majestætisk bølgede Sløret.






VI

Er Tænderne ikke anseelige nok,

Fordi de fleste er borte,

Saa er det Andet næsten en Blok,

Og Øinene ligesom sorte.



VII

Som sagt, som vi med Tavl og med Top

Foer frem med Blæsten for Bagen,

Saa - Himmel og Jord - gik noget op,

Der holdt hendes Hat under Hagen.



VIII

Og - kunde jeg lugte det? - en, to, tre!

Husch fløi den fjærede Takkel!

Der stod jeg og gabed - Hvad maatte jeg see?

Ak ja dog det nøgne Spetakkel.



IX

Hun vilde krybe i Jorden ned,

Langt hellere nu end kneise;

Saavidt som Skalden buglede bred,

Var ei et Haar til at reise.



X

Og Hatten fløi, og Haarene med,

Jeg efter dem alle med Stokken,

Op over Høibro, langt afsted,

Gjennem hele Pidskebaandsflokken.



XI

Dybt i en Kjelders brogede Hals

Vel tre Snese Æg jeg knuste -






Hvor Lax og Meloner bydes tilfals,

Der raaatte vi ligge og puste.



XII

Der fik jeg den Bortrømte endelig fat,

Og prise kunde vi Lykken,

At endnu den store, flagrende Hat

Holdt som en Rovfugl Parykken.



XIII

Men hjemme - naa - der blev en Allarm;

Min Pukkel maatte det døie;

Hun bankede den med grædende Harm

Og sigtede efter mit Øie.



XIV

Hvi skulde jeg - raabte hun - leve den Dag

At faae en Mand som denne

Ved Siden af hvem en saadan Sag

En saa malicieux kan hænde?



XV

Det er din Skyld, din Skyld, din Knægt

Da vi var alene hos Præsten

Da skulde du havt lidt meer Respect

Og ikke - du veed nok Resten



XVI

Men ved den megen Famlen og Fjat

Jeg værgede mig efter Evne

Saa kunde man sagtens forpjudske en Hat

Og faae et Baand til at revne






XVII

Gud give jeg aldrig var født Dit Fæ

Liv eller Død, hvad er slemmest?

Hvor er der at finde en Krog? et Træ

Nei Langebro - det er nemmest



XVIII

Da kom just min Ven, en stor Filur,

Gudskeelov for det hjelpsomme Væsen;

Han har en inderlig brav Natur,

og Frokosten stod ham i Næsen



XIX

Han bærer sin Dragt efter gammel Skik,

Taer Verden som den kan falde,

Er mager og lidt forfalden til Drik,

Har ogsaa ondt ved at -.



XX

Hvad er der paa Færde med Jer, I to?

Hvad Satan, han sagde, er dette?

Er det at spise sin Mad i Ro?

Er det at være honette?



XXI

Han sagde - jeg kan ei huske det ret -

Men flydende, smuk var Talen -

Han sagde: hvad er der at gjøre ved det?

Og meget meer af Moralen.

XIX,2 er rettet fra:Og Silkestrømper tilvisse, cfr.XIX, 4.






XXII

Han førte Thisted og flere an;

Det maatte paa Qvinden virke.

Det er en Allerhelvedesbrand,

Hver Søndag gaaer han i Kirke.



XXIII

Han sagde: hvad seer jeg? For Gudsskyld hør!

Sæt Skinken sæt Sennop paa Dugen!

Er det Aqvavit? hvad? Krabber og Kløer?

Naa, har I Fornuften, saa brag'en!



XXIV

Skaal! sagde han, skjænkte i Glasset, og loe.

Vi klinkede med Madammen;

Og siden den Tid, saa har jeg havt Ro.

Det skylder jeg ham altsammen