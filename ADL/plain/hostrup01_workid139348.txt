DRØM OG LIV1862.Han sang, og de lytted med venlig Hutil Tonerne stærke, fulde;de sagde: »Lykkelig er du,dig følge de Muser hulde.Ja syng og drøm kun Dagen lang,saa lever paa Folkets Røst din Sang,naar selv du er gjemt i Mulde.«Da kaldte han paa de Syners Hær,de kom som Taager i Skare,saa skiltes de ad og traadte ham nærog smilte med Øjne klare,saa drog de om ham saa broget en Krans,saa rev de ham ind i den gladeste Dans,det var, som Vinger ham bare.Og Synerne skifte, de fødes og fly,som Timer rinde de Dage.Og Sangen stiger i højen Skyog svulmer af Lyst og Klage;og naar den endes, den lyse Leg,saa sidder Ynglingen fattig og blegog længes mod Drømmen tilbage.Og Sangen trænger til Hjerterne ind,saa mange den højt berømme;men alt som de glædes, til Sangerens Sindde tungeste Tanker strømme:»Hvad vandt jeg andet end Tidsfordriv?Hvad gavner det mig, mine Drømme faa Liv,naar Livet selv bliver Drømme?Skal jeg svæve løs mellem Himmel og Jordog ej finde Fæste for Foden?Kun fast i sin Jordbund Livet grorog henter sin Kraft gjennem Roden.Skal Lys jeg tænde og selv blive slukt?og lever jeg kun for at sætte Frugtog visne, naar den er moden?De sige: drøm, fly bort fra dig selv!men hvor faar jeg selv da hjemme?Skal jeg kaste mit Selv i Glemselens Elv,at ej de min Drøm skal glemme?Nej Døden er skjult under Drømmens Slør,og lidet det baader den, som dør,at han lever paa Folkets Stemme.«Saa vendte han Ryg til Drømmenes Slot,han vilde sig hjem begive,og dybt han sukked til Livets Drot:»Nu, Herre! jeg din vil blive.O giv mig blot, hvad de ringeste faa;ja, Herre! lad kun mit Værk forgaa,men hold du mig selv i Live.«Ej Sangen mer fra hans Læbe lød,bort Tryllesynet var faret;men Livet aabned sit rige Skjød,og alle Himle sig klared.Og visned Frugten, som nys var skabt,og gik der en Smule Digter tabt,et Menneske blev bevaret.