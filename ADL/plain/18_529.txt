HELVEDE(Forsøg til et beskrivende Digt)



Beskrive Steder, Egne, Lande, man besøgte,

Og denne Dont saa mesterligen røgte,

At selv en streng Kritik man ei behøver frygte,

Det kræver visselig, Behændighed,

Der veed at nytte rigtig Pennens Spændighed

Stoffets Ubændighed,

Anbringe passende sin Kløgts Elendighed

Og, frem for alt, Kjedsomligheds Nødvendighed

Men derimod beskrive Noget,

Som man i Grunden aldrig saae,

Som mange ingen Vægt meer ligger paa,

De fleste forbigaae

Og som ærværdigt Meubel lader staae,

En Ting, hvis hele Tilvær sættes,

Som noget, hvorom trættes;

Beskrive dette, falder noget broget.

Men vil man vinde, maa man vove noget,

Og, for at komme ud med Sproget,

Ved disse Vers forstaaer jeg en Indledning,

Langt fjernet fra Forfængligheds Tilbedning -

En Christen er jeg, ingen Hedning -

Hvormed jeg vil begynde Haabets Fedning,

At man betragter mit Forsøg, som noget,

Hvis Hensigt er at zire Sproget.






Afsides paa et Fjeld, hvor ingen courbetterer

Fordi at man paa Æsler sig generer,

Og endnu mere paa Blankskinnebeen,

Hvor Granen strækker mørk sin stive Green

Og ingen Lygte den illuminerer

Der ligger Helvede, en Hovedstad,

Men vee! fra andre skiller den sig meget ad.

Elimatet der er raat; et evigt Jask

Gjør blanke Støvler der til en Umulighed

Jordbundens Smask gjør Engletrin til Trask,

Paadigter Dandsemestere Udulighed

Berøver Damerne

Den svævende Jomfrulighed.