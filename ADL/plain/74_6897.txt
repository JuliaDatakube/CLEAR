Rejsebrevtil min Hustru.Díssentis, i August 84.





Min egen M . . . .! det var dog en Skam,

om ej Du lidt mere fik høre,

end hvad der gjennem et Telegram

er kommet Dig for Øre:

omhvordan(ret som i en St. Veits

omhvinet og omrumlet)

jeg kom som Ilgods herned til Schweiz

- skjøndt nok lidt ør og fortumlet.



Det var som et geografisk Rids

af halve Germaner-Landet,

lige fra Holstens østlige Spids,

hvor Rylen tripped i Sandet -

forbi de gammeldags Bindingsværks-By'r

med uhyre Enge i Fronten -

indtil som et Lag af blaanende Sky'r

der kom Bjerge i Horizonten.



Mangen En kom og tog sin Plads

og veg saa igjen for en Anden,

jeg friskede op mit der-du-das,

- men hvad der boede i Manden,

om han var rød eller hvid eller graa,

Katholik eller Strauszianer,

det kunde jeg bare gjætte paa -

der var slet ingen Plads til Faner.








IFrankfurttog jeg min Aftenbid

lidt eensomt mellem de Mange -

den var forresten ganske solid,

og jeg skaaled adskillige Gange.

Saa peb man os ind i Coupéen igjen,

og der var Plads til at ligge -

»Og kom til at sove?« Nej, min Ven,

det gjorde jeg netop ikke!



Du veed, hvor jeg har ønsket mig tidt

et bedre Sovehjerte -

jeg blundede lidt, jeg røgte lidt,

jeg lod mig af Kulrøg sværte -

nogle Springfyre kom fra et lille Knald

og gjorde mig ganske vaagen -

da tvættedeFreiburgsKathedral

sit Spir i Schwarzwald-Taagen.



Mendetvar mod Trætheden Medicin,

da fraBasel' er-Broens Buer

jeg atter gjensaae den blanke Rhin

i straalende Morgenluer -

Rhinen, hvis blide Gammelmands-Smil

os mødte ved Leydens Enge

- hvor i Vuggen den vælter sig uden Hvil,

fik jeg see om ikke saa længe.



Og Minderne vaagned for hvert Kvarteer

gjennem Schweiz's bølgende Dale:

ved de kvilrende Vande, fleer og fleer,

og ved Træhusets udskaarne Svale








ved de røde Nellikers byggende Hang!

og ved Jungfraus blinkende Smykke!

ved Køernes Klokker! ved Reuss's Sang -

da fornam jeg Gjensynets Lykke.



Og da atter den styrkende Luft mig hjalp

tilvejrs paa en solfyldt Tinde,

hvor i Sennhyttens Læ fra den skraanende Alp

jeg igjen saae Bræerne skinne!

og i Bjergpigens Hilsen fandt talende Spor

af trohjertet Uskyld og Ynde -

da nikked jeg til det dristige Ord:

Paa Alpen er der langt til at synde!





Nu sidder jeg her i Díssentis,

nærmere Rhin end Rhone,

og øver mig jævnt i Sprog-Exercis

i vort gamle »Condrau zur Krone«;

og nyder Hotellets gode Kost,

med Masser af smaa Foreller,

og kommer i Suppen min revne Ost,

og tømmer min Flaske Saseller.



Og i Rhin-Kløften har jeg nu sat min Fod,

- Du veed, med de mørke Graner -

hvor den skummer sig frem, den kongelige Flod,

under knejsende Partisaner!

Og en Hilsen kan jeg da bringe Dig

fra mangen en snedækt Isse!








og fra den dryppende Tunnel-Vej -

og saa fra de røde Grise!



De røde Grise - Du husker dem nok -

de smaa med oprejst Hale,

som kile hver Morgen forbi i Flok,

det er nogle pudsige Ka'le!

Jeg kan tænke, de var Longobarden tilpas

(de skal stamme »fra Kelternes Tider!«)

- dog i Skjoldene har de vel ikke havt Plads

til røgede Flæskesider.



- Men, har derhjemme I Travlhed havt

med Rugen at meje og binde -

hernede høster vi og paa Kraft,

naar Sæden moden vi finde!

Jegskjær' mig en Haanclfuld Vers som bedst

- Traver til Gyldendals Lade -,

ogCabirosidder i Kamret næst,

og tærsker løs paa sin Kladde.



Tag disse Linier fra en Egn,

hvor sammen vi har travet

i baade Solskin og Snee og Regn,

og Alpe-Runer stavet!

Men gjør det mig godt, min elskede Ven,

den Gjensynets Fryd at fornemme,

- Gudskelov, jeg Gjensynet har igjen

med Dig, og med Alle derhjemme!