den unga fursten



den unga fursten ser

tankfullt på solen och havet,

om de kanske skulle

vara användbara

för hans hand i morgon -



en kvinna tigger skälvande

vid hans fötter:

- tag bort pinan,

tag bort frukten ur mitt sköte,

giv tillbaka mig åt lammet, det enda,

som icke vill strypa min spira -

varför måste jag spännas,

krossad, vid din blinda frukt,

som du blott slängde






likt en sten någonstans -

förbannad vare du av mitt gift -

varför skall du vara hög och dum

som ett verktyg -



den unga fursten ser

tankfullt på spräckliga fjädrar bland havstången,

om de kanske skulle vara användbara

en kväll eller någon gång -

sen vandrar han långsamt

bort, grubblande morgondagar -