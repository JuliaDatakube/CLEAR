Under fremmed Navn.



Da Himlen og sin Faders Favn

Han bytted med det Lave,






forklædt og under fremmed Navn

Han gik blandt Jordens Grave -

ja som en jordisk Kongesøn,

der drager udenlands iløn,

og seent sig aabenbarer,

saaHerren fra sin Barndoms Plet

som Tømmermand fra Nazareth

drog ud blandt Israels Skarer.



Forklædt og under fremmed Navn

hans Tjenerflok end vanker,

formummede som Sorg og Savn

de tidt paa Døren banker!

Drag ej tilbage flux din Haand,

frygt ej det mørke Klædemon,

luk op! og see i Øje!

Thi kaster Sorgen Hætten sin,

hun staar i Fredens hvide Lin

med Hilsen fra det Høje.