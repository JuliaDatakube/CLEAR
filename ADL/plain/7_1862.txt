En AndenUnder dend Melodie:Naar min Tiid og stund er for haand, etc.



1.

HIelp hierte Gud! hvor er det fat

Men alle stolte Sluser

Udbryder paa dend sorte Nat

Saa græsselig og bruser






Mod JEsum dend uskyldig Mand,

At de ham slet bortskylle kand,

Nu hver ham overfuser.



2.

Først bryder Hoved-skalken ud

Med sine stolte Bølger,

Med skummet skarn og med U-krud,

Som ham i Hælen følger,

Hand ripper, stripper nok om Land,

Før hand dem sammenrotte kand,

Som Skalken med ham dølger.



3.

De Flinte-Hierter ruste sig

Som til en Kiæmpe-Bane,

Med Stænger, Sværd og skarpe Piig,

Dend røde bloodig Fane

Selv bærer Judas, som paa Luur

Gaar for de Dievle-Kreatuur;

Et Hierte maa jo daane.



4.

Hand giver dem det Skalke-Nik,

See! dend jeg kysser, tager!

Hand smage skal dend Galde-Drik,

Og alle Helved-Plager;

Saa sniger hand sig listig ind

Til JEsum dend forjaget Hind,

Ham kysser og bedrager.



5.

Hand som aff JEsu søde Brød

Vaar spiset ved hans Flige,






Hand støder her det første stød,

Hand tør til JEsum fige

Med Munden fuld aff Kysse-smiil,

Med Hiertet fuldt aff dræbe-Piil;

Mon Judas have Lige?



6.

Ah jo! vil hver randsage sig,

Hand finder Judæ strikker

I sin det skiulte Hierte-Fljg,

Hvo er da? som jo nikker

Ad Renden, at hand fuser ind

Med Jerned Haand, med ildet Sind,

Paa dend som Kalken drikker.



7.

Hver slutte maa: det er min Synd,

Min' Affgrund-mørke Tanker,

Mit fuule Levnets sorte Dynd

Som Helved-Trolde sanker,

Om JEsum paa dend sorte Nat,

De spøger, spanker, har og sat

Sig om mit Siæle-Anker.



8.

Min Mørkheds Gierning Lygten bær,

Dend Bluß og Lamper tænder,

Et Ruste-Kammer fuldt aff Spær,

Aff spidse Spiud og stænger,

Jeg i mit hierte finder nok,

Jeg føel det bloodig Spiud og stok

I begge mine Hænder.






9.

Saa rustet render jeg jo hen

Dend Gud og Mand at møde,

Som til en Røver og U-ven,

Foruden synde-Brøde;

Hand tænkte aldrig nogen Synd,

Hand talede ey uden Fynd,

Dog vil min Synd ham døde.



10.

Hand lærde mig det Livsens Ord

I Templen og i Skoler;

Min Siæl hand satte til sit Bord,

Der paa min Troe vel stoler,

Dog har jeg med ald Mørkheds Magt

Ham om sit Liv og Ære bragt,

Og saa med Verden boler.



11.

Hand kyste mig i Daabens Vand

Med Honning-søde Læber;

Hand satte mig i Naade-stand,

Min Synde-Kyß ham dræber;

Jeg kysser ham med Judæ Mund,

Jeg hilser uden hierte-Grund,

Og effter Livet stræber.



12.

Hans Naade-Kyß er altid Ny,

Hand vil og gierne byde

Ned fra sin Naade-Himmel-Sky

Dend i min Siæl at flyde.






Gid jeg da kysser Sønnen saa,

At jeg hans blide Ansigt maa

I Himmel-Glæde nyde.

Mag: Elias Naur.