Kong Frederik den Syvende.Ved Afsløringen af Mindestøtten i Kjøge 1869.


I.



Staa fast, vort Kongebilled,

ved alfart Mødested, -

Han har jo selv sig stillet

i Folkets Midte ned!

Ej vil vi ham tilbede,

saalidt som os i ham,

men Mindet vil vi frede

mod Glemsel eller Skam.



Hans Haab, det var at hele

en usæl Fortids Saar;

hans Daad, det var at dele

med os sit Kongekaar;

fuldt bøjed han sit Hjerte

mod denne lyse Vang,







han græd ved Danmarks Smerte,

han sang, naar Danmark sang.



Med kongelige Miner,

som hist paa Christiansborg,

Kong Fredrik nu fremtriner

og seer sit Folk i Sorg:

Hans Grundlov har sin Grøde,

dener hans Støttes Grund,

men Landet, hvor han døde, -

hvor blev dets Skjæbne ond!



Men dø skal ikke Raabet

fra vore Faldnes Blod,

og dø skal ikke Haabet,

som ved hans Side stod!

Til Vagt vi har ham stillet,

at vi skal vaage med, -

staa fast vort Kongebilled,

ved alfart Mødested!


II.



See, hvad Kunstnerhaanden evner

med en Smule Leer:

som han højner, som han j evner,

formes meer og meer,







til en Skikkelse vi skue

trine frem af Ildens Lue, -

Malmen, fri for Støv og Spaaner

lever op og aander.



Danmarks Folk! vær Du det bløde

Leer i Herrens Haand!

Frygt kun ej hans Hænders Møde,

ej hans Skaberaand!

Alt dit Arbejd, al din Villen

giv Ham hen som Malm til Ilden

Til et Folk med oprejst Pande

vil hans Haand Dig danne.



Mærker Du da Mejslens Tænder

hugges i dit Bryst,

husk, den er i Herrens Hænder,

lyder kun hans Røst, -

da skal, fri for Rust og Skimmel,

i hans store Folke-Vrimmel

rejse sig af Vee og Vaade

Folket af Guds Naade!