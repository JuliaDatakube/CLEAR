DØDSFJENDER (1900.)Ide fleste af vore Landsbyer er der gjærne to Mænd, der hader
								hinanden som Pesten, aldrig ser paa hinanden uden gjennem det hvide
								af Øjnene og regelmæssig betragter enhver Skæbnens Begunstigelse,
								der vederfares den ene, som en mod den anden rettet personlig
								Fornærmelse.I Vejbjerg hed disse Mænd Søren Møller og Stafen Ajlgaard.Begge var de Gaardmænd, og begge var de rige Mænd.Deres Gaarde laa hver i sin Ende af en lang, dyb Dal med saftig Eng i
								Bunden.Mølleren højest oppe i Dalen havde sine Jorder til højre, Stafen sine
								til venstre for Dalsænkningen, til hvilken de løb ud med stejle
								Bakkekamme, der to og to stod overfor hinanden som Bastioner.En Bæk var lagt som et tveægget Sværd imellem de to Ejendomme.Den kom hoppende oppe fra Landet mod Syd, saved Bankerne fra
								hverandre bag Møllerens Gaard, kløved Dalbunden i to og lagde
								omhyggelig en Halvdel over til enhver af de to Ejere, hvorpaa den
								forsvandt med Surl og Sang bag Ajlgaardens graa Teglstenslænger.I al sin iltre Skummen var den som et Billede paa det evige,
								uophørlige Had, der gik imellem dem, ja til syvende og sidst var den
								selve Hadets Kilde, da de to Mænd aldrig kunde enes om Brugen af den
								frugtbargjørende Strøm.Der var dog ogsaa Folk, der vidste at fortælle en anden Historie om
								Oprindelsen til dette Had.Søren Møller skulde saaledes engang i deres unge Dage ha spillet et
								rigt Gifte ud af Hænderne paa Stafen og over til en af sine
								Slægtninge, og ikke tilfredsstillet ved at have berøvet Stafen hans
								Hjærtes Udkaarne skulde han endog have føjet Haan til Nederlaget.Thi da Søren Møller kjørte til dette Bryllup og saa den bedragne
								Stafen staa inde paa sin Mark lidt fra Vejen, standsed han sit
								prustende Spand og raabte overgivent til den ulykkelige, der ret
								godt vidste, hvad Møllerens Kjørsel gjaldt: "Naa,
								Stafen, vil du med til Bryllup, saa skal du, pinnede, ta Skankerne
								med dig; for i Morgen kan du tå æbag!"Stafen slængte sin Tøjrekølle efter Spotteren, der kjørte videre
								under en ond Skogren.I umindelige Tider havde der været knyttet en Vandmølle til Gaarden
								for Sønden i Dalen. Her skummed og brused det uophørligt om
								Sommernætterne gjennem frønnede Sluser og halvtrukne Stigbord, mens
								det svære, mosgroede Vandhjul Dagen lang drejed sig sindigt paa de
								blankslidte Tapper med sin urolige Byrde af fraadende Vand.Som en stor Svamp laa Møllen der i Dalen og drog Egnens Fedme til
								sig. Bønderne deromkring kom agende med svingfulde Læs af Rug og af
								Byg, og Mølleren tog sit retfærdige Maal af hver eneste Sæk, ja selv
								Husmanden, der i flade Krampetræsko kom slæbende med sin usselige
								Pose langt ude fra Ødemarkerne, maatte yde sin Skjærv af sin fattige
								Grøde, før han atter kunde slænge den kværnvarme Sæk paa Nakken og
								tung og treven tage Vejen ud over Bakkerne til sit Hjem.Der var mange, der banded den rige Møller og paastod, at han ikke
								holdt sig til sin af Gud beskikkede Del, men brugte selvgjorte Maal
								og "tolded" Kunderne, som han var Venner med
								dem til. Og Stafen Ajlgaard kjørte for sit Vedkommende hellere to
								Mil af sin Vej til en anden Mølle, end han lod sig
								"trække op af den forbandede Hankjæltring".Søren Møller var før og lasket med oppustede Kinder og Kartoffelnæse.Hans Hals var næsten i Tykkelse med Hovedet og lod sig kun dreje i
								Forbindelse med hele Overkroppen.Alle Vegne, hvor man fæsted Blikket, laa der Pølser af Fedme under
								Huden.Stafen Ajlgaard var derimod pilkmager med en Næse, lang og kroget som
								et Leblad; kan kjendtes dog bedst paa de lange Arme med de
								udadvendte Haandflader, der naar han gik, dingled ved ham som et Par
								slatne Trøjeærmer.Saa de to hinanden tværs over Dalen, naar de var ude at flytte
								Kreaturerne, viste de hinanden deres gjensidige Hjærtelighed ved at
								dreje Bagen til og klappe sig i Enden.Med denne jævne og ligefremme Hilsemaade havde de hjulpet sig i alle
								de Aar, nogen kunde huske.Som sagt steg der megen Vrede af Bækken.Dens Vand havde de begge lovmæssig Ret til, men da nu Skjæbnen havde
								maget det saa, at Sørens Gaard laa nærmere ved Udspringet end
								Ajlgaarden, maatte det omstridte Vand først tjene Søren. Og naar
								Bækken omsider heldig var undsluppen alle de Sluser, Stigbord og
								Aaleruser, hvormed Mølleren ligesom søgte at holde den tilbage, og
								den kom pilende ned mod Ajlgaarden, vred og forpustet af alt det
								Mas, den havde haft med at slippe bort, spytted Stafen foragteligt i
								dens Strøm og bandte paa, at "Asnet deropp trak aal æ
								Gued aa æ Wand", før det kom ned til ham, saa det, Dæwlen
								sprøjte ham, ikke var Umagen værd at slippe det ud over Engen.Men han haabed da ogsaa, at Vorherre vilde huske Mølleren det og
								lønne ham derfor efter Fortjeneste.For ligesom andre krigsførende Magter trak de to Dødsfjender altid
								store Veksler paa Vorherre og den møjsommeligt tilegnede
								Katekismusvisdom.Sørens Natur var af lysere Lød end Stafens.Til Trods for de slemme Rygter om uforsvarlig Toldning var han
								langtfra paaholdende og havde derfor et godt Ord paa sig blandt
								Egnens Tiggere.Helt anderledes med Stafen.Ham kosted det altid den største Overvindelse at afse det ringeste
								Straa til et fattigt Menneske.For at faa ham til at afstaa lidt af sin Overflod benytted de
								Tiggere, der vidste, hvorledes han havde det med Mølleren, sig af et
								Fif, der sjældent forfejled sin Virkning: De gik først til
								Mølleren og bagefter til Stafen og  brovted af, hvad "denne herlige
								Mand" i sin Gavmildhed havde tilstaaet dem.En Vinterdag stod saaledes en af Egnens Originaler ved Navn Kræn
								Tysker i Stafen Ajlgaards Risthusdør med en svær Byrde af
								Halmbrøddinger og Havreneg paa Nakken."Goddaw og Gud hjælp dig!" raabte han til
								Stafen, der laa inde i en Krog paa alle fire i Færd med at feje
								noget Spildkorn op.Hurtigt drejed Stafen sit lange, tvære Ansigt om mod Røsten, men da
								han saa, det var en Halmtigger, dukked han paany Hovedet i et næppe
								hørligt: "Goddaw!"Kræn Tysker, der havde Ord for ikke at lade sig gaa paa af nogen, lod
								sig ikke forbløffe ved Stafens Uvenlighed, men spærred de store
								Træsko en halv Favn fra hinanden og indtog en afventende Holdning.Da Stafen imidlertid slet ikke gjorde Mine til at lette sig: men
								ustandselig blev ved med at feje op i Soldet, spurgte Kræn Tysker
								omsider deltagende: "Hvad Fanden er det, du ligger
								og vrøder efter?""Aa, det er en bitte Krumm' Spildkorn.Det maa tages nøje med i Aar, om en skal faa det til at slaa
								til.""Ja, det er aalle jen Krumm' Løwn, det du der sejer.Ija'es ga a mænd mi Kow de sidst Straa, a haaj i mi Værge.I Daa kan hun slikk sæ om hinne Mul til Frokost.Før a kommer hjem, wanker der ett nøj til Madammen"
								- saadan betegned Krejsten spøgefuld sin Ko -"Og om der saa wanker nøj, det kommer da saa sær Fandens
								an paa gode Mennesker som dæ og di Lig.Og det er da snaar mi jennest Ærind te dæ, Stafen Ajlgaard, om ett du
								kund afse en bitte Halmknipp te mi Madamm."Nu rejste Stafen sig pludselig i Vejret, og mens han med et Par Strøg
								af de svære Hænder søgte at fjerne de Halmstumper og den Støvkage,
								der under hans Omkryben havde fæstet sig ved hans Bukseknæer, raabte
								han hen imod Tiggeren: "Halmknippe! - Hæ!
								Jeg tror, Fanden rider Fattigfolk nu om Stunder!Det er ikke gjort med, at en føder dem selv, nu skal en ogsaa føde
								deres Kreaturer.Har du ikke noget at gi din vringelhornede Ko, saa sælg den, for
								Fanden, det maa jo en anden gjør!"Krejsten, der ikke havde veget et Skridt under denne Salve, svared
								uden at fortrække en Mine: "Du skal se grow grim ud, Staf
								en, om a skal blyw ræj for dæ!Men helsen haar du wal løst i di Børnelærdom te "saligt er
								det at give"!""Ja, gi og gi! Naar en havde noget at gi af!Men hvad er her at rutte med?Du ser selv det Krumm Foder, jeg har.Det har aldrig set saa tomt ud i mine Gulve paa denne Aarsens Tid.
								Der er snart ikke andet tilbage end den stive Halm,Om faa Dage kan jeg maaske blive nødt til at rive Taget af Husene for
								at faa noget at gi mine Høvder."Med en højtidelig Gebærde rev Kræn Tysker nu sin fedtede Hue af
								Hovedet og udbrød: "Maa a be saa manne Gaang om
								Forladels!A troed, te a war sluppen ind te en walholden Mand. Men nu ser a, te
								du er laant warr stillet end a.A kan sælg mi Kow heller læ hind dø af Sult, om a vil det, men du,
								der staar her me aal di stuer Besætning og ett ved, hvor du skal
								grib nøj og kyl for'æ, du er retten aa beklaw.Det war ett, som du war en Skidager og en fjedtet Stoder, der aalle
								kund rækk ander en Haand, nær de træn, men te en saa herrlige Mand
								skal lid den Nø-ød! . . .!. . . Nej, du skal,
								Fanden hokk mæ, ha aal det, a haar tigget - saa faar det
								gaa med Madammen, som Gud vil."Her slængte Krejsten sin Halmbylt hen for Fødderne af den rige
								Gaardmand, saa denne i Benovelse veg et Skridt tilbage; men straks
								efter greb Stafen dog Bylten ved Rebet og kyled den igen ud mod dens
								Ejermand.Tiggeren greb den i Flugten og sendte den anden Gang hen for Stafens
								Fødder, mens han tilføjed: "Jow! mi Salighed! Hver
								Straa skal du ha'et!Og ett nok med det, men a skal gaa æ Sogn rundt i  tre Daw og be gued Mennesker om
								aa hjælp dæ en Haand, og aal det, a kan tigg sammel og mier te, skal
								du faa."Oprørt over Trædringens Spot drev Stafen endnu engang Knippet tilbage
								med et rasende Spark."Du skuld ett spark saa stærk om dæ," sa
								Krejsten og tilegned sig endelig Knippet."For det er, pinnede, gued Sager, da det er di Nabo, Søren
								Møller, der har gin mæ'et, og han gir aalle no falsk Alms.A haaj endda ett
								tint, te der nowtid skuld ha bløwn den Adskjel paa Walstand i de to
								Gaard, som a nu ser, der er," tilføjed Krejsten lunt."Det skuld nue ha vovet aa sej i di salig Faars Tid, da
								vild han vær kommen nøj gesvindt ad æ Dar, ihvem han saa
								war.""Hvor meget af det, du staar og kodder med, har han givet dig, ham
								æ Dæwel deropp?" skreg Stafen, som Krejstens sidste
								Yttringer havde bragt i det vildeste Oprør."Hvor møj?" gjentog Tiggeren kolhøgen."Hver Pluk haar han gin mæ'æ. Han er ett den Mands Søn,
								der tæller æ Straa aa te en fatte Mand, hvis Madamm staar hjemm og
								brøler ved en tom Krøf."Ved dette Svar slængte Stafen en vældig Halmbrødding lige i Synet af
								Kren Tysker; umiddelbart efter susede Nummer to og tre med lignende
								Ilfærdighed samme Vej: lidt langsommere segned Nummer fire ned for
								Krejstens Fødder efterfulgt af det Raab: "Mon han
								gav dig mere?"Krejsten, der nu stod helt begravet i Stafen Ajlgaards Veldædighed,
								fortrak Munden til et svedent Grin og svared: "En
								bitte Havrkjerre betint han mæ sgi ogsaa mej, om a mindes
								ret!"Et Par Havreneg smedes ud i Hovedet af Husmanden paa samme bratte
								Maade, hvorpaa Risthusdøren huggedes i med et Skrald.Tiggeren letted skøjeragtig paa sin Hue og raabte:
								"Herren elsker en glad Giver! Herren elsker en glad
								Giver!Det ved Gud han gjør, - Fanden hent mæ!"Da Kren Tysker kort efter med et stort Smil under Skjægstubbene gled
								ud af Gaardsleddet, var han ved at  gaa over i Knæerne under Vægten af Stafen
								Ajlgaards Velgjerninger.Det er en given Ting, at saa oprigtige Fjender som Søren og Stafen
								ikke satte deres Fødder paa hinandens Brosten, uden at de blev
								tvungne dertil af Nødvendigheden.I saa Henseende spilled Tilfældet engang Stafen et ærgerligt Puds.Han og Tjenestekarlen havde en Eftermiddag været ude i Sønderheden
								efter et Læs Lyng.Paa Hjemvejen gav Stafen Tømmen til Karlen, mens han selv gik ned
								under Bakkerne i et nødvendigt Ærinde.Da han kom tilbage, havde Karlen, der nylig var traadt i hans
								Tjeneste og derfor var lidet kjendt med denne Egns Biveje, drejet af
								til højre i Stedet for til venstre og var kommen ind i en snæver
								Hulvej, der munded ud i Søren Møllers Gaard.Stafen banded og rysted af Vrede, da han paany havde indhentet den
								uheldige Karl.Han saa snart, at her var intet at gjøre; Hestene lod sig paa dette
								Sted umuligt sele tilbage; der var ikke andet for end at kjøre
								igjennem og se at faa Vognen vendt paa Søren Møllers Gaardsplads.Det var et af de pinagtigste Øjeblikke i Stafen Ajlgaards Liv.Havde det ikke været for Skams Skyld, havde han lagt Karlen ved
								Hovedet, saa han var bust flere Favne ud i Lyngen."Saadan en Doskpand, der kjører og sover med aabne Øjne
								uden at ta Vejen i Agt! Fanden skuld flytt ham!"Nu skulde ogsaa Skæbnen være ham saa grum, at Søren Møller stod
								udenfor sin Forstuedør og snakked med et Par Møllegjæster i det
								ulyksalige Øjeblik, da Stafen med Lynglæsset skumpled ind over
								Stenbroen.Søren kunde til en Begyndelse ikke være bleven mere forbavset, om
								hans salig Bedstemor, der havde hængt sig ud af Verden i sin
								Rokkesnor, var kommen ridende ind ad Gaardsleddet paa en Hjulplov.Snart gik det dog op for ham, at Stafens pludselige Tilsynekomst her
								paa hans Stenbro,
								maatte skyldes et Vanheld, og med den ædleste Skadefryd i sit
								ølskinnende  Rødbedefjæs
								raabte han, mens han flytted sine Pølsehænder fra Bukselommerne op
								paa de pumrede Hofter."Nej, Død og Kritt!Nu har jeg da set det med! Er det ikke den Klyni derovre fra
								Ajlhullet, der her kommer bumplende ind i min Gaard!Men saa sig mig da, bitte Stafen, hvad vi har at takke for den
								sjældne Ære? Du ser mig saa højt; en skuld da aldrig tro, te dine Bi
								var fløwen hen?Aa, nu har jeg det," raabte Søren med en ny Skranni:
								"Du er ude med Potter!"Pottemændene er en stakkels forhutlet Race, der med et Par benmagre
								Øg triller omkring og falbyder deres Varer med Vognen fyidt af Lyng,
								for at ikke Karrene skal gaa itu under Kjørslen."Mor!" raabte Søren ind ad Døren til Konen.
								"Skal du ikke ha en Sætte?1) Stafen
								Ajlgaard er her og vil sælge en Potte til dig!""Eller - - Aa, nu ved jeg det! Det var
								da sært, jeg ikke faldt paa det noget før," fortsatte den
								ondskabsfulde Møller: "Du har sagtens endnu en Gang,
								som du plejer, slaaet over Skjellet og ind i min Lyng og kommer nu for at
								sige mig Tak for Laan."Nu slog ogsaa Gjæsterne en Skogger op.Stafen var ildrød af Forbitrelse; endnu mæled han dog ikke et Ord,
								men anstrengte sig for at faa Vognen vendt."Nej, tøv lidt, bitte Stafen! Du er i Dag saa gesvindt i
								Vendingen.Tho hvad, det har vel ikke den Flyvhast med dig . . . Med
								mindre din Prokurator sidder hjemme og venter paa dig,"
								tilføjed Søren spydigt."Jeg ved jo, te du i Gaar var ved ham for at komme mig til
								Livs for mit nye Stigbord. Kom ind og fortæl mig lidt om, hvad han
								sa!""Han sa, te Fanden skulde rink dine Tarme om din
								Skorstenspibe og blæse dig nedenfra, saa din Aand for
								ovenud!" stønned Stafen gjennem sammenbidte Tænder."Hi, hi, hi! sa han det! Saa har han sgu ikke udtrykt sig
								helt lovfast, den Gavtyv!1) Sort Lerfad.Men se nu ad, Stafen! Hvad enten du piber eller du synger, saa skal
								du nok kom under med din Latin, hvad den Sag angaar, om saa du har en
								Guds Engel ved din venstre og Prokurator Simmelkjær ved din højre
								Side; det kan du band rele1) paa!""Naa, saa det tror du, din Klidsæk!" svared
								Stafen."Men jeg
								kan hilse dig og sige, te før skal min Gaard springe, før jeg skal
								finde mig i, te din hummelrøved2) Ølbuttel skal
								lægge dig tværs over Bækken og spærre min Ejendom ude fræ æ
								Wand!"Da Stafen nu havde faaet Luft, gik han over til Angrebet med følgende
								Bemærkning: "Du snakked før om min Prokurator.Du skulde bare lade en af de Folk undersøge, hvad Maal du
								tolder med, saa er det ikke sagt, at dine Møllegjæster lo slet saa
								villigt ad dine Skøjerstreger."Nu blev Mølleren med eet meget alvorlig og raabte truende:
								"Vil du nu se, du snart faar dine Lovring3)-Træsko løftet ud af min Gaard, helsen skal jeg, min
								Salighed, flytt dem over æ Bund for dig!"Uhindret kjørte Stafen nu ud af Sørens Gaardsled.Da han havde fjernet sig nogle Skridt, brøled Mølleren efter
								ham: "Kommer du her mere paa den Fasovn, saa skal jeg,
								fandenmæ, la dig trække ind i Møllesmedjen og et Par Tommer skjære
								af dine Æselører."Derpaa drejed de Enderne mod hinanden og udvekslede den imellem dem
								vedtagne Afskedshilsen.Lidt efter forsvandt Stafen med sit Lynglæs over Bakkekammen.Naturligvis lured Stafen paa Hævn for denne og anden Tort, og længe
								vared det ikke, før der viste sig en Lejlighed. En dugget Morgen, da Stafen stak sit grætne Bedefjæs ud af
								Gavllugen, saa han fire røde Plage i sin Havreager.Med et halvt Øje gjenkjendte han dem som Søren Møllers.I Løbet af Natten maalte de ha revet sig løs i 1) Tydelig, rent.2) Storsnudede.3) Fra Silkeborgegnen. Tøjret. Og nu stod de her
								med blanke Øjne og skraaed i sig af Stafens Havre, runde og lade af
								indre Fryd og Mæthed.En stor Strækning Korn med nedtrampede og afribbede Straa røbed
								kjendeligt deres natlige Hærværk.I et Nu forsvandt Stafens Overkrop af Lugerammen; man hørte ham raabe
								og rumstere inde i Gaarden, mens beslagne Træsko larmed mod
								Stenbroen.Stafen samled sine Tropper.Kort efter rykked en Afdeling ud gjennem Gaardsleddet.Forrest gik Stafen med en stor Slagel i Haanden, saa fulgte
								Tjenestekarlen uden Vaaben og Hjorddrengen med bart Hoved, og
								allerbagest den tykke Tjenestepige, der var reven frisk ud af
								Dynerne og endnu gik og hægted sit Liv, mens hun i Halvsøvne slog
								Træskonæserne mod hinanden.Stafen hvisked nogle knappe Ordrer til sine undergivne, hvorpaa de i
								en stor omgaaende Bevægelse afskar Fjenden Tilbagetoget.For sent opdagede Plagene det lumske Anslag.De løfted Ørene og rimmed, men følte sig altfor døsige til at forsøge
								paa at redde Skroget i et Kapløb.Snart var de omkrinsede og indfangede, hvorpaa de i Triumf førtes ind
								i deres Fjendes rummelige Stald.Stafens store Næse svedte af Fryd over dette herlige Kup.Uopholdeligt lod han Ilstafet afgaa til Mølleren: Savned han sine
								Klodde, kunde han søge dem hos ham - Stafen. Dog skulde
								han ikke undlade at indskjærpe, at kun til Mølleren personlig vilde
								de blive udleveret.Det skulde blive ham et dyrt Gilde!Stafen kløed storfornøjet sin Albue.De første Timer efter Fangenskabet kunde han ikke dy sig for nu og da
								at linde Overdøren og kikke ind i Dyrenes Fangehul for at forvisse
								sig om, at han stadig havde sit Bytte ubeskaaret.Og de fire røde Skjælmer, der begyndte at ane Uraad ud af disse
								uvante Omgivelser, drejed hver Gang de blissede Snuder om mod Stafen
								og det indfaldende Lys og rimmed, saa det sang i Hjallet.Drengen kom tilbage med Bud fra Mølleren.Denne havde taget Sagen med fedladen Ro.Omsider var han bristet ud i en Skoggerlatter og havde raabt til
								Drengen: "Hør du, bitte Kytter, gaa du kuns hjem og
								hils din Husbond, at det Bid skal være ham vel undt."Nok havde han længe vidst, at Stafen Ajlgaard var et Fæ for Guds
								Ansigt, men te han var saa spiltaabelig, te han vilde
								slæbe fremmede Kreaturer ind i sin egen Hestestald, naar de var saa kropsyge, saa
								det flød dem af baade Næse og Mund, det havde han dog næsten ikke
								troet om ham!Men hver med sin
								Lyst, som Manden sa, han red paa en Tørvestak.Kunde det more hans meget ærede Nabo at holde hans syge Dyr indespærrede og
								bringe Smitten ind i sin egen Besætning, saa for ham ingen Alarm.Han kunde saa
								udmærket undvære sine Klodder nogle Dage, om hans Nabo følte Trang
								til at forvisse sig om, at han talte Sandhed.Ved denne Efterretning grebes Stafen af en frygtelig Angst.Kropsyge i en Hestestald er ikke Narspøg.Han sprang op fra Bordenden, hvor han sad, vælted Langskamlen paa sin
								Vej mod Udgangen og hugged Stalddøren paa vid Gab.Med rystende Hænder løste han de fire rødes Grimskafter fra
								Jærnringen, og med Knubs og Spark furedes de hovedkulds ud i
								Gaarden.Her greb Stafen en lang Kjørepisk og under Brøl og Piskeknald
								forfulgte han langt op over Bakkerne de ulyksalige Dyr, der ikke
								vidste sig i Besiddelse af anden Sygdom end den spirende
								Beklemmelse, som de havde paadraget sig under det altfor rigelige
								Maaltid i Stafen Ajlgaards Havrefald.Ogsaa dette Skjælmsstykke satte for lange Tider Smag paa Øllet i
								Søren Møllers Skjænkestue, naar den lattermilde Vært skulde
								underholde Gjæsterne, mens der ventedes paa en Sæk Grutning eller en
								Skjæppe Pillegryn.Saadan kasted Hadet bestandig nye Kjaevler paa den Vredes Ild, der
								hærged Stafens Hjærte, og mere end een Gang bragte dette Had i
								Nattens sene Timer den forpinte Stodder til at folde sine tunge
								Hænder og indtrængende 
								paalægge Vorherre at ramme hans Fjende, Mølleren, paa det
								føleligste.Skjønt Stafen var god nok til at iagttage sit eget Tarv, kunde hans
								Kløgt dog ingenlunde maale sig med Møllerens, hvorfor det ogsaa
								gjerne gik ud over Stafen, før Enden tog; men i den Trætte, de i
								adskillige Aar førte om Retten til Bækkevandet, blev det dog klart,
								at Mølleren havde strammet Snoren for stærkt; og han vilde næppe
								have reddet sig fra et Nederlag - der kunde have faaet
								uberegnelige Følger - hvis ikke hans medfødte Snuhed havde
								bragt ham til at søge sig en Forbundsfælle ved hvis Hjælp han endnu
								en Gang opnaaede at staa som den sejrende overfor sin galdefortærede
								Modstander.Kjen Haal hed et hekseagtigt Fruentimmer, der boede højt oppe paa en
								forblæst og skaldet Sandkanke, hvorfra man kunde overse det meste af
								tre Herreder.Huset, hvori hun sad, var skjævt og gammelt; ikke et Træ dækked det
								med sin Skygge, men en Hoben Skrammel af alle Slags flød omkring
								det.Bag dets skjæve, hvidtede Væg skimtedes en Snes Grønkaal, omgjærdede
								af et Hedetørvsdige, hvor paa Solskinsdage gjerne et Par Stripper og
								nogle sorte Mælkesætter var stilled til Tørring.Ud for Huset og ned ad Bakkesiderne laa der nogle Tønder elendigt
								Sandjord, hvor den tottede Faaresvingel, der er saftløs og hvid som
								en Oldings Skjæg, stod og peb i Vinden.Øst for Hytten tog Rugen Rend op ad Bakkesiden; helt op naaed dog kun
								de allertyndeste Straa, og de havde endda under Anstrængelsen saa
								godt som tabt Hovedet.Mod Vest var der Antydning til en Havreager, hvor nogle fattige Straa
								stod gladeligt og ringled med de gule Vipper.Thi intetsteds har den vindrørte Havre en saa gylden Lyd som her paa
								den karrige Hedejord, hvor der er god Plads mellem Straaene for
								Sammenslaget, og hvor Sandunderlaget yder fortrinlig Sangbund.Foruden de to nævnte Sædarter saas endnu en Ager Paj1) og saa - selvfølgelig - Kartofler baade
								paa Kryds og Tværs.1)Spergel.Hytten dreves ved Hjælp af en Tyr og en Ko, og Kjesten styred med
								egen Haand sit Drøvtyggerspand og gik bag Ploven med opkiltet
								Skjørt, store Kramtræsko og Pandeklæde.Blev Arbejdet strengt, tog hun sig en Pris.Brændevin havde hun sjældent i Huset. Det var dog ikke, fordi hun
								foragted denne Drik; tværtimod kunde man ikke vise hende en mere
								udsøgt Opmærksomhed end byde hende "en bjesk
								Dram" - saaledes kaldes en Jydsk Nektar, der
								fremstilles af et Utal af "Øwter", hvoraf de
								vigtigste er Malurt, Ingefær og tørrede Kirsebær, rigeligt tilsat
								med klar Brændevin.Naar man iskjænkede Kjesten denne bitre Kalk, skabed hun sig gjerne
								med Resterne af sit Kjøn ved at kimse forfærdeligt og paastaa, at
								hun, "karenmæ, ett kund' faa den nied da", med
								mindre hun ogsaa fik en Knald brunt Sukker at forsøde Virkningen
								med.Af Sukkeret gik dog kun en lille Gryssen i Kjestens tandløse Mund,
								Resten forsvandt ved en behændig Bevægelse i hendes rummelige
								Kjolelomme.Kjestens væsentligste Ernæringskilde var Tyren, et magert og benet
								Skrog, der ikke for sin Brøsighed - thi den var from som
								et Aalam - men snarere for at antyde sin Stand og Stilling
								- gik med en Ring i Næsen.Den søgtes mest af Egnens Husmandskøer, da Kjesten solgte dens
								frugtbargjørende Kraft en Mark under den Pris, hvorfor samme Vare
								kunde opnaaes hos det større Hartkorns Præmietyr.Det hændte dog ogsaa baade nu ag da, at Gaardmændene i højstegne
								Personer kom trækkende med "rejløse" Køer, som
								de ikke havde kunnet faa Kalv i andetsteds, ja Kjesten vidste med
								Stolthed at berette, hvorledes man i sene Efteraarsdage var kommen
								til hende fra fjerne Herreder og Sogne for at bejle til hendes og
								Tyrens mirakuløse Frugtbargjørelse.Thi Kjesten kjendre tusinde Midler til at bringe en letsindig Ko
								tilbage paa Dydens Vej.Det Kneb, der hyppigst kom til Anvendelse, bestod i at skille en Vogn
								ad og trække Koen ind imellem dens to Halvdele.Sjældnere brugte man at svinge et Glødebækken med paastrentede
								Hampefrø over Dyrets Bagpart.Men det Middel, hvis Virkning var saa godt som ufejlbarligt, gik ud
								paa i dybeste Tavshed at kaste et Spædbarn over Koens Ryg.Hvis Tyrens Anstrengelser endda mislykkedes, vidste Kjesten altid at
								knibe udenom ved at paastaa, at Barnet havde skræbt i det afgjørende
								Øjeblik, for som Kjesten rigtig bemærked: "voksne Folk
								kan en jo sagtens faa til at holde Hals, men saadan en Unge ta'r paa
								Veje for det allermindste," en Bevisførelse, som man ikke
								fandt det klogt at rokke ved.Det er en selvsagt Ting, at Kjestens lidt usædvanlige Evner og hendes
								formodede dybe Indblik i Livets Hemmeligheder blev taget i Brug af
								Egnens Folk i en snæver Vending baade til det gode og det onde.Man overdriver sikkert ikke ved at sige, at der gik ti Gange Bud
								efter Kjesten for hver Gang der gik Bud til Dyrlægen.Og hendes som oftest hornede og umælende Patienter havde sjælden
								noget at beklage sig over, da hendes Apotek indskrænkede sig til
								lidt Skorpionolie, nogle Draaber Urin og Masser af Papirstumper,
								overskrevne med røde Kors og andet ærefrygtindgydende Krimskrams.At hendes "Lægemidler" dog ogsaa i
								mellemstunder kunde fremtræde under mere ondartede Former, derom
								vidner følgende Historie: Kjesten var bleven gal paa en af sine
								Naboer og besluttede at hævne sig ved at "lægge
								noget" for hans Kreaturer.I den Anledning gik hun ud i Mosen og plukkede en lille Kost af
								giftige Urter, som hun gjemte inde paa sin Barm, til det belejlige
								Øjeblik vilde indfinde sig.Dagen efter fandt hun til sin Forskrækkelse sin egen runde og skjønne
								Gris liggende død paa Halmen med den salte Fraade ud af Trynen.Forklaringen til dette Tordenslag fandt hun, da hun haled Resterne af
								sin egen giftige Urtekost frem fra Grisens sammenbidte Tænder.Da Kjesten om Aftenen fodred Kreaturet, maa hun ha hældet sig for
								stærkt forover, saa Kosten fra hendes altid stærkt ophægtede Liv er
								rullet ned i Grisetruget.Det Smæk forvandt Kjesten sent, og hun glemte det aldrig.En Dag holdt Kjen Haal' med sit Drøvtyggerspand i sin knarkende
								Pindevogn foran Søren Møllers Forstuedør.Kjesten havde faaet sin Melsæk og sin Maltpose lagt bag i Vognen og
								svang sin Hesselpisk over Tyrens benede Ryg, da Søren Møller stak
								Hovedet ud ad Udgangsdøren, hvøvted med Haanden og sagde:
								"Aa Kjesten, tøv en bitte Lidt! Lad mig lige faa et jenle
								Ord med dig!"Kjesten rejste langsomt sin knoklede Skikkelse fra Sædefjælen, svang
								tøvende den store Træsko med den brede Blikkramme ud paa
								Hammelstokken, greb Tyren med den ene Haand om Halen og jumped mod
								Jorden.Her slog hun Tømmen to-tre Gange om det ene Forhjulsnav og
								skramled træskolarmende hen mod Døren.Saa snart hun var kommen ind i Møllestuen, bad Søren hende tage Plads
								paa Bænken, og mens han greb en Ølkovs ved Øret og svang den i en
								stor Bue hen til hende, sagde han: "Værsgod,
								Kjesten; er du ikke tørstig.""Nej, helsen Tak!" sa Kjesten, mens hendes graa
								Øjne søgte hen til en firkantet Brændevinsbimpel, der bestandig
								havde sin Plads i Vindueskarmen for des lettere at være ved Haanden.Mølleren fatted i et Nu Meningen med det søgende Blik, fyldte et
								Brændevinsglas til Randen og skubbed det over den knastrede Bordfjæl
								hen til Kjesten: "Værsgod!""Ta-ak! A ved snaar ett, om a ka tol'
								en.""Snak om en Ting!" sagde Søren. "Den
								Slags render i Folk som brej Smør."Kjesten hvæled uden yderligere Modsigelse Glasset over Hovedet og
								satte det rentømt i Arms Længde ind paa Bordet, for hykkelsk at
								antyde, at "den Gang lod jeg mig foresnakke,
								men forsøg ikke at byde mig det tiere!""Hør, sig mig, Kjesten," begyndte den snilde
								Møller, "har de ikke haft Bud efter dig til Stafen
								Ajlgaards?""Hæ-æ! Nej, endnu ett," svared
								Kjesten med en polisk Trækning i Mundkrogene, "men det
								kommer nok!""Hja, jeg hører, te han har saadan en Mist mell' hans
								Faar.""Ja, han haar nok det. Det er dæher Kjærbund, de
								ett ka tol'.""Aaeja," svared Søren; "men bild mig
								ikke ind, te æ Stodder troer, det hænger sammel paa den Maad'.Nej, han gaar misæl rundt og siger, te det er mig, der har forgjort
								hans Faar.Nu er der vel endelig ikke mange, der tror, te jeg er Mand for at
								gjøre søne nøj.Det vil sige, er jeg sulten, saa kan jeg heks' æ Grød aa æ Fad; men
								videre har jeg ikke kunnet drive det.Men lige meget nu med det. For Stafen tror, det er
								mig, der har været paa Spil.Og lad ham kun blive i den
									Tro.Det kunde jeg maaske endda faa min Plaser af, hvis du, Kjesten, vild' læ'1) mæ en Haand.Du ved kanskisæ, te Stafen og jeg i mange Aar har ført Proces om det
								Stigbo', jeg satte op dernede ved Svinget?Nu er Sagen ved at spilles til Ende. Min Prokurator vil ikke gi' mig
								det bedste Haab, skjønt jeg har smidt mange Penge i den Historie. .
								. . Ikke at tale om, te Stafen jo ikke bliver til at komme om ved,
								hvis Retten gaar hen og giver ham Medhold.Se, derfor var det, endlemaal, jeg tint' ved, om ikke du, Kjesten,
								naar du nu bliver kaldt derned, hvad du jo bliver, kunde lave det
								saadan enten paa den ene Fasovn eller den anden, te jeg endnu engang
								kund' komm om ad hans Dør.Du har jo altid været saa udspekuleret til søne nej.Og som jeg siger, kan du hjælpe mig til aa sætt' æ Gywr2) paa ham, saa skal det sgi ikke komme saa nøje an paa en
								halv Tønd' Gryn fra eller til, og heller skal du blive glemt af vor
								Moer, naar æ Galt skal slagtes.""Jaja, bitte Søren; det er rele Taal'. Du haar aalle
									wot3) søen en Fjedtøre som Stafen, der er
								farre' ved4) at ed' annes te hans egn'.A ska se, om ett a ka faa Hæws paa gutten Kaal!Men hvad vi her haar snakked om, blywer imell wos! Og hvad a ber dæ, det maa
								du gjør.""Det forstaar sig selv! Stol du paa
								mig," sagde Søren."Ja, nu maa a nok te'æ.1) Laane.2) Gjorderne.3) Været.4) Lige ved.Han begynder at skabe sæ mandhwolm derud'," sagde Kjesten
								med et Blik ud ad Ruden."Søen blywer han gjan, nær han ett haar hat Besøg de sidst
								Daw."Mølleren fulgte Kjesten ud til hendes Fjællevogn.Tyren brumled og gjorde Øjne som Tekopper.Mølleren følte den i Lysken og langs Rygbenet."Det er ikke saa galt et Høved, du der har, Kjesten.Vi staar her med en Kvie, som jeg tror, vi skal ha op til dig. Den
								vil ikke ta Tyr, hvordan Fanden vi end hejster med den.""Ja, da ska han misæl nok gjør hind i Stand,
								om der da helsen er Natur i hind.Men kom saa med æ Tulli fræ æ Maaenstaand aa, for da haar en altid
								mir Fornywels i æ Bælle," sagde Kjesten og skumpled
								langsomt ud af Gaardsleddet.Møllerens Formodning om, at Stafen med det første vilde bejle til
								Kjen Haal's berygtede Kvaksalverkunst, lod ikke længe vente paa sin
								Bekræftelse.En tidlig Formiddag svinged Stafen Ajlgaard i egen Person med Heste
								og Fjedervogn op foran Kjestens skjæve Dørkarm.Kjen Haal' traadte et Trin ud paa det Stykke smalle, græsbevoksede
								Stenbro, der løb under Vinduerne, og sa: "Ih,
								Goddaw, Stafen!Hvad skylder en, te en faar saa hyw1) fremmed i
								Daa?""Ja ser du, Kjesten," begyndte Stafen, mens han
								satte Pisken fra sig, "jeg har da faaet saadan en farlig
								Misten mell mi Faar.Fire har vi gravet
								i Jorden, og der er knap en Dag, hvor ikke eet begynder at hænge med
								Ørene; saa sender Vorherre ikke Hjælp, kunde det se ud, som om den
								hele Flok kunde gaa til.""Ja, a ku wal tink, te det war ett for det
								bejst, nær du kom te mæ," sagde Kjesten."Men hwad kan mæ sølle jen gjør ved det?l) Høje.Læ dem eksercir
								med'æ, der haar nø Kondovitter om'æ1)."Med denne sidste Ytring sigted Kjesten til Dyrlægerne.Forøvrigt lod hun sig altid nøde saa stærkt som muligt for at kunne
								sætte Godtgjørelsen des højere."Nej, Kjesten, nu maa du ikke nægte mig den Tjeneste den ene
								Gang," sa Stafen næsten bedende."En kunde jo sær være dig til Nytte igjen med at
								græsse dig et Kobbel Faar eller gjøre et Plovbed for dig. Og skulde
								det være et Læs Tørv eller en anden ringe Ting om at gjøre, saa blev
								der vel ogsaa Raad for
									det."Det var klart, at Stafen i Dag havde faaet Spenderbukser paa."Den Sygen," lagde han til, "som
								mine Faar lider af, den har Dyrlægerne ingen Mediciner for.For - æh - ja, en skulde jo ikke sige det
								- men jeg tror nu, te det er et Skarns Menneske, der her
								har haft sin Gang.""Har du da en bestemt i Kikkerten?" spurgte
								Kjesten."Ja, det har jeg ogsaa; men det vilde jeg endda helst, te
								du skulde bringe Klaring paa; for en maa jo ingen nævne, og en kan
								jo ogsaa wontink en Skaaen2)."Enden blev, at Kjesten satte sig op i Agestolen ved Siden af Stafen
								og aged med til Ajlgaarden.Ankommen hertil lod Kjen Haal' sig straks føre ud i Faarestien.Efter en kort Undersøgelse erklæred hun med Bestemthed :
								"Te de er forgjor, det er nøj en kan se med en halv Yw;
								om de kan rejjes3), kan a ett saa lig sej; det
								kommer ett saa lidt an paa dæ sjæl. Men først maa vi ha fat paa æ
								Skaaen.Vil du skaff mig en Sold og en Saws!"Stafen røg som en Raket ud af Faarestidøren og kom straks tilbage med
								de to i al Sandsigerkunst saa prøvede Redskaber.Kjesten satte sig paa Hug i Strøelsen og begyndte værdigt at dreje
								Soldet, mens hun mumlede en Hoben vanvittigt Abracadabra.1) Forstand paa det.2) et Skarn.3) Reddes.Stafen voved nu ikke mere at mæle et Ord.Som han bleg og skjælvende stod der i Faareflokken og læned sig op ad
								Lerbolken, maatte man tænke paa Saul hos Heksen i Endor.Soldet drejed, Saksen klirred, og Profetinden løftede højtideligt
								sine grønne Øjne og sa: "En Mand ska komm aa æ
								Sønden og gaa vejsten om Kaphyw' ior Norden.Pas wal paa ham, om du vil rejj di Faaryngel fræ aa lægges ød.Og læg nu di Ved ad, hwad a sejer dæ: Nær æ Maan haar iaat si
								Nøj tænd, tå saa en Sæk under di Aarm og gaa ind i hans Laad, imen
								ingen sier dæ, og ta det, a nu nævner: Syv
								Handfuld Rug, syv Handfuld Byg og en hal Fjeidingkar Ærter af de
								bejst!Det er det først.Er du saa kommen hjem, ta da det hiele og stød'æ1) i en Morkels2); bland'æ med Wand og
								kog'æ i en uglasseret Qryd under lot Laag; hæld'æ op i en Fad og kom
								i'æ en Saaltkjan for hver Handfuld og tre Drover Pis aa en nybær
								Kow.Det er det sidst."Her rejste Heksen sig op fra Halmen i hele sin Længde og sagde
								bydende: "Vil du saa la spænd for! Her haar a ett
								mier aa gjør."Stafen, hvis Øjne og øren havde hængt ved Kjestens Læber, adlød
								ethvert af hendes Bud, som man adlyder et højere Væsen.Engang imellem havde han vel haft Lyst til at afbryde hende eller
								bede hende gjentage et Paabud, men Modet havde svigtet ham, og han
								var forbleven tavs.Karlen kjørte Heksen tilbage med en stor Flæskeflykke i et
								Frynseshawl bag i Vognen.Kjen Haal' var ikke sen til at indvi Mølleren i sin Plan.Næste Dags Formiddag kunde Stafen, mens han var ude at flytte Køerne,
								se Mølleren ta Vejen Nord paa og ganske sindigt gjennemvandre den
								Vejstrækning, som 1) Det.2) Morter. sten havde afstukket ham,
								for omsider at forsvinde i Hulvejen, der førte op imod Nabobyen."Tænkte jeg ikke nok, at han var
								Gjerningsmanden," mumlede Stafen."Den Satan!"Egentlig havde han den største Lyst til at rende efter ham og sætte
								ham Tøjrekøllen midt i Skallen, men derved vilde han jo kun gjøre
								ondt værre.Nu vidste han i hvert Fald, hvad han havde at gjøre.Men hvorledes skulde han komme under Vejr med, hvor Mølleren gjemte
								sit løse Korn?Ogsaa her fandt han paa Raad.Han lokkede Møllerens 12-aarige Tjenestedreng til sig og gav sig i
								Snak med ham om tilsyneladende ligegyldige Ting, der munded ud i det
								Spørgsmaal, om de havde begyndt at tærske, om de havde faaet deres
								Ærter i Hus o. s. v.Og efter faa Minutters Forløb havde han den bedste Rede paa, i
								hvilken Del af Laden enhver af de omspurgte Kornsorter gjemtes.Det var derfor med den bedste Forvisning om et heldigt Udfald, at
								Stafen Ajlgaard med en Sæk under Armen en sen Nymaane-Nat tog
								Ensporvejen, der mellem høje Bakker kryber ned mod Møllergaarden.Da han havde gaaet saa længe, at Gaarden laa i knap 100 Favnes
								Afstand, skød han sine Træsko af Fødderne og satte dem i en Sivbusk
								ved Vejen, hvorpaa han fortsatte paa Hosesokker.Først gik han forsigtig rundt om Gaarden for at forvisse sig om, at
								Adgangen var fri.Han voved sig hen til Hushjørnet og loged ind i det mørke Gaardsrum,
								men lukt og slukt var der alle Vegne.Endogsaa Hunden sov i sin Lænke.En ram Møddingdunst steg op mellem de sammenbyggede Huslænger.
								Lydløst gled han forbi Gavlene og kom bag om Laden, hvor han fandt
								en Luge staaende aaben ind til Agerummet."Det var da et heldigt Træf," tænkte Stafen,
								der havde gjort sig flere Tanker over, hvorledes han skulde naa ind
								ad de store Portdøre, uden at Hængslerne peb.Han standsed et Øjeblik og lytted endnu en Gang.Derpaa begyndte han at bore sin lange, kantede Skikkelse ind gjennem
								den snævre Lugeramme.Han jokked, pusted og stønnede som en Kamel, der ihukommende Biblens
								Tekst, anstrenger sig for at gaa igjennem et Naaleøje.Og ind kom han om end med Tabet af en Bukseknap.Han famled sig frem i det dybe Mørke.Af og til slog en Vippe fra et nedhængende Straa ham i Ansigtet, og
								Loens klamme Lergulv isned ham under Fodballen.Han kunde ikke nægte for sig selv, at han jo følte sig noget ilde til
								Mode.Om han end var nærig, var han dog ikke vant til at stjæle, og selv om
								han i dette Tilfælde ikke stjal for at gjøre sig personlig Fordel,
								men ene og alene for at værge sig mod en ildesindet Magt, var han
								ret vel vidende om, at Loven næppe kunde paatage sig at gjøre dette
								Skjel.Han søgte dog at berolige den knurrende Samvittighed saa godt det lod
								sig gjøre.Med den ene Haand udstrakt foran Ansigtet for ikke uforvarende at
								rende Panden imod søgte han længere og længere ind i Rummet.Omsider naaed han den ene af de Korndynger, som Drengen havde
								beskrevet ham, og som laa hobet op mod Ladens nordre Væg.Hurtig fik han sin Pose frem og begyndte at øse i den.Da hørtes et svagt Fløjt, som gik Stafen gjennem Marv og Ben.Hans Hjærte begyndte at banke heftigt.Var han ikke alene i Laden?Et Øjeblik stod han stiv som en Stolpe, mens hans lange Skikkelse var
								lutter lyttende Øre.Men da det lille Pift ikke efterfulgtes af noget som helst
								usædvanligt, skvulped hans bange Blod saa vidt til Ro, at han kunde
								begynde at famle sig frem mod næste Dynge, der - stadig
								ifølge Drengens Opgivelser - laa i Ladens modsatte Ende.Ogsaa denne fandt han forholdsvis let og begyndte straks
								Indskovlingen.Han var dog næppe halvt færdig, før der hørtes to gjennemtrængende Fløjt, det
								ene kort efter det andet.Det lød, som kom det oppe fra Hjallet eller inde fra Halmen i et af
								Gulvene.Stafen gjorde to-tre Favnespring over Logulvet, men
								standsed dog, før han naaede Udgangen.Hans Hjærte dunked under Vadmelsvesten som en Klukflaske.Hvad var dog dette
								her?Var han virkelig beluret? Eller var det Fanden selv, der var paa
								Spil?Nu var der jo ikke et Straa, der rørte sig.Man kunde lugte, der havde været Ilder i Laden.Formodentlig var det da et Par af disse Natdyr, der havde haft en
								Strid inde i Langhalmen.Skjønt Stafen langtfra var helt beroliget, gav han sig dog til at
								lede efter Ærtetønden, som Drengen havde fortalt var at finde bag
								Døren ind til Foderloen.Da hans Skjelneevne blev større og større, efterhaanden som hans Øjne
								vænned sig til Mørket, fandt han uden stor Møje ogsaa dette
								Gjemmested.Han havde dog næppe begyndt at røre rundt i de tørre, raslende Ærter,
								før den samme djævelske Fløjten tog ved paa en frisk, denne Gang
								ikke som spæde Pip, men som mangestemmige, skingrende Hvisteltoner,
								der skar tværs gjennem Trommehinderne og nu syntes at komme fra alle
								Kanter af Laden.Samtidig begyndte en ildevarslende Skraslen rundt om i Mørket af
								Straa, der trykkes, knækkes og søndres, og forinden Stafen endnu
								kunde tænke at und-rende, var fem-seks føre Karle, hver
								med en lille Staldlygte, hvis Lys de indtil dette Øjeblik behændigt
								havde forstaaet at skjule, sprungen frem af Halmgulvene for at
								spærre ham Tilbagetoget.Det var Gaardens Tjenestekarle og Møllersvende, der allerede et Par
								Nætter havde ventet paa hans Komme.Anførte af ingen ringere end selve den tykke Møller slog de nu Kreds
								om Stafen, der bleg og rystende stod trykket op mod Lervæggen.Sækken havde han set sit Snit til at kaste langt fra sig."Ja, undskyld, bitte Stafen. te vi tar os den Frihed at
								forstyrre dig," begyndte Mølleren, "jeg
								haaber, at du nu har forsynet dig!"Stafen stod og gumled paa sin Tunge, men kunde for Harme ikke faa et
								Ord frem."Naa, saa du er kommen ud paa
								"Professionen" i Aften?" vedblev
								Mølleren."Du havde dog vist gjort klogt i at øve dig en Smule mere,
								før du voved dig ud paa den Galej.Hvor har du gjort af dine Tyvekoster?"Stafen bevared endnu en urokket Tavshed.En af Karlene kom slæbende med en Sæk, paa hvis Bund, der laa en
								ringe Slant Korn.Midt paa Sækken stod med Sort tegnet Bogstaverne S. A.Det var øjensynligt, at man her havde det fældende Bevis."Vil du binde for den Sæk og sørge for, at den ikke kommer
								ud af dit Værge!" sa Søren vendt mod Møllesvenden.Men nu vaagned Stafen pludselig til Bevidsthed med dette hjærtelige
								Udbrud: "Jeg vild ønsk, te du sad lige saa langt
								inde i Helvede, som en Hare kan spring i tre Daw!""Haa-haa-haa!" lød det i et
								skogrende Kor omkring ham."Saa kunde du imens faa Tid til at bringe din Fangst i
								Sikkerhed," sa Søren,"Men du kunde jo være bleven herfra.Hvad vild du her
								efter!""Og hvad vild du mell mine Faar efter, dit
								Mæskesvin! I Dag kasted jeg den ottende i Kulen.""Pas nu paa, hvad du siger, Stafen! Og husk, te jeg har
								Vidner paa din Mund.Jeg har aldrig rørt dine skabede Faar med saamøj som en Finger,
								heller har jeg haft det i min Tanker.Men du er grebet paa fersk Gjerning her i mine Korndynger, og da du
								altid har været en stegel Rad og en knivhaard Stodder, hvor du kunde
								komme mig til Livs, saa maa du ikke undre dig over, te i den her Sag
								vil jeg gaa frem efter Lovens Strenghed.""Ja, Søren, der maa være meget godt i dig, for der er
								aldrig kommet andet end ondt af dig," sa
								Stafen.Mølleren svared kun ved at vende sig til en af Karlene og sige: "Vil du gaa
								hen og hilse Sognefogden, at vi har grebet en Mand paa fersk
								Gjerning her paa min Kornlo, og at vi venter nærmere Ordre angaaende
								hvorledes vi har at forholde os."Ved Ordet Sognefoged sank Stafen adskillige Tommer i Knæerne.Det var altsaa virkelig Møllerens Hensigt at la ham arrestere?"Ja hold, hold, bitte Søren! Tho vi kan vel snakke os til
								Rette om det," sa Stafen spagt."Ja, det
								er en anden Sag," svared Søren. "Men det lod
								det just ikke til for en Lidt siden.Og, du maa jo kunne indse, at du kommer ingen Vej ved at gi stønsk
									for1).""Hvad er
								det da, du vil mig? Vil du presse Penge af mig, eller hvad gaar det løs
								paa?""Dine Penge har jeg ingen Brug for, behold du kun dem ved
								dig selv.Det er hverken som Tyv eller Røver, te jeg staar her.Havde du kunnet sige det samme, saa havde du nu ikke været i den Klemhærke.Nej, jeg stiller kun een eneste Betingelse; men hvad den angaar, er jeg
								ikke til Sinds at kvitte den ringeste Tøddel.Og min Betingelse er, te du lar den Trætte falde, der er os imell om
								æ Wand, saa jeg
								beholder min Ret ubeskaaren, som jeg har haft den til den her
								Dag."Man saa ved Lygtelyset, hvor Vreden vælded op i Stafens Sind og et
								Øjeblik næsten steg til Myrdelyst.Alle de mange Aars hævnsyge Forhaabninger skulde han slippe nu, da
								han efter saa lange Tiders sindsfortærende Retsforfølgning og
								Pengeudlæg var lige ved at sætte Foden paa sin forhadte Modstanders
								Nakke.Hans Raseri var nærved at kvæle ham. Men den tykke Møller blev ved at
								staa overfor ham lige ubønhørlig sejrsikker.Stillingen kræved ubarmhjærtigt et Svar, og omsider fused det ud af
								Stafen som med flere Atmosfærers Tryk: "Lad mig da
								saa la Sagen falde i Fandens forbandede Navn!"1) Stille Dig paa Bagbenene.Det var hans Livs halve Indhold, han her slap fra sig."Er du saa fornøjet, din
								Skumpi!" sa han og skar Tænder."Ikke før du gir mig din Haand paa det," svared
								den uforstyrrelige Søren.Stadig skjælvende i indre Oprør hæved Stafen sin lange benede Haand
								op mod Sørens med en Ulyst, som nærmed han den til et Knuseværk.Død og klam som en Træskovisk omsluttedes den af Møllerhaandens
								jublende Fedtflykker.Højtideligt sa Søren: "Vil I gode Mænd, der staar her
								omkring, være vore Vidner paa, at enhver Art af Søgsmaal, der til
								den her Dag har været Stafen og mig imell skal for al Tid være som
								død og glemt.""Det vil
								vi, Søren!" messed Karlene i Kor."Saa er vi to kvit, Stafen, og du kan for mig gaa, hvor du
								vil."Ved disse Ord aabnedes Kredsen for Fangen. Hans Øjne søgte Udgangen,
								og Mølleren sagde med ilde dulgt Haan: "Det er vel
								ikke værd, du gaar den Vej ud, som du kom ind?Den her falder kanskesig nok saa bekvem," her aabned han
								Vesterporten.Stafen gled ud af Døren, skamfuld og krum som en Hund, der er søgt
								ind, hvor den ikke maa."Pas paa, du ikke træder i Afløbsrenden,"
								raabte Søren. "Det vilde være Synd for dine hvide
								Hosesokker!"Stafen mumled et uhørligt: "Hold Kjæft!", og
								Mølleren slog Portdøren i og lo over sin letkjøbte Sejr, saa del
								runged i alle Ladens Spændtrær.Længe nød den skadefro Møller dog ikke sin Sejr.Man var allerede inde i det begyndende Efteraar, og man havde haft
								anden Slæt i Engene.Søren Møller havde just været nede efter et Læs af den saakaldte Ho,
								og mageligt sammensunken i det  lækkert duftende Græs var han naaet
								midtvejs hjem, da der brat trak et stærkt Uvejr op.De blæksorte Blaaner og regnfyldte Skyuhyrer tørned ind i hinanden
								under dybe, ramlende Skrald, og Lynenes blændende Kjæmpeflammer
								bragte Alskabningens Hjærte til at banke.Søren var kommen ind paa den høje opkastede Dæmning, der løber langs
								Møllebækken, da Skyerne deltes af et kløvende Lyn. Dets sitrende,
								rødviolette Lysaabenbaring skjalv endnu paa Sørens Nethinde, da det
								efterfulgtes af et skjærende Brag, der syntes at ville ryste Himmel
								og Jord i eet. Men denne mægtige Udfoldelse af de løsslupne
								Naturkræfter var mere, end de ængstelige Heste kunde taale.Den tehaands Plag blev sky og gav en Skudde til Siden. Venstre
								Forhjul slog med Voldsomhed ned i en Halde, saa Læsset kom til at
								staa lidt paa Kant.Under den bratte Udvikling af Begivenhederne og tronende i denne
								Højde over de skræmte Dyr havde Søren ikke den Magt over Tømmen, der
								udkrævedes for at lempe sig forbi den overhængende Fare.Vognen krænged over med stor Kraft og styrted ud i Bækken med de fire
								Hjul i Vejret - lidt ovenfor det Sted, hvor det saa
								omstridte Stigbord havde stemmet Vandet op.Hestene sled sig løs og rendte hjem; de var bleven aldeles vanvittige
								ved Hammelstokken, som de slæbte efter sig og som for hvert Spring,
								de gjorde, slog rasende ind mod deres Koder.Men Søren Møller laa i Møllebækken under Læsset med Arme og Ben
								viklet ind i Svøbet, kvalt af den lille stridige Strøm, hvis Vand
								han med saa mange Anstrengelser havde holdt tilbage. Det var Fangen,
								der havde dræbt sin Vogter; en sen Hævn for de mange endeløse Aar,
								den havde maattet trælle under ham.Da Stafen Ajlgaards Tjenestedreng en halv Time senere kom halsende
								ind paa Ajlgaarden for at være den første, der bragte sin Husbond
								den rystende Melding, slog Stafen hjærtegreben sine store Hænder
								sammen over sit Hoved og jubled: "Gud ha Lov og Tak!Ja, Worherr haar aaltid wot en gued Mand!"Der var hengaaet omtrent et Aars Tid efter denne Begivenhed, da
								Stafen Ajlgaard en Formiddag kom ud af sin Forstuedør i Vadmels
								Skjødefrakke, nysmurte Støvler og rødmalet Spanskrørskjæp i Haanden.Hans Kone, et lille spidsnæset, hulkindet Fruentimmer med en ikke alt
								for ren Sirtses Hue over det stærkt udtyndede Haar, kom i det samme
								omme fra Haven med Forklædet fuldt af Nælder og visne Kaalblade, der
								skulde kastes hen under Svinene."Ih, hvor skal du hen, Stafen? a tykkes, du
								haar taven di ordenli Tøj paa?""Aa, jeg skuld te Wonni1) med en Sow.
								Hun er bløwen saa wraa2), saa en ka prikk hind
								paa hinne Øwn.""Ih saa da! A tøt æ nok i Daatidle3),
								te der war nøj i æ
								Vej med æ Rallek.A lider æ ett aalbejst, nær de staar søen og lotter4), og en næsten ett er mynde for aa spark'em te æ Traaw5).- Men hør, Stafen," sagde Konen, som gik der med
								eet en lys Idé op for hende, "saa gaar du jo lig forbi æ
								Kjerregaard!Aa, ved du hwa, du kund endda gjør wos en sær Tjenest med aa ta den Krans mej te
								Wolles Grav.Du ved jo nok, hwor han ligger, og det er jo hans Døddaa i
								Maaen."Wolle var en rig Slægtning af Huset, der var død for nogle Aar siden,
								men forinden havde testamenteret Stafen og Familie en større
								Pengesum, hvorfor han hvert Aar paa sin Dødsdag hædredes med en
								Krans af Reseda og andre pyntelige Urter.Stafen fik Ligkransen over Armen og drev af Sted med det gryntende
								Dyr foran sig.Da de var kommen ud for den hvidkalkede Kirkegaardsstætte, lod han et
								øjeblik Dyret skjøtte sig selv, mens han hurtigt rev Haspen af og
								traadte ind ad Laagen.Med ilsomme Skridt retted han sin Gang mod det Hjørne, hvor hans
								kjære Slægtning laa blandt en Hoben andre
								"elskede" og "savnede".Stafen var dog ikke oplagt til nogen lang Dvælen her i Dødens Skygge,
								thi det levende Svin, der gik og l) Orne.2) Ornegal.3) Imorges.4) Lytter.5) Trug. grynted ude paa
								Landevejen, stod ham stadig i Tanken; hvor let kunde det ikke
								"ta te Flyvt" og blive borte.Da Stafen nu saa en pæn " opgjort" Grav,
								slutted han dristigt, at her stod han overfor den elskede Wolles
								Hvilested.Et Sekund tænkte han ømt paa de 10,000, denne havde skjænket ham.
								- Ja egentlig blev det jo ikke mere end 9,900,
								"for der gaar jo altid noget fra."Hvor ubeskaaret kunde han ikke endnu have haft denne herlige Sum,
								hvis det ikke havde været Trætten med denne Satans Møller, som vel
								ogsaa maatte ligge herinde et Sted.Disse Tanker og mange flere for riss-rass gjennem Stafens
								Hoved, mens han med et enligt Suk og et lavt henhvisket:
								"Gud velsign dig i din Grav!" lagde Kransen
								midt paa den afmærkede Plads og skyndte sig ud efter SvinetSøren Møller vilde have vendt sig af Latter i sin Kiste, om man havde
								levnet ham Plads til at vende sig.For det var netop paa denne sin argeste Fjendes Grav, at Stafen
								Ajlgaard havde lagt sin Krans af venligt lysende Tusindfryd og den
								blide, duftmilde Reseda.