Bryllupssange.



1.



Det er saa trygt, sit Hus paa Gud at bygge,

Da styrter det ej ned for Vindens Pust;

Som Støv hensmuldrer denne Verdens Lykke,

Men den, Han skænker, trodser Møl og Rust.

Han er den Støttestav, som aldrig svigter.

Den Ledestjerne, som gaar aldrig ned;

Han ene letter Livets tunge Pligter,

Og Raad for Sot og Sorg Han ene veed.



Ham bede vi sin Naades Sæd at lægge

I denne Pagt, som knyttes ved hans Ord,

Saa den maa voxe som et Træ og strække

Sig op mod Himlen fra den dunkle Jord;








Saa den maa vidne om, naar Løvet falder,

At Han var stærk i Deres Kjærlighed;

Saa De maa være rede, naar han kalder

Dem til sit Hus, hvor der er salig Fred.



2.



Med Sang og Jubel, med Spil og Dands

Skal Bruden følges ud af Gaarde;

Men se, der glittrer i hendes Krands

Dog Noget, lignende en Taare.

Glad rider Haabet foran hendes Vogn.

Omkring den tumle Amorin og Faun;

Men bag derpaa

Genier smaa

Sig klynge fast med vaade Øjne.



Det er de Minder, hun tager med

Fra Barndoms- og fra Ungdomsdage;

Det er de Savn, som i hendes Fjed

Vil gaa, men blive maa tilbage;

Lysvaagne mylre de af hver en Krog

Og tale med i deres stumme Sprog,

Saa mildt og blødt,

Saa ømt og sødt,

Som Kjærlighed forstaar at tale.








De væve Billeder af Lys, hvori

Hun ser de kjære Skygger svæve;

De nynne Sange, hvis Melodi

Faar hendes Hjerte til at bæve;

Af hendes Tankes rige Blomsterflor

De snildt en duftende Guirlande sno'r,

Og lægge den

Saa sagte hen

Omkring den stille Gamles Skuldre.



Men denne Taare - den er et Væld,

Hvoraf en Livsens Strøm skal rinde,

Og disse Savn er en hellig Gjæld,

Som vil de Skilte sammen binde,

Og Minderne en Rigdom underfuld,

Som ej opvejes af Alverdens Guld;

Som ej forgaar,

Men sikkert staar,

Og giver hundredfoldig Rente.



Og Gud velsigne det unge Par,

Som sejler ud paa Livets Bølger!

Og Gud velsigne den gamle Fa'r,

Hvis Hjerte dem paa Farten følger!








Og Gud beskærme dette gamle Hjem,

Hvor megen Kjærlighed er voxet frem,

Som, flyttet bort,

Dog voxer fort

Og bærerIselingesMærke!



3.



Fader, som er Kjærlighed,

Se til os i Naade ned!

Bøj dit Øre til de Tvende,

I hvis Sjæle Du lod tænde

Funker af din Kjærlighed!



Giv dem, hvad de bede om:

Hjemmets trygge Helligdom,

Fælles Attraa, trofast Vilje,

Troeris Palme, Haabets Lilje,

Voxende af Hjertets Bund!



Vær hos dem, naar Glædens Dag

Straaler over deres Tag,

Saa de ej dens Kilde glemme,

Saa i ydmyg Hu de gjemme

Takken for din Miskundhed!








Vær hos dem, naar Sorgens Kvæld

Daler over deres Tjeld!

Ræk dem Balsam, naar Du saarer,

Og lad Smertens bittre Taarer

Lokke frem en himmelsk Sæd!



Vær hos dem i Ungdomsaar!

Følg dem under hvide Haar!

Naar de kjækt mod Maalet ile,

Naar de længes efter Hvile,

Vær dem Lys og Støttestav!



Vær hos dem den sidste Stund!

Lad fra deres blege Mund

Sukket ubønhørt ej stige!

Oplad da din Naades Rige!

Skænk dem evig Salighed!