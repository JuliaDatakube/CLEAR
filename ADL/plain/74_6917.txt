Prolog til en Forsvarsfest.



»Krig skal I høre, og Rygter om Krig!«

- det Varsel om Israel's sidste Dage,

det gjælder saalænge Vold og Svig

mærker med Rødt vor Menneske-Sage!

Glødende har vor Jord jo ligget,

og langsomt kjølnedes Skorpen af,

før den blev skikket

til Sædemark for Levende, til Dødes Grav;

og Ilden som ulmer i Jordens Sønner,

som i Had og Begjær har rigeligt Tønder,

den blusser op ved første Pust

mellem Folk og Stater,

og bryder sig hastig nyfødt Krater -

saa endnu har Verden Brug for Soldater.

Dræb blot Synd, saa dræber I Krig -

men endnu har Synden ej ligget Lig.

- Dogdeter ej Rovlyst, at værge vort Land,

denlille Lod, vi blev satt' til at dyrke

af al vor Evne og Magt og Styrke -

det Hjem, vi har faaet af Himlens Gud,

som maalte Folkenes Grænser ud!



Danmark -hvor er det dog ligt sig selv

som det var for henfarne Ætter!

Ingen skyhøjt Fjeld, ingen vældig Elv -

men under det samme lysblaa Hvælv

de samme grønnende Sletter!

Livethar skiftet med Bøgenes Top,

Mosen er tørlagt, og Hede dyrket op -






men bag Havets blinkende Ramme

Billedet af vort Land,

af vor fredsæle Strand,

var uskifteligt altiddet samme.



See - hvor en Jernvej tegner sit Spor

for Dampens prustende Drage,

mellem By og By, over radsaaet Jord

- dér styred engang mod salten Fjord

sin Ganger Regner - og Krage!

Og hvor mellem Beltets fremskudte Næs

Dampfærgen gynger sit centnertunge Læs

- dér er Vikingens Skude landet,

har paaSjællandogFyn

under Skovens Bryn

boret sin Høj stævn i Sandet.



OgJylland, skovklædt og rigt i Øst,

vejrbidt i Vesterleden,

med Lyngens Baand om sit brede Bryst

- det var dér ung Valdemar vandt i Dyst

sin Farfars Krone paa Heden!

Egen krøb ind, blev purlet og lav -

men Klitten og Lyngklokken holdt sig brav,

og Lærken har gjemt sine Noder:

hvad den sang for Svend Trøst,

det sang den i Høst -

denhar ej nye Moder!



Ja Danmark, det er sig selv saa ganske -

men lignerviogsaa os selv, vi Danske?






Vi som har grædt i Fir' og Treds

og dog med et aabent Land er tilfreds,

ligner mon vi -jeg siger ej

Niels Ebbesens Flok, eller Huitfeldt - Nej,

men hine Borgere og Studenter

som i Kreds om Kongen slog Stormen af,

da det sneede med Fjender om Vold og Grav?

ligner vi vore Landsoldater,

Fredericias Helte, Dybbøls Vagt -

eller Suensons blaa Kammerater?



- Satte vi ej mod Stormflodens Magt

om vore Kyster Vold og Dige,

og skulde vi lade værgeløst

Danmarks Land og Rige?



Ak, hvor vi længe dog gik og sang

om Danmarks dejlige Have,

og glemte hélt over Væng og Vang,

atLedetjustvaraf Lave.



Dyrt har for Fædrenes Fejl vi blødt,

de spared' paa Laas og Lukke!

Derfor randt Blodet saa rigt og rødt,

og derfor maa Brødre sukke!



Sig ej, at Grænsepælenes Skjel

er en Streg kun i Luftens Sfære -

De derovre, de veed det vel,

hvad Fangekost de maa tære.






Har vi da ej en jernhaard Pligt

til Danmarks Dør at beslaa:

Axelstad hin rige,

hvor Sværde saa tidt hamred paa!



Tak Hver, som i Kongens og Folkets Raad

Forsvarets Mærke hejste!

Fromme Ønsker blev virksom Daad

- tilLeder Stolperne rejste.



Bringe nu Hvermand Tømmer til,

saa vi snart tør sige med Thyre:

Ledeter hængt, som vi det vil -

GudVangen og Værket hyre!



Ja, kunde vi kaste vort Letsind af,

saa let vi ej skulde bastes!

Korset i vort Flag er ej Kors paa en Grav -

vil Gud, skal den aldrig kastes!