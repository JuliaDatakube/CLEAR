Cantata for Raadhuus-Strædets Concert*



Recitativ.

HUN falmede, og mat og nu afmægtig,

Og kold hensank hun i sin Fiendes Arme.

See! - Livet døer! Thi har ei Livets Moder

Holdt op at føde? - Ak! Naturen falmer;

I Skoven taler Norden kun, og Ravne;

Men du, guddommelige Philomele,

Du tier! Har du da forglemt din Ithys?

Du synger ei din Smerte meer for Skoven!

Men er ei Markens høie Sangerinde

Opført første Concert i Efterhøsten 1771.






Saa taus som hun? Naturen priser

Sin Skaber kun med gresselige Toner;

Den hyler, hviner, tuder, brummer, brøler;

Thi kold og følesløs er al Naturen.

Men jeg; hvis Bryst er varmt, hvis Hierte brænder,

Ak! af den elskte, af den rene Lue,

Af den, som I har tændt, og daglig tænder,

O Ædleste! af Skiønsomhed, og Lyst!

Men jeg! - min Sang! - Ak! skiønt den svagt udtrykker

Min Følelse, min Pligt, og Eders Ære;

Er den dog varm af Tak, og høi af Glæde.



Aria.

Pindi høie Sangerinder,

Kommer venligt til mit Bryst,

Seer den Vellyst, som jeg finder!

Byder mig at synge Lyst!

Styrker mig, I Himliske!

Høi og sterk skal Sangen være,

Høi, som Eders Venners Ære,

Sterk, som Deres Følelse!