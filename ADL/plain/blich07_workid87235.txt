Betænkningerved Assessor Algreen-Ussings Skrivt "om enForening af begge de danske Stænderforsamlinger."1.Enhver Dannemand maa visselig være enig med Forfatteren i at ønske
       begge Forsamlinger sammensmeltede. De Grunde, der vække og nære dette
       Ønske, ere af ham saa klart fremsatte, at der under dette Hensyn intet
       Væsentligt savnes. Men jeg- og vel Flere end jeg - gaaer endnu videre med
       mit Ønske: at nemlig Sønderjylland -
       som det rettelig bør kaldes - ogsaa forenede sine
        Deputerede med Nfirrejyllands og Øernes.Der har i langsommelige Tider hersket et sælsomt Hang til at skille saavidt
       muligt det gjennem Aarhundreder meer og meer udstykkede Danmark ved Sønderjylland.
       Alt skulde der saavidt muligt fortydskes; endskjøndt Folket er dansk, og taler
       dansk næsten lige til Eideren. Holsteen er tydsk og hører som saadan til
       det tydske Rige; men Sønderjylland er dansk; hvorfor maa det da ikke
       høre til det danske Rige? Vel har denne Provinds en anden Lovforfatning, en anden
       Codex - desværre for den! Spækket med barbarisk Latin, som kun
       de lærde Jurister forstaae - en anden Toldforfatning, kort: andre
       Friheder, (f.Ex. Brænderie) og andre Byrder, (f.Ex. Mølletvang og
       Ølbrygningstvang); men er det derfor saa urimeligt, at, ved en Forening af de
       tvende Stænderdeputerede, Nogle eller Noget af Hine kunde
       meddeles det øvrige Danmark, og Nogle af Disse lettes for
       Sønderjyderne?Øestifterne og Nørrejylland have rigtignok een Lovgivning; men
       hvorfor er da deres Stænderforsamling foreløbig adskilt i tvende? Fordi
       den ene Deel er i mange Henseender localforskjellig fra den anden, og det endog i den Grad,
        at en aldeles lige Lovgivning i mange Henseender ikke passer for
       Begge. Vi ville foreløbig alene nævne: Anordning
        for Skolevæsenet, Fred- og Hegns-Forordningen, den om Landbrænderierne,
        Toldlovgivningen, den som angaaer Natmændsfolkene, og den omBissekræmmerne, I  alle disse og flere
       vigtige Poster have Nørre- og Sønderjylland næsten fuldkommen
       fælleds Lighed, fælleds Interesse: for Begge finder det modsatte Sted med
       Hensyn til Øerne. Kan og bør altsaa den Nørrejydske
       Stænderforsamling i Tiden sammensmelte med Øernes, da maa og det samme
       antages om den Sønderjydske,2.Tiden, naar denne Forening burde finde Sted, er fra Regjeringens Side
       ikke fastbestemt, og dette ansee vi for velgjort; thi Erfaring skal
       først lære det: naar nemlig Resultaterne af de særskilte
       Samlingers Forhandlinger godtgjøre, at de ere modnede til Sammensmeltning. Om
       denne kunde ansees for tilstrækkelig forberedt ved tvende
       Sessioner, tør vi ikke paastaae; meget mere kunde vi, ved Betragtning af hvad der
       er discuteret i den Første, finde en noget
       længere Udsættelse ønskelig.Vi sige endnu engang: det er velgjort, at Øernes og Nørrejyllands
       Forsamlinger for det Første blive adskilte. Havde de været forenede, da
       behøves kun et halvt Øie for at see, at den
        Første gandske vilde have taget Luven og Stemmen fra den Sidste; at dennes eller
        dens Committenteres Interesse i mange Henseender vilde bleven tilsidesat -
       eller i det mindste opsat; og at Jyderne i dette høist
       vigtige Anliggende - som og i andrevilde have mærket, at de havde
       længst til Kjøbenhavn.De mange særegne Forhold, som alene finde Sted i Jylland; de mange Modificationer
       i de nu gjældende Anordninger og dem som kunne ventes, til Gavn for denne Provinds,
       tykkes os først at burde kjendes og drøftes inden hiin Forening finder
       Sted. Og disse Poster ere saa mange og saa vigtige - som siden efterhaanden skal
       godtgjøres - at een Stænderforsamlings Session til neppe vil
       være tilstrækkelig til deres fuldstændige Discusion; og det saa
       meget mindre, som kun saare faa i den første Samling bleve afhandlede. Desuden kan
       man vel, uden i mindste Maade at vilde nedsætte de brave jydske Deputerede, ansee
       det for gavnligt, at disse erhvervede sig endnu større Selvstændighed og
       parlamentarisk Dygtighed, inden de sluttede sig til Øestifternes, blandt hvilke
       vistnok den sidste Egenskab endnu maa antages at være mere almindelig.3.Angaaende Forsamlingsstedet for de forenede Deputerede af hele
       Danmark, da kunde vi ei heller være enig med den ærede Forfatter.Det er vist værd at lægge Mærke til, at Hs. M. Kongen, fra hvem Institutionen er udgaaet, ikke har bestemt
        Kjøbenhavn men Roeskilde til Samlingssted. At forkorte Reisen for de
       Deputerede fra de andre Øer, kan ikke have været Hensigten, da det lille
       Stykke fra sidste til første Stad ikke kunde have medført noget
       føleligt Tab, enten af Penge eller Tid. Men vel tør vi antage, at
       Institutionens ædle Giver har villet fjerne enhver Tanke om høiere
       Indflydelse paa Forsamlingen, og saaledes antyde den Frihed og Selvstændighed, med
       hvilke den burde virke. Overensstemmende hermed, samt for de allerfleste af de Deputerede
       fordeelagtigt med Hensyn til Tid og Bekostning, formene vi, at Odense eller Fredericia, eller
       begge skifteviis, bestemtes til Samlingssted for Rigets forenede Deputerede.4.Hvad hernæst angaaer de Deputeredes Antal og Stand, da ere vi i tvende Henseender temmelig enige med Forfatteren. For
       det Første nemlig, antage vi: at naar begge (eller maaskee alle tre) Forsamlinger
       forenedes, kunde, til Besparelse for Landet og uden Tab for Institutionen, Antallet noget
       formindskes. Med Hensyn ogsaa til Folkemængden turde vi maaskee foreslaa 10 for
       Kjøbenhavn og Sjælland, 12 for Fyens og Lollands Stift, 24 for
       Nørrejylland, og for Sønderjylland 16, ialt 72, hvortil videre kunde
       lægges de 3 Medlemmer for Island og Færøerne (maaskee 1 for
       Bornholm), samt tvende Professorer, hvorved udkommer, paa 2 nær, det samme Antal
       som Algreen-Ussing har foreslaaet, naar nemlig Kongen, efter samme
       Forslag, renuncerede paa eget Valg af 8 Grundeiere. Da begge Forsamlinger, efter
       nuværende Indretning, bestaae af 125 Medlemmer, sparedes paa denne Maade
       Omkostningerne for 47; og forenedes Sønderjyllands med de 2de andre, blev
       Besparingen endnu langt større. - At dette Antal skulde være
       for lidet, have vi ikke Grund til at antage. Andre Stater, som have en
       repræsentativ Forfatning, stille, i Forhold til deres Folkemængde ikke
       flere Deputerede: England, naar vi endog tage begge Huse sammen, 1 Repræsentant af
       20,000; Frankrig 1 af 38,000, og Nordamerika har endnu færre Deputerede, i Forhold
       til  Folkemængden. I Danmark vilde
       dette, efter den foreslagne Maade blive lignende med det som i England finder Sted.Hvad for det Andet de Deputeredes Stand og Stilling angaaer, da har Algreen-Ussing foreslaaet: at ogsaa
       Landsbyepræster burde optages som valgte Deputerede i Forsamlingen, nemlig i de
       mindre Landeiendoms-Besidderes Klasse. Men da han forud har foreslaaet 4 andre Gejstlige,
       vilde, naar Bønderne allevegne bleve enige om at vælge
       Præster, disses Antal vorde for stort, i Forhold til de Øvrige. Et mere
       passende tykkes os at vilde finde Sted, naar 1 Landsbyepræst udvalgtes i hvert
       Stift, da de dog saaledes vilde udgjøre en 10de Deel af
       Repræsentanternes Antal.At Landsbyepræsters Optagelse i Forsamlingen vilde være
       højst gavnligt, saavel for den hele geistlige Stands egen Interesse, og for deres,
       der staae i umiddelbar Forhold til dem som geistlige Embedsmænd, men endnu meget
       mere for den hele Bondestand, er klart indlysende. - Den første Erfaring
       har tilfulde godtgjort, at Bondestanden endnu ikke har naaet den aandelige Culturgrad, at den
       kan repræsentere sig selv. Mangen Bonde kan vel tænke klart og grundigt
       over sit særegne Forhold til Staten; men hvor Mange ere vel istand til i en saadan
       Forsamling at gjøre deres Meninger gjældende, enten ved Pennen eller
       Munden? De maae vente til Noget dem angaaende bliver bragt paa Bane af de andre
       Stænder, høre paa Disses Debatter, og føle først
       deres Tilværelse ved den tause Afstemning. Hans Præst derimod kjender
       hans Forfatning ligesaa godt som han selv, og hans Stilling i Staten endnu bedre, end han
       selv; men han kan tillige baade skrive og tale,
       og kan, med Hensyn til den sidste Egenskab, ikke ventes overgaaet af Andre, end
       Høiesteretsadvocater. Vidtløftigt at bevise dette, tykkes
       overflødigt. Og endelig ville vi her bemærke: at Præsten endog
       har en selvegen Interesse ved at tale Bondens Sag.Men naar videre Hr. Assessoren foreslaaer ogsaa Landsbyeskolelærere til Optagelse
       i Forsamlingen, da kunne vi ingenlunde tiltræde hans Mening. Vel maa Denne antages,
       i Almindelighed at skrive bedre end Bonden, ogsaa tale bedre end han; men paa faa Undtagelser
       nær, vil denne Klasse ikke kunde optræde med væsentlig
       Virksomhed i de øvrige Deputeredes Kreds; ei alene af de nu berørte
       Grunde, men ogsaa fordi Skolelæreren mangler - hvad Præsten har
       - Indsigt i de øvrige Statsforhold.5.Hvad det reciproqve Forhold af de Deputeredes Antal, med Hensyn til Stand og Stilling,
       angaaer, da troe vi at kunne calculere det saaledes:a) Juridiske Embedsmænd og tillige Grundbesiddere= 1:10.b) Geistlige Embedsmænd= 1:10.c) Sædegaardseiere= 3:10.d) Kjøbstædrepræsentanter= 3:10.e) Mindre Landeiendomsbesiddere= 2:10.Herved bemærkes: 1) at da Grundeiendom- og det af
       velkjendte gyldige Grunde - ansættes som en Betingelse for Valgbarhed, kan en Embedsmand, hvad enten verdslig eller geistlig,
       skjøndt han kun for Embedstid er beneficeret med en saadan Eiendom, under dette
       Hensyn, ansees endnu lidt bedre qvalificeret til Stænderdeputeret, end en Fæstebonde; thi denne staaer dog langt større og
       langt oftere Fare for at miste den berørte Egenskab, og saaledes hans Basis for
       Valgbarhed, end hine Embedsmænd. Dette indtræffer hvert evige Aar med
       mange mange Fæstebønder, men med Embedsmænd kun een iblandt
       Tusinder, Ja Disse ere i Gjerningen langt sikkrere paa at blive i Besiddelse af deres
       Beneficiater, end Grundbesidderne af deres Selveiendom. I  længste Fald besidde hverken Herremand,
       Bonde eller Præst deres Eiendomme længere end Livet.Hernæst bemærkes: 2) at hvad vi tilforn har sagt om, at
       Bønderne vilde være vel tjente med at vælge
       Landsbyepræster til deres Stands Repræsentanter, ikke kunde forstaaes
       saaledes, som om bare Præster af dem skulde udvælges; thi derved maatte
       jo denne Stand erholde en næsten uimodstaaelig Overvægt, hvilken let
       kunde føre eller forføre til Misbrug. Og mangen
       dygtig Repræsentant blandt de mindre Landeiendomsbesiddere - en Wulff, en Kirk, ere dog ikke de Eneste der kunde
       findes - vilde saaledes udelukkes. Desuden bør man og betænke,
       at det ikke er alle Deputeredes Sag at skrive eller tale, men at børe, og ved Stemmegivningen at  følde Dom. Hvormange egentlige Talere findes vel i det
       brittiske Underhuus eller i de Franskes Deputeredekammer? Ikke Een af Ti. Og er vel i vore
       Forsamlinger alle Kjøb-stædmænd, eller alle
       Herremænd Ordførere? Nei! men enhver af disse Klasser har dog Sine. Det er, hvad Bondestanden var nær ved at  mangle. Og det er denne Mangel, som paa den foreslagne
       Maade, og vistnok paa denne alene, kan ventes afhjulpen.Vi komme nu til eet Forslag af tidtnævnte skarpsindige Forfatter som oprigtig
       tilstaaet - meget har forundret os, nemlig: at ogsaa Medlemmer af
        den mosaiske Troe skulle tillægges Valgbarhed. At der blandt denne Religions
       Bekjendere findes Enkelte baade duelige og værdige til Stænderdeputerede,
       maae indrømmes Sandheden til Ære; men hvormange
       ere disse, og hvor findes de? Vi kunne - uden enten at
       træde Sandheden eller det mosaiske Samfund for nær - hertil
       svare: gandske Faa, og, i Kjøbenhavn, hvor der findes fleer end nok af Christne for det der
       vælgende Antal. Men gaae vi udenfor Hovedstaden, da ere de vel snart talte, hvis
       Kundskaber, hvis Interesse strækker sig udenfor Boutiken, Contoiret, Slagterboden
       eller Værkstedet. Og det var vel ikke langt fra en Fornærmelse mod vore
       egne Troesforvandte og ret egentlige Landsmænd, at troe, at der i nogen
       Kjøbstad skulde være en saa total Mangel paa værdige
       Deputerede blandt disse, at man nødvendig maatte kaste sine Øine paa de
       faa Mosaiter, som i yderst liden Minoritet befinde sig i samme. Og hvad om der blandt disse
       Faa dog befandt sig Den eller De, som i Rigdom
       overveiede de Christne, og som uagtet deres Mangel paa Dygtighed eller Patriotisme, eller
       begge Dele, dog, formedelst deres pecuniaire Kraft, kunde have afgjort Indflydelse paa
       Valgene? Hvad var da heraf at vente? For det offentlige Bedste neppe noget
       ønskeligt.Hvad nu sluttelig angaaer Forslaget om Landsbyeskolelærernes
        Valgbarhed, da stemme vi aldeles derimod, og det af flere - som os tykkes
       - vægtige Grunde. Skal Grundbesiddelse,
       være sig: Selveiendom, Fæste eller Beneficiat, opstilles som een af Hovedbetingelserne for Valgbarhed- og
       dette betragte vi som almindelig antaget - da mangle jo Skolelærere, som
       Saadanne, denne Egenskab, og kunne ikkun stilles ved Siden af Huusmænd; hvilke tilligemed en afgjort overveiende Majoritet af Gaardmænd ere udelukkede af den valgbare Klasse. -
       Endvidere: vel maa Skolelæreren have erhvervet sig en høiere Aandskultur
       end Bonden, men vi maae lægge Mærke til, at denne intellectuelle Dannelse
       har ene og alene Elementarunderviisningen til Øiemed, og
       aldeles ingen Tendents til Statsoeconomie, Lovforfatning, eller med
       eet Ord: til at forskaffe Indsigter i de statsborgerlige Forhold, der skulle være
       Gjenstanden for Stænderforsamlingens Virksomhed. Det er kun en høist
       sjelden Undtagelse, at en Landsbyeskolelærer kan paa egen  Haand have erhvervet sig saadanne, hans Fag saa gandske uvedkommende,
       Kundskaber, og derhos en saadan Skrive- og Tale-Dygtighed, at han qvalificerer sig til
       Stænderdeputeret; at han, navnligen til saadant Valg, kan heldigen concurrere med
       et - for ei at sige for meget - hundrededobbelt Antal af Præster, der - for ei at tale om deres ti, tyve,
       tredive Gange større Beneficiater - ere langt forud for ham i de
       vigtigere Egenskaber: alsidig Kundskab i de borgerlige Forhold, mangesidig Erfaring, samt
       Færdighed i baade at skrive og tale. Men der er endnu en meget vigtig
       Betænkelighed ved saaledes at rive ham ud af hans snevre Sphære
       - hans Skole, og opløfte ham i en høiere og videre, i hvilken
       han vanskelig eller dog for seent vilde kunde orientere sig; og om han endogsaa her, efter en
       kortere eller længere Svimmelhed, faaer et sikkert Fodfæste, hvorledes
       mon han da vil befinde sig, naar han siden omskifter Forsamlingssalen med Skolen? et udvalgt
       Selskab af dannede Mænd med raae Skolepeblinger? politiske Discussioner med
       "Abc" og "een Gang een?" indbyrdes Opklarelse i
       de vigtigste Borgerforhold med den indbyrdes Underviisning? Enten vil han sandelig
       føle sig ikke hjemme i Skolen, eller ogsaa have
       været fremmed i Stænderforsamlingen.Til Slutning ville vi frit ud bekjende: at vi ikke indsee enten Nytten eller
       Nødvendigheden af denne Stands særskilte Repræsentation; thi
       denne sammensmelter meget naturligt med Præstestandens - at sige: naar
       denne repræsenteres; og er da Skolelærerklassen langt sikkrere paa at see
       sine billige Krav paatalte, end enten Haandværksklassen eller adskillige andre
       borgerlige Samfund.Med disse Betænkninger over Hr. Overretsassessor Algreen-Ussings vigtige Skrivt, fornemmelig hvad angaaer hans Mening: at der fra
       først af kun burde været een Forsamling - sammenholde man
       saavel de i Bladets foregaaende Nummere fremsatte "Sager til Behandling i
       Stænderforsamlingen" som de der herefter af samme Forfatter ville vorde
       underkastede - som vi haabe - videre Betragtning og nøiere
       Drøftelse.