PAN



En Skitse



Pan sad og lo,

som han altid lér,

naar ikke han fløjter,

hvad ogsaa sker.



Pan sad og lo,

han holdt Øje med to,

som trodsig var vandrede

hver sin Vej,

dahanvilde kysse

oghunvilde ej.



Pan sad og lo,

han mored sig godt,

og Ekko, som hørte ham,

gentog hans Spot.



Saa dansede Latteren

ind gennem Skoven

kaad og forvoven,

sukkede hult,

hviskede rundt om

for neden og oven,

som var der Fauner

bag Træerne skjult.



Det stønnede bagved!

det raslede dér!

Hvad var mon det sorte

ved disse Trær,






hvor Mørket laa tæt?



Og mens hun flygted,

hun vidste ej ret,

om dette var Stien,

som hjemad førte.

Og hvad var det nu

for Fodtrin hun hørte?



Én fulgte efter,

hun mærked det klart.

Hun skyndte sig fremad

med stærkere Fart.



Hvad ogsaa hun vilde

i Skoven saa silde?



Saanufôr hun vild!



Et bundløst Føre

af Mose og Slam,

hvor hun vendte sig hen!



Hvad skulde hun gøre?

Hun kaldte paaden,

hun ej før vilde høre.



En frygtelig Skam!



Hun lytted. Forgæves!

han vilde ej svare.

Kun Skridtene lød.

Der var virkelig Fare!



Men saa var det ham.






Og hun kasted sig til ham

og følte sig tryg

og pludred og skændte

og kaldte ham styg.

Og hun kyssed ham selv

baade én Gang og to.



Pan sad og lo.

Der kan ingen gaa fri

forhansDrilleri.



Han lo, og han fanged og kyssed

en Nymfe, som just kom forbi.