IV · Poesi"Altfor mange Blomster!"Luft ud den mugne Lugt af Blomster,de visne Roser, fej dem væk!Det er forbistret kvalmt herinde,som om man aanded i en Sæk.En stiliséret Vejrberetning,et Suk, en Klage blandet i,en Haandfuld Urter plukket sammen- og det skal kaldes Poesi!Er der ej andet at fortælle?er Verdens-Stoffet ganske tømt?Fortæl det nøgne, I har levet,og ej det Vaas, som I har drømt!Fortæl, hvorledes Slægten kæmper,hvordan den hader, elsker, tror.Beskriv en Kvinde, som I attraar,og ingen Brud i Taageflor.Jer Elskov er som alt det andetsaa stillestaaende og død,den sover paa en Seng af Roser,et Rosen-Genskin er dens Glød.Fortæl om Kød og Blod, fortæl os,hvorledes I for hende skjalv,I havde haabet hélt at gribe,og som I kun fik eje halv.Fortæl, hvordan I vilde flyveog ned paa alle fire faldt,om Elskovsrus og énsom Brynde!Fortæl! - ja, kan jeg nævne alt?Men skaan os for de smukke Tanker,det spæde Harpeklimperi,de slidte Blomster Ornamenter,som tusend brugte førend vi.Det er forbistret kvalmt herinde,som om man aanded i en Sæk.Luft ud den mugne Lugt af Blomster,de visne Roser, fej dem væk!