A GLEMMER Æ AALLE I MI DAW -



OG det war den Tid, da vi aaltid war tow,

- a glemmer æ aalle i mi Daw! -

A tjent jo te Vistis her vejsten æ Brow,

og do kam te æ Gord og task te Traw.



Do ga mæ en Gimmer og hjalp mæ aa tow'n,

a glemmer æ aalle i mi Daw -

og hwer Gaang a sto og gjord Brind te æ Own,

do kamm saa still og drow i mi Saw.



En Daa vi war jenne, do to om mi Hâand,

a glemmer æ aalle i mi Daw! -

A so der saa nywle og wand a' mi Gâan,

imen do strøg mi Kinder meddiKaw.



Do tal om en Hjemmen herud baag æ Kjar,

a glemmer æ aalle i mi Daw! -

en Rues sku vi ha wos lidt vejsten æ Dar

og Løg og Lavindler i wor Hav.

æ Gywten, Giftermaalet;aalle, aldrig;Gimmer, ungt Faar;tow'n, vaske den;Brind, Brænd;drow, trak;jenne, alene;nywle, forlegen, glad;Gaan, Garn;Kaw, venstre Haand;Hjemmen, Hjem.






Æ Log sku vær maaled, æ Hus vild do kalk,

a glemmer æ aalle i mi Daw! -

en nybærend Kwi vild do gi mæ aa malk,

- "for der bløwwalen Busk forhindaa gnaw."



- - Saa bløw der Forandring, de kamm med di Pas,

a glemmer æ aalle i mi Daw! -

baagved dje Kanowner di ga dæ di Plads

og sind - i jen af Krigens manne Graw!



En Blaan to dæ fræ mæ, en Kul røw dæ hen -

a glemmer æ aalle i mi Daw! -

for det aa ha mistet sin kjereste Ven,

detløwter ett det længste Lyw i Law!

10/5 1912.