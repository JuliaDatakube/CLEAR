Declamationen



Som Maanen lyste Lampen,

Hvor vi fortroligt sade,

Og Natvioler dufted

I Damernes Pomade.



Og Syltetøier funkled,

Og Viin, paa gyldne Fade;

I Dandsesalen hørtes

En kjælen Galopade.



Musiken i det Fjerne

Kun lidet os geneerte;

Vi bad, og, rød som Rosen,

Du Digtet declameerte.



Og hvert et Bryst stod stille -

I Salen standsed Valsen -

Ak, kun din lille Søster

Faldt, Engel, dig om Halsen!