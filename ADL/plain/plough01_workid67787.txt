Salomon Drejer.Nu springer Livets Væld af Jordens Bund;Den rige Planteverden sig forynger,Og Flora samler sine BørneklyngerTil Majfest overalt i Mark og Lund:Men han, hvis Glæde var blandt dem at dvæle,Som tidlig havde læst i deres SjæleDen Tanke, Universet bæres af,Som Love deres vilde Vrimmel gav,Og skænkede de Stumme Navn og Mæle; -Han kommer ej, - de flokkes paa hans Grav.En Hær af Toner følger Vaarens Spor,Med Kunstens Harper blandes Lærkers Kor;Og alle slynged nys i kjærlig FlokSig om den gamle Mesters hvide Lok.Men han, den unge Sanger, i hvis BrystDer bølged Kunstens Kval og Kunsteris Lyst,Hans Haand er mat, hans Læbe stum og bleg,Og brusten hænger alt hans Strengeleg.Tidt, naar i Digterdrømme han den tog,En dunkel Smerte gjennem Strengen jog;Det var en Anelse, - og den var sand;Det var et Budskab fra de Dødes Land.Nys runged højt Forløsningstimens Slag;Det trange Fængsels tunge Dør blev aabnet,Og Friheds Kæmper frejdig svinger VaabnetIgjen for sin og Folkets gode Sag;Men han, hvis Hu mod samme Fremtid stunded,Hvis Sejershaab paa Sandheds Magt var grundet,Hvis Aand sit Trældomsmærke sletted ud,Og fæsted Frihed til sin rige Brud; -Han blev i samme Stund af Døden bundet.Nej, han er fri - thi Frihed er hos Gud.Farvel! trofaste Fælle, elskte Broder,Med Tanken klar, med Villien stærk og
									ren!Tryk ømt ham til dit Bryst, du Livets Moder!Og rejs af Blomster ham hans Bautasten!