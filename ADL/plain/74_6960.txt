Ved Indvielsen afden polytekniske Læreanstalt's nyeBygning.1. September 1890.(Musiken afJohan Bartholdy.)


Første Afdeling.



Indgangs-Kor.



Vær hilset Du vort nye Hjem,

som luer i September-Solen!

Nu rejses atter Lærestolen

og samler atter alle dem,

som mod Naturens Dyb og Tinder

vil trænge frem med Faklen tændt,

og gjøre Lov og Element

til Samfundslivets Tjenerinder!









Din Nabo blev den Havegrund,

hvor man fra alle Verdens Kanter

indsanker Spirer, Løg og Planter,

og fostrer dem i hjemlig Bund -

saa vox omkap med Planteskolen,

vor unge Vidskabs unge Hjem,

og kald en fyldig Flora frem

som Ovnen hist i Pagt med Solen!



Flytte-Scene.



Røster fra den gamle Anstalt.



Vee os, man jager os bort,

alle os Anstaltens Smaa!

Vee, man behandler os haardt -

hvor skal et Fristed vi naae?



Vi, som gav Laboratoriet Duft,vi, som var Sjælen i alskens Kemi,

vi som ej taaler almindelig Luft,

slænges paa alfare Sti!

Os, som de tegned fra Gry og til Kveld,

Møller og Broer og Pumper med meer -

vi, som saa trolig har tjent til Model,

hvad mon med os der nu skeer?

Mig, den berømte elektriske Gnist,

mig som fandt Vej over Hav, over Aas,

mig, hvis Forretninger aldrig har Rist,

slukke de vil som en Praas!











Vee os, man jager os bort,

alle os Anstaltens Smaa!

Vee, man behandler os haardt -

hvor skal et Fristed vi naae?



Anstaltens Nisse.



Hold inde Børn med Eders dumme Klage -

hvor I skal hen, det skal I faae at vide:

Fra denne Plads vi alle monne drage

til et Palads ved Sølvertorvets Side!

Vi flytte kun - forstaar I ikke Nytten?

Hold Jer parat, thijeger alt i Bøtten!



Hist, hvor Glaciet med dets grønne Liv,

lod Trommen gaa, og lod Sappøren tralle,

hvor Stadsgravs-Fiskeren fra høje Siv

med Jubel hented sig en eenlig Skalle;

hvor Østre-Anlæg lover Fred og Ro,

kun brudt af Spurvepip og klingre Toner

- dér knejser nu bag sine Fløje to

vor stolte Gaard med Gjenbotag af Kroner!

Lad saa den gamle Bygning bære Mos -

vi selv er dog dens bedste Flyttegods!



Og seer I ej, hvorAanderos ombølge:

skarpsindigt Snille, Forsker-Sind og Kløgt,

ihærdig Prøven af alt Uforsøgt -

med Lærdom, Flid og Broderskab i Følge!

Devise Vejen! svæve foranos,

lig Guido's Genier paa hans »Aurora« -











saa følgerjegtilvogns lig Helios,

og svinger Huen over alt vort Tros -

afsted! der er periculum in mora!



Lodder og Bismer, og Linser og Prismer,

Kugle og Kegle, Penduler og Spejle -

Kolber, Retorter, i hele Cohorter -

Chlorsyre, Borsyre! Jod og Brom!

Jern og Chrom!

skynd jer paa Vognene, Timen er kommen -

Logarithme-Tabellen harjegi Lommen!

- Her er endnu en Bøtte tom -

»Cartesius' Djævle«, vil I med, saa kom!

men raab, saa det runger over alle Bøtter!

Hurra, Polytechnicum flytter!



Kor.



Saa Farvel, I gamle Sale,

I som og engang var ny'!

I som hørteØrstedtale,

og fra ham fik Liv og Ry!

Thi saa dybt hans Gransker-Øje

sænktes i Naturens Skjød,

atter let og uden Møje

Tanke-Vældet mod det Høje

som med Springkraft Vej sig brød.



Tak for rige Lærer-Kræfter,

Tak for Hver, som Værket drev -

Hamsom fulgte Ørsted efter,

og vor Jordbunds Saga skrev!









Godt, at Arbejdstimens Klokke

kimed sammen Fleer og Fleer -

Vidskabs Elv bar Lærling-Flokke,

skjøndt saa tæt som Tømmerstokke

pressed' sammen meer og meer!



Recitation.



Tænk nu tilbage

paa Kjøbenhavn fra Anno Ni og Tyve,

da denne Skole var et nyfødt Land -

hin By med Porte, Cisebod og Tran,

med Tællepraas i Borgermandens Stage,

med »Caledonia« som Ene-Drage !

med Drikkevand fra Gadepostens Straaler

- med Kapervogn til Hastighedens Maaler!

en By med Steenbro, saare national,

saavidt den »bugted sig i Bakke, Dal« !

- hvor Kunst paa Friland var en eenlig Spurv,

hvis gyldne Frugter næsten

(naturligvis næst »Hesten«)

var Æblerne paa Gammeltorv!



Ja tænk tilbage,

og sammenlign hin Tid med vore Dage!

Jeg siger ej, atAlter bedre fat,

men der er Meget, som er bedre

end hvad vi tog i Arv fra vore Fædre:

Tran blev til Gas og til elektrisk Blus,

Vandet blev Tindestiger - op til Kvisten!

og Koge-Gassen kom paa Køkkenlisten !









Drivremme kom i Gang, saa Mangt og Meget,

der søgtes udefra, nu er vort Eget -

selv Pantsersærken om en Sejlers Side!

Ja Kul og Damp tog fat, saa Alt fik Fart!

og, blev ej Luften som den rene Lilie,

hvor Tog ad Skinnevejen glide -

hver Jernvej meer, den sanker aabenbart

os Alle nærmere i een Familie,

og en Familie, der kan snakke sammen

heel frydeligt

pr. Telegraf, ja selv pr. Telefon -

at sige naar man taler tydeligt!

Og tænk paa vore Belter, vore Sunde:

Smakken blev Damper, Damperen blev Færge!

Bropillen muredes i Fjordens Dyb,

og Broen selv gav Gjenlyd

ej blot af Vognens Hjul og Hestetramp -

af Togets Susen midt i Bølgens Brusen!

mens trindt i Landet hele Bjerge

af Rug og Hvede tærskes, males, tørres

ved Damp!



Til denne vældige Forandring

gav Polytechnicum sit Contingent,

og - blandt os Danske - rigeligt somIngen -

thi det er Tingen,

athvorpaa Land og Vand der skulde bygges,

udtørres, skaffes Vand, og lægges Skinner,

beregnes, lægges Plan, og Planen lykkes -

dér var det Mænd

fra vore Digler, vore Tegnebrædter,

som gik igjen. -









Thi endeløst mangfoldig som Naturen

er ogvor Videnskab -erselven Bygning,

der altid sætter nye Stokværk paa;

hvor der maa bygges til, hvis Tag maa løftes,

fordi dens Rum blev altfor, altfor smaa

til Mekanik, Fysik, Kemi -

til hvad der hører under corps de genie,

(Geognosi og Mineralogi -)

og alle disse andre »i'er«,

hvorom af visse Grunde helst jeg tier!

Kun HusetsGrundvold, som det Hele bærer,

er gammel, mathematisk og solid:

To Gange To er Fire - kort Euklid!



Og det er egent for vort Studium,

at - mens det deler sig imange Rum,

og bliver dermed ved foruden Ende,

vil dog detsPortealtid væretvende:

den ene vender ind mod Tankens Stilhed,

mod flittig Forsker-Værk, mod Diglens Lue -

den anden mod Maskiner, Damp, og Gas!

det har sin Indgang mod en Arbejdsstue -

sin Udgang mod den travle Arbejdsplads!



Slutnings-Kor.



Lad Slægten skride frem til Kamp,

mod større Maal, ad andre Baner -

thi Viljer løftes ej med Kraner,

og Hjerter renses ej ved Damp -

dog, hvor Naturens Kræfter tæmmes,









og Samliv lettes, Viden fremmes

som i vort Hjemland aldrig før,

vilogfor Trællesind der dæmmes,

og Sump af Fordom lægges tør!



Thi hilse vi med Haab og Mod

vort Lærehjem, det nye, skjønne -

gid Flid og Forsken maa sig lønne

med rige Fund i Overflod!

MensvortAarhundred aftenrødes,

og frem idetsom først skal fødes,

gid gavnrigt Værk maa her faae Flugt,

saaDanmarks Drot og Folkmaa mødes

i Tak for denne Skoles Frugt!


Anden Afdeling.



See, hvor Jorden krænge maa sit Indre,

taale Geologens Spadestik!

Fjerne Stjerner, som i Natten tindre,

spejdes ud af mangt et væbnet Blik!

Dampens Trækdyr gjør af Mile lange

faa Minutter i sit stærke Trav!

Taletouget, Søens Kæmpeslange,

vinder sig i dybe Verdenshav!

Dristig Forsker-Aand og Tanke-Snille

tager i Forhør hvert Fortids-Spor!

Jorden bliver meer og mere lille -

Skaber-Aanden meer og mere stor!









Thi Alt, hvad Gransker-Øjet saae

paa Jord, i Hav, og Himmel,

var til, fra Jorden nyfødt laa

i Kloders rige Vrimmel!

var til fra første Morgenrød,

som Fosterliv i Moderskjød,

i talløs Stim og Stimmel.



Den Lov, somNewtonsStorsyn vandt,

har virket alle Dage;

den Lysets Hast, somRømerfandt,

har graa og gammel Sage;

og Tordenkilen,Ørstedgreb

og til en Folke-Budstik sleb,

slog Gnister langt tilbage.



Ja, Jordens underfulde Text

vor Tanke rastløs følger;

den tyder Plantecellens Væxt,

den maaler Tonens Bølger -

men Livets egen dybe Grund,

detsførste Gnist,detsMorgenstund,

bag tætte Slør sig dølger.



Thi være Tak og Hæderdem,

som reded skjulte Traade,

hver Forsker i vort Fødehjem,

som løste Lovens Gaade -

men KnæfaldHam, som Loven gav,

som risted hver en Runestav,

hans Børn fik Magt at raade!







Lysets Fader, Aanders Aand

sidder end ved Livets Kilde,

virker aarle, virker silde

med almægtig Kunstner-Haand:

Naar hans Højre Buen fører,

Verdner sig som Sandkorn rører

i en evig Klangfigur -

og hans Øre Lovsang hører

fra ennyNatur!