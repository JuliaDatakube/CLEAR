ENVOI DE PRINCETIL CHR. X



Det store, dybe Frafalds Tid er inde,

Troskaben rømmer Rige og Provins,

Vejrhanen piber efter alle Vinde,

og hermed gør jeg Knæfald for en Prins.



Hvor Officerer elskes af de Smukke

som Ubefæstethedens Laas og Lukke,

mens knap de vadmelsklædte Bønder mukke,

blev Vang og Vænge til en Kongevugge!



Men alle Blomster, Prins, blev kvalt af Tjørn

i Kongens Land. Gud ved: en smule Sol

belyser først. . . maaske . . . hans Børnebørn.



Et Drømme-Haandslag - grib det som Symbol,

(der følger Sværd med Skede, Haand med Handske)

til Danmarks yngste - fra den yngste Danske.