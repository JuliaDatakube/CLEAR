Ouvertüre.

(Skrevet som Indlednings-Digt til »Anonym Nytaarsgave for 1832.«)



Ved Aarets Ende træder atter frem

For Eders Kreds den smilende Camene,

Og bygger midt i Eders Hjem

Af Ord og Toner Digtekunstens Scene.

Den kolde Luft, der stjal fra Træets Grene

Det friske Løv, og Nordenvindens Harm,

Der standsed' Bølgen med en mægtig Arm

Og størkned' den til Iis, maa vige

For Sangen, for en letopkiltret Pige.

Hun byder: Luften aander atter varm,

Med friske Farver visne Blade spille,

Og Fuglen synger atter, Bølger trille.



Hun vinker Eder. Følger hendes Fjed!

I denne strenge Tid, da Undergangen

Gigantisk presser ned

Det ypperligste Liv, I glædes ved

Det Liv, det Held, der blomstrer trygt i Sangen!






Forskjelligt er det Stof,

En Digter vælger sig ved Musers Hof.

I muntre Sange synger Sen om Vinen,

Der pressedes paa Skræntninger ved Rhinen.

I dybere, betydningsfulde

Accorder slaaer en Anden Cithren an

Om Moskmas minderige Brand

Og om Geniets Kamp med Iis og Kulde.

Sen synger Hakons Død og Guders Fald

Og Helges Fart til Saxlands Herskerinde.

En anden høitbegavet Skjald

Forherliger et Fiskrleies Minde.



Men Een, hvis Aand, contemplativ,

Dybsindig, reflecterende, tør vove

Ved Lyren at fortolke Sandheds Love,

Han vender sig fra et bevæget Liv

Imod den mindre,

Ideens Verden i hans Indre.

Begrebet, løsnet fra Systemets Tvang,

Er Gjenstand for hans Sang;

Og Reflerionen, som et Frø, en Kjerne,

Slaaer Rødder i hans drømmerige Hjerne,

Og skyder Green og Qviste, Løv og Frugt,

Og af dens Blomster flyder liflig Lugt.






- Alt efter Evne have vi forsøgt

At tækkes Eder, Digtekunstens Venner!

Vi have sværmet, phantaseert og spøgt,

Og skildret Scener af et Liv, I kjender.

Vi have tænksomt sæstet Øiet paa

Den Kunst, vi dyrke, for at fatte

Betydningen af Digtekunstens Skatte,

Og dennes Væsen klarligt at forstaae.



Hvis I vil troe vort Ord, da er det ei

Den strenge Vinter, der idag regjerer.

Til Kilben midt i Skoven gaaer vor Vei,

Hvor Folket atter klyngeviis spadserer.

Og vil I venligst fæste Lid til os,

Da skal I paa en deilig Høstdag lande

Paa Øen Als, hvor Østresaltets Vande

Med lunkne Bølger, Vinteren tiltrods,

Beskylle rundt de græsbeklædte Strande.

Som Fremmede vil vi beskedent see

I Frastand paa de ridderlige Lege,

Men nærved agte paa et ubemærkt maaskee,

Idyllisk stille Liv, dets Vel og Vee,

Paa hvilket Muserne med Griflen pege.



Men I, der ere Venner af vor Kunst,

Betænker, at imens I sidde stille,






I skulle følge rundt med os, der spille.

Bereder Eder da til Musers Gunst!

I bringe Phantasie med Jer! Hvis ikke,

Er det omsonst, en Digters Phantasie

Forsøger Eders Sandser at bestikke.



Tys! med et krastigt Buestrøg forkynder

Orchestret, Ouvertüren er forbi,

Og at vor Forestilling nu begynder.