Oscarshal.



Hvor Klipperammen fatter om Frognerkilens Spejl,

Og Løvgardinet foldes om Skraaningen stejl,

Der klattrer i Terrasser fra Stranden op en Mur,

Et Kunstens "Krybily" i den skjørme Natur.



I Luften Taarnet strækker sin ranke, smalle Krop,

Det frie Norges Banner frit flagrer fra dets. Top,

Og fra Altanen skues et Panorama vidt,

Et Paradis, der lukkes af Granernes Stakit.






Med vimpelsmykte Tinder og gotisk Zirat,

Med spidsbuet Hvælving og Tagværket fladt,

En Borg og et Lysthus omtrent lige ligt,

Fra Midalderstiden et oversat Digt, -



Saadan ser Du Hallen, som Oscar gav sit Navn,

Hvor Kongen søger Hvile i Ensomhedens Favn,

Og nyder Foraarsdagen og drømmer Sommernat,

Og bytter tvende Kroner med een Panamahat.



Men indenfor bag Muren de gamle Konger staa

Med vældige Sølvskæg og Guldharnisk paa;

De minde Kongen om, at de gamle Minders Glands

Forlanger at gjenfødes i den Old, der blev hans.



Og indenfor paa Væggen, der hvidner Fossens Skum,

Og Fyrreskoven aabner sin mørke Helligdom,

Der grønnes Birk i Dale, der graaner Fjeldets Væg,

Og Bjælkehuset rødmer bag den blomstrende Hæg.



Og Billederne tale saa sødt til Kongens Sind

Om Skjønhedens Rige, som Norge slutter ind,

I mangfoldig Vexel af Skygger og af Lys,

Af Livets milde Farver og Naturdødens Gys.






Og indenfor paa Væggen er en anden Billedrad:

Af Bondens jevne Saga er hvert af dem et Blad,

En lille Hverdagsscene fra det sodede Tag,

En rørende Novelle om Folkets Hjertelag.



Og Billederne præge sig dybt i Kongens Bryst,

Saa Folkets Sorg han deler og glædes ved dets Lyst,

Saa Mennesket for Drotten han ikke glemme kan,

Men agter lige med sig den simpleste Mand.



Hil sidde Du, Kong Oscar, i din skjønne Oscarshal!

For kommende Slægter engang den vidne skal,

At Norges unge Kunst Kongen bød være Tolk

For Norges egne Minder, dets Natur og dets Folk.