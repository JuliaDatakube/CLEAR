Danmark.En Jord, af Havets Strømme sildig dukket,Med Havets Bølgetegning paa sit Felt,Af nøgne Klinter, golde Klitter lukket,I mange Lodder delt af Sand og Belt;En Luft, hvis mørke Skysal Stormen fejer;En Sol, som leger Tit bag Taagens Net;Et lille Folk, som lidt i Verden vejerOg nøjes mest med mindre end sin Ret: -Det er vor hele Herlighed! - Vi hakkeEj Guld i Klumper op af Markens Skød;Men vi har nys sat gyldne Neg i Stakke,Som give os og mange Andre Brød.Og har vi ingen snebesaa'de TinderOg ingen Fossers Fald fra Klippehang,Saa har vi Enge, fulde af Kjærminder,Og Bøgeskoven, fuld af Fuglesang.Og Havet, som ombruser os, er Rammen,Hvori det hele Billed lifligt staar;Det fjerner ej, men drager os tilsammen,Det er en Gjenvej kun fra Gaard til Gaard.Lad Sky'r kun flokkes jevnlig paa vor HimmelMed Regn og Slud, med Lyn og Tordenbrag,Desmere blank er Nattens Stjernevrimmel,Desmere lys og frisk vor Solskinsdag.Vi er et lille Folk; - men truer Fare,Saa har vi lært, at Enighed gjør stærk,Saa er vi nok til Danmark at forsvareOg vogte paa vort unge Frihedsværk!Og har vort danske Maal ej brede Vinger,Det er dog vore Hjerters bedste Tolk,Og intet Kor i Verden bedre klingerEnd: Gud velsign Kong Fredrik og hans Folk!