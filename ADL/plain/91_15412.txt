gustaf munch-petersen



samlede skrifter I



KUNST OG KULTUR









INTRODUKTION

Enhver der har læst blot nogle få digte af Gustaf Munch-Petersen, har mærket deres stærke særpræg, og fornemmet, at de falder uden for normerne for dansk lyrik. Han står for sig selv i 1930'rnes danske litteratur og er derfor sjældent blevet retfærdigt placeret; han kan ikke beskrives tilfreds-stillende ud fra danske forudsætninger, dansk tradition.

Hvor revolutionær en digter end er af indstilling og skaberevne, har han dog bevidst eller ubevidst et forhold til samtids og fortids kunst. Ingen er vel så selvstændig, at han ikke har modtaget indtryk af andre inden for sin egen kunstart og de tilgrænsende. Der vil altid være oplevelser af identifikation, selvgenkendelse ved mødet med anden kunst, og man taler i den forbindelse, med større eller mindre ret, ofte om påvirkning.

Som baggrundsbillede for digteren Gustaf Munch-Peter-sen skal i det følgende ridses nogle træk op, som antyder hans kunstneriske placering, uden at der dermed fremsættes påstand om påvirkning eller identifikation.

Han hører naturligt hjemme i modernismen, en fælles-betegnelse for den nyere kunst, som har brudt med den tra-ditionelle skønhedsopfattelse. Inden for modernismen kan man skelne mellem forskellige retninger og skoler, som hver har deres forudsætninger i fortiden. Modernismen somhelhedbetegner oprør og ekspansion, og indledtes i Danmark bevidst og for fulde sejl med Johs. V. Jensen. Efter første verdenskrig får vi en moderat ekspressionisme, som bliver afgørende for den danske moderne tradition. Trediverne bringer en ny social interesse, hvad der i lyrikken fører dels til social-realisme, dels til revolterende eksperimenter,nemlignår det sociale forstås i videre forstand - og her omtrent står Gustaf Munch-Petersen, i nær kontakt med udenlandsk kunst og digtning, især opnået gennem fortrolighed med



svensk kultur, som på det tidspunkt - ligesom i dag - er mere internationalt orienteret end den danske.

En personlighed kalder man det menneske som errodfæsteti sin instinktverden. Dette personlighedsstempel har Gustaf Munch-Petersens forfatterskab, og dertil kommer en intens tidsoplevelse og en hensynsløs vilje til ærligt atudtrykkesamspillet mellem tid og instinkt. Tiden - trediverne

- var et produkt af lykketro og katastrofestemning. Enfornyettro på mennesket gennem psykologien (psykoanalysen), gennem opdagelsen af primitivitetens urkræfter og tillid til socialt reformarbejde - og de bitre politiske og socialerealiteter,som trængte sig på, især udefra: fascisme og nazisme. Det gjaldt en mobilisering af det første mod det sidste. Kunsten blev idealistisk og målet sat højt: at skabemennesker,som kunne nyde godt af de muligheder, som en social revolution ville medføre.

Modernismen i kunsten var allerede en realitet, og deretninger,der stræbte efter en sådan tætføring af liv og kunst, havde krav på naturlig interesse. Det er vanskeligt atudskilleenkelte tendenser og skoler, fordi strømmen går på kryds og tværs verden over, men her skal alligevel tegnes nogle hovedlinier, som løber sammen i Munch-Petersens forfatterskab: denskandinaviske modernisme, med tyngde- punkter i svensk og finiands-svensk poesi og debat, og denangelsaksiske, især som den præges af surrealismen i Paris. Skal man nævne en opmand for dette modernistiske kunst - og livssyn, må det blive Artur Lundkvist, den svenske digter og kritiker, hvis indsats i denne forbindelse vanskeligt kan overvurderes. Hans virksomhed som introducør ogoversætter,og dermed inspirator, er i fuld gang i begyndelsen af 30'rne. Gennem ham formidles mange impulser, også til dansk litteratur.

Den finlandssvenske modernisme konstituerer sig i tyverne med Edith Södergran som den store indgangsskikkelse. I hendes digtning løber erfaringer fra den russiske futurisme og tyske ekspressionisme sammen med en helt personlig jeg-udfoldelse. Her møder man hektiske drømme om et kommende gudsrige, som digteren er redskab for, indtil det



forvandles til "landet som ikke er", hvor Frelseren venter hende med gnistrende krone.

Denne nye kunst er, i lighed med den tyske udformning af ekspressionismen, et rent åndeligt, mystisk forløsende evangelium, er et livsbehov. Elmer Diktonius giver det nye toner af aggressivitet med den berømmelige jaguar som livsaktivitetens symbol. Livet er dynamik:



Detta liv!

detta "att vara mänska"!

att leva - härligt!-

ryggmärgskittlande

sammetslentsmekande

härligt;

(Stenkol, 1927)

Han giver følgende karakteristik af den unge digtning: den "ryms ej i ärvda kläder, den går i lumpor, fattig och vild, den lever naken . . ."

Naturlyrikken får sit nye præg, foruden af EdithSödergran,især af Rabbe Enckell, hvis mere simple, men intense udtrykskunst skønt udgået af andre forudsætninger minder om den engelske imagisme, med dens "rensede" poetiske billeder.



En fågel virkar fina melodier

i vit luft.

Det glimmar blankt

och en blå tråd

hänger stum i luften-

(Landskapet med den dubbla skuggan, 1933)

En lignende naturlyrik, der i øvrigt mindst lige så meget er en jeg-lyrik, finder man i den rigssvenske poesi omkring 1930, hvor gruppenFem ungatræder frem, deriblandt Artur Lundkvist og Harry Martinson. Den første står i sinpersonligeholdning surrealismen og primitivismen nær, titlerne på hans egne første digtsamlinger er betegnende:Glöd(1928),Naket liv(1929). Man mærker Freuds drømmelære, D. H.



Lawrence's driftsevangelium, negerlyrikken, social utopi og jeg-forløsning i de billedmættede digte, men også en mere enkel naturlyrik forekommer; den er dog merefremtrædendei Martinsons bøger. Hos denne vokser en selvgjort drøm, ligeledes baseret på kønsdrift og natur, frem til et budskab, ja ligefrem et menneskeprojekt: det "dynamiskt organiseradenomadlivetpå jorden, växlingarnas människo- projekt. Utvecklingens slutmål kommer att bli den andligt och motionellt universala individen." Det er en vision af menneskeheden som vandrende og søgende efter sandheden og tilværelsens mål, der her får praktisk udformning i troen på "verdensnomaden".

Via Finland kom vel svenskernes interesse for amerikansk lyrik, allerede i 1922 introducerer Diktonius Sandburg, Lee Masters og Ezra Pound iHårda sanger. "Fem unga" gør amerikanerne kendt i Sverige, af poeterne især dem man plejer at kalde Chicago-skolen, hvis åndelige fader er Walt Whitman. Livsberuselsen hos denne, modet til atidentificerejeg'et med menneskeheden i en alt omfattende følelse, går igen hos flere af disse digtere, hvor iblandt tælles Sandburg, Vachel Lindsay, Edgar Lee Masters og Sherwood Anderson, der jo også har skrevet digte.

Nogle af disse forfattere bliver så småt kendt i Danmark i løbet af 30'rne, af Whitman findes dog alleredeoversættelseri forrige århundrede, Gelsteds og Johs. V. Jensens Whitman-oversættelser kommer i 1919, et nyt udvalg i 1929 (Børge Houmann), og i 1933 kommer Frederik Schybergs oversættelse i forbindelse med disputatsen om ham.

Modernismen hos Pound, Eliot, Joyce spiller ikke samme rolle i den her skitserede tendens. Den mere cerebrale poesi harmonerer ikke så vel med den vitale dynamik, der er den anden gruppes kendetegn.

Allerede Whitmans æstetik bryder med de traditionelle normer og baner vej for en ny kunstopfattelse,spontaneiteten;hans digte erdirekteudtryk for ham selv, for alle hans impulser: "When I give, I give myself". Broderskabsfølelsen med livet og masserne tages op af Sandburg, og hosSherwoodAnderson anvises driftudløsningen som vejen til



lykken, en opfattelse der har hans interesse for og kærlighed til negrene som baggrund.

Mens denne gruppe er amerikansk national, bliver en yngre flok halvvejs europæere, dem man kalderemigranterne;det er det store tilløb før og efter 1920 til Paris af unge amerikanere og englændere, og den kulturblanding, der her sætter sig spor i de forskellige kunstarter, kommer til at få langvarig betydning for nyere kunst i verden,indirekteogså for Danmark. Mest omtalt er måske kredsenomkringGertrude Stein, kendt om ikke andet for denindflydelsehun øvede på Hemingway. I øvrigt samledes man om tidsskriftetTransitionog dets redaktør Eugène Jolas, og man prøvede i fællesskab at afstikke retningslinier for en ny kunst.

Det er igen det dynamiske, revolutionære tilværelsessyn, der lægges til grund. Og der er ikke tale om en blot æstetisk revolution, gruppen er også politisk, socialt og økonomisk revolutionær, med udprægede venstresympatier. Manhævderfantasiens subjektive frihed, hævder mystikkens og drømmeverdens ret, i nær forståelse med den stedligefranskesurrealisme, og benytter bl. a. dens litterære metode,automatskriften,den helt spontane skabelsesakt, hvor denkontrollerendeintelligens er sat ud af spillet. Derved kommer naturligvis interessen for psykoanalysen og primitive myter med. Som surrealisterne mener man, at fordybelsen i jeg'et er vejen til det kollektive, og man kan derfor med godsamvittighedkaste sig over den subjektive analyse. Den franske surrealistiske tradition med digtere som Rimbaud,Lautréamont,Nerval kommer til at spille mærkbart ind. Jolas' mål er en kultursyntese af den vesterlandske tekniskecivilisation,Østens filosofi og Afrikas primitivitet.

Ved at skildre dette program er man næsten samtidig kommet til at fremstille surrealismens lære, som især André Breton, grundlæggeren og vedligeholderen af denne sidste for alvor internationale isme, har udformet den: kunstens mål er menneskets frigørelse gennem drøm og fantasi, der betragtes som skabende faktorer. Kunst og livsførelse bliver derfor ét. Poesi er revolte, og man er derfor naturligt allieret



med brødets revolutionære, selv om digterenser af en dybere natur, der skal skabe de mennesker, som kan nyde godt af verdensrevolutionen, somsovjetrevolutionener en forløber for.

For æstetikkens vedkommende får surrealismen sombekendtlangtrækkende virkninger. De gamle skønhedsidealer, "lyrikken", forkastes, og man foretrækker at demonstrere ved at fremhæve det groteske, diabolske, forvrængede.

Transition-gruppen præsenteredes på nordisk grund af den velorienterede Artur Lundkvist i hans essaysamling med den sigende titelAtlantvind(1932) og i avant-gardetidsskriftetKaravan(fra 1933), som han redigerede. Her bragtes ligeledes surrealismens koryfæer i oversættelse.

Karakteristisk for denne retning er den nære samhørighed mellem kunstarterne, især poesien og den bildende kunst. I Danmark er det malerne, der først kommer i kontakt med den internationale bevægelse, danner gruppe og udsender tidsskriftetlinieni forbindelse hermed (1934). Det er Ejler Bille og Richard Mortensen, der præger bladet, og Vilh. Bjerke-Petersen fortsætter året efter med det ligesåkortlevendekonkretion(1935-36). Disse kredse, som Gustaf Munch-Petersen har tilknytning til, har kontakter til Norge og især Sverige, til England og Frankrig, det sidste især gennem tidsskrifterneCahier d'ArtogMinotaure. Dedansketidsskrifter bringer bidrag af Breton, Eluard, Péret, Hugnet, Rimbaud, Lautréamont, Erik Asklund, Lundkvist og Edith Södergran, for at nævne nogle udenlandskedigtere,og af danske Bodil Bech, Hulda Lütken, Schade og Gustaf Munch-Petersen.

Fælles for de sider af modernismen, der her er trukket frem, er betoningen af kunstens umiddelbare forhold tillivetog til tidens virkelighed, gennem subjektiviteten. Målet: at skabe et nyt dynamisk fællesskab. Kunsten er et medium for troen på drømmes og ønskeforestillingers kraft.Kriteriernefor kunsten er ofte ikke æstetiske, kunst skabesspontantud fra stoffet, materialet. For de yderliggående gælder det ikke først og fremmest at skabe kunst i almindeligforstand,men en virkningsfuld manifestation af det personlige.



Værdikriteriet er da udelukkende, hvor dækkende detfærdigeprodukt udtrykker følelsen. Derfor bliver kunstenformeltrevolutionær, og af politisk holdning står kunstnerne langt til venstre med udtalt frontholdning mod nazisme og fascisme. Den mod kommunistpartierne udstrakte håndbetragtesdog af disse med megen skepsis.

Kulturlivet i tredivernes Danmark var et blandet kor, skønt eftertiden sædvanligvis bærer på et stærkt forenklet billede deraf. Man brugte ofte ordene saglighed, tørhed for at karakterisere tiden og dens fremtrædendekulturradikalimse:nøgternheden som kom efter de mere hektiske tyveår, hvor oprøret mod det moralske snerperi og fordommene sætter ind. Kampen standser ikke, men man prøver atbefæstepositionerne. Det er denne tendens Sven MøllerKristensenhar kaldt objektivistisk (Saglighed og anarki,Vindrosen1956, 2).

Ekspressionismen, som af holdning var subjektivistisk, fornyes imidlertid ved tilskud fra psykoanalysen,instinktfrigørelsenfortsætter, primitivismens evangelium gør sig gældende, litterært betegnet gennem interessen for D. H. Lawrence's værker, og denne nye subjektive tendens ersurrealismeninden for kunsten det mest markante udtryk for. Skønt inspirationen hertil væsentlig er ny, fortsættersidstnævntebevægelse altså ekspressionismen idehistorisk set, men foreløbig kommer den ikke til at skabe tradition i samme omfang.

I en sådan kunstnerisk og kulturel sammenhæng, der kun delvis er dansk, må Gustaf Munch-Petersens forfatterskab placeres. Han kan ikke klemmes ind i en skole eller enretningog ønskede ikke selv at blive taget til indtægt for den ene eller den anden isme, hverken litterært eller politisk. Han fulgte sin egen udvikling som menneske og somkunstneri tiltrækning og frastødning af tidens milieu. Det at være sig selv har stået som et vigtigt ideal for ham, og som nomaden tøvede han ikke med at rykke sine teltpæle op og rejse nærmere det mål, hvor hans personlighed kunne udfolde



sig, og hvor han kunne give af sig selv, i kunst og i liv. Vejen kunne han tvivle om, målet tabte han ikke af syne.

Gustaf Munch-Petersen blev født i København den 18. februar 1912 som søn af professor ved Danmarks tekniske højskole Jon Munch-Petersen og den svenske lektor ved Københavns universitet, dr. phil. Valfrid Palmgren Munch- Petersen. Opvæksten i forældrenes meget levendekulturmilieuhar haft umålelig betydning for ham, samtidig med at han måtte reagere meget kraftigt imod det for at finde sig selv, i livførelse og idealer.

Han kom i Henrik Madsens skole (Skt. Jørgensgymnasium)og blev student i 1930. Omfattende læsning, litterær og filosofisk, allerede i gymnasieårene afspejles i hansnotesbøgerfra skoletiden, som er hele citatsamlinger. Med Harald Høffding, husvennen, diskuterede han Spinoza, hans yndlingsfilosof. Det var derfor naturligt, at han eftereksamenlod sig indskrive ved Københavns universitet som psykologistuderende hos professor Rubin og lagde et stort arbejde i filosofikum-undervisningen hos professor Kuhr. Anmeldelsen af dr. Næsgaards Psykoanalyse (se II s. 152) straks i rusåret viser en for en 18-årig usædvanligmodenhedog en køligt-videnskabelig holdning. Han har ikke leget med studierne. Han var dog for urolig oglivshungrendeen natur til at gennemføre et langvarigt studium og gå ind til en borgerlig tilværelse med titel og navneskilt på døren. Nu følger rejseårene.

Han bryder broerne af i april 1932, hvor han tager til Grønland som kryolitarbejder, og frister dér et hårdt og barsk liv, til han i slutningen af august samme år vender hjem. En tid er han indskrevet ved Lunds universitet, hvor han studerer kunsthistorie hos Ragnar Josephson, zoologi hos Hans Wallengren og religionshistorie. Men atter bryder han op, og de følgende år er præget af rejser og ophold i Sverige, Norge, Tyskland og Italien (Sicilien) - England besøger han ikke -, indtil han slår sig ned i Gudhjem på Bornholm, hvor han lever fra hånden og i munden som fisker, maler, digter. Men han ved nu, at det er kunstner



han er, frem for alt andet, trods bekymringer med depraktiskeudgivelsesforhold. Det lykkes ham ikke at få placeret den engelske og den svenske digtsamling hos nogen forlægger, skønt den sidste står for ham som hans kunstneriske pant.

I 1936 giftede han sig med keramikeren Lisbet Hjorth, med hvem han fik to børn, men allerede inden det sidstes fødsel rejste han i 1937 til Spanien som frivillig påregeringssideni borgerkrigen, hvor han kom til at tjenestegøre ved den 11. brigade, Thälmann-bataillonen. Spaniensbrevet (se II s. 157) fortæller noget om motiveringen. Han endte sit liv under tilbagetoget over Ebro ved Baeta-Gandeza fronten den 2. april 1938, kun 26 år gammel.

Som tyveårig debuterer Gustaf Munch-Petersen med digt- samlingendet nøgne menneskeefter at have fået enkelte digte trykt i Vild Hvede. Denne første bog leverer et smukt bevis på sammenhængen i forfatterskabet og personligheden, idet den rummer oplæg til alt det, som udfoldes i defølgendeårs produktion. Her taler en nøgenhedens legionær, der med nøgenhed mener liv og atter liv; der med enumættelighunger vil fortælle om livet, som det kunne være, og udlevere sine medmennesker til det, samtidig med at han selv tilkæmper sig det i oprør mod vanetilværelsen. Hans eget løsrivelsesværk, der er ynglingens vej til selvstændig eksistens, identificeres med hele menneskehedens frigørelse. Han må forkaste de andres regler for, hvordan en nobel tilværelse føres, han vil begynde fra bunden selv; rent, nøgent må det være for at blive hans. Snart er det densejrendebefrier der taler, snart lyder undertoner af splittethed mellem gammel kulturarv og det nye, som han ikke ved hvad er, men som har form af en længsel, der river den fastlagte skæbne løs, men ikke ved hvad den skal gøre ved den. Dertil kommer en skyldfølelse som må overdøves. Mest markant er den titanske drøm om kraftpræstationen,undertidenironisk-humoristisk som lyst til at sparke omkuld, men oftest brændende i ung alvor: løfter om at tage solen ned fra himlen og oplyse alle de mørke huller, om at stjæle gudernes lyn og rense jorden. Det er videre opbruddets



problematik, der redes ud, generationsopgøret, snart med varm forståelse for de ældre, men med ubønhørligt krav til sig selv om at leve sit eget liv, snart med foragt for deadvarenderøster.

Alt levende er godt, hedder det med et næsten William Blake'sk eftertryk, og liv skal leves,



blot dine unge tænder og bid til -

tag store mundfulde

og tak ingen-

(til en ung ven)

Her tales der Johs. V. Jensen'sk om den rå livslyst. Det er ungdom og vrede, om noget er det. Den nyslåede ungdom må gøre sine erobringsforsøg til sandhed og realisere en mennesketype, der med gnistrende hjerne og glasklaretankerblotter og dræber dumheden og sløvheden.Aggressionsdrømmeer resultatet som i det store digtmænd, derforegriberprimitivitetsmotivet i de senere digte og tilmedbelyseren side af digterens personlighed. Hvad der tales om er intellektets skarphed, omsat i billeder af steppens smidige og stærke jægere:



vore øjne skal være smalle og skarpe

som knive at skære med i mørket og byttet-

Kærligheden optager mindre plads i debutbogen. Det er ikke hengivelsens tid, der er ikke råd til hvile, når livet skal jages; og anderledes kan kvinden ikke opfattes her, end som den der tømmer jægerens kogger for pile. Motivet skal senere få en modnere udfoldelse uden at konfliktenegentligforsvinder.

Debuten tegner billedet af et menneske med en ubændig trang til at omfatte det hele, det nærende liv med alle dets skarpe kanter, og feje alt det bort, som vil dæmpe ogberolige.Villighed til at betale omkostningerne herved hører med. At give denne følelse kunstnerisk udtryk kræver en ny digtning, som ikke kan bruge "lyrikken", det ville være at lave livets friske brød til krummer. At tegne arabesker af ord er en opgave for elskovskranke ynglinge. Først når han



knytter hånden i lommen og blæser ad borgerskabet, bliver kunsten atter skøn(medicin).

Er det da lykkedes ham at gøre kunsten skøn? Bogen er usædvanlig ved sin dirrende styrke i ordene, penneprøver i forskellig stil viser det ufærdige og søgende, mensøvngængeragtigtsikkert kan han allerede nu forme strofer af skærende intensitet. Netop hvor nøgenheden er opnået, hvor han "giver sig selv, når han giver". Hvor digtet er etkoncentrataf livsførelsen, sjældent glattet og poleret iudtrykket,men kantet af ung ærlighed.

Det kan ikke undre, at en kunstner af Gustaf Munch- Petersens lægning har langt vanskeligere ved at skabe en roman, tilmed en udviklingsroman, som han har villet medsimon begynder. Romanen kræver formodentlig et vist mål af distancering fra jeg'et, som ikke honoreres her. Trods tydelige forsøg på at skille hovedfiguren ud fra sig selv har han ikke kunnet skabe balance mellem selverkendelsensprocesog romanfigurens eget liv.

Simon er en ung, rigt udrustet mand, hævdes det, som vil finde sin skæbne. Han bryder med sit borgerligetilhørsforholdfor at finde noget, der er stort nok, stærkt nok at bruge kræfterne og livet på, og han er vis på, at tilværelsen rummer noget uendelig stort, blot må han vide så djævelsk sikkert, hvad der er hans vej, han kan ikke finde den, og kan ikke vente på den, deraf hans rastløshed. Han erudmærketfrem for andre ved, at han ejer sig selv, siges det, og han føler sig som en udvalgt. Andre mærker det ogkalderham fyrsten, greven. Han skildres gennem en sjælelig proces, der går fra positur til ærlighed, men det er ikke sandsynliggjort, at denne Simon er så ærlig endda i sin stræben efter at blive "et godt menneske". Han er for heldig og forkælet i sine medmenneskelige forhold. Hvor hans kærlighed til Elisabet kunne blive sat på prøve og hansgodhedrealiseres, ofrer hun sig ganske belejligt for hans bedste.

Han skildres bl. a. gennem forholdet til to kvinder. Inga, den borgerlige pige der vil giftes, kan han ikke lade sig binde af. Den store kærlighed føler han for Elisabet, som



er en frihedsapostel, der netop ikkevilbinde ham. Elisabet er et postulat, emanciperet og moderlig på en gang. At hun bliver sindssyg er vel en antydning og ubevidst forståelse af det urealistiske i hans drøm om og krav til kvinden. Det nævnes blot for en ordens skyld, at problematikkengenfindesi en lang række digte i den følgende tid.

Bogen er ikke hel i støbningen. Mikael-motivet glider f. eks. ud, uden at være udfoldet. Forstillelses- oguærlighedsmotiveter plumret.

Nogle notater blandt Gustaf Munch-Petersens papirer skal hidsættes til belysning af bogens koncipering:

det at ville være et ell. andet - det at søge at narre sig selv til at tro, at man er noget andet, end det man er - og narre andre - fremkalder angst - fremkalder uro - og fjendskab, naar det mislykkes - man slaar knude paa sit liv, og andres - naivitet ingen garanti for ærlighed,ligesaalidt som intelligens - de to ting har intet medærlighedat gøre, hverken fra eller til - een form for mod er vel nok nødvendig; men uærligheden kræver ogsaa mod og kraft.

- skildre en, der gaar i stykker, fordi hans "selvideal" slaar fejl - sværest at narre sig selv end andre, hvis man er intelligent, omvendt sværest at narre andre end sig selv, hvis man er "dum" eller "naiv" -ideal: den fuldt konsekvente ærlighed overfor sig selv og dem man sætter pris paa-

Gustaf Munch-Petersen har ikke forsøgt en egentlig episk form. Mest af alt mindersimon begynderom en drejebog til en film. Et par steder antyder billedsproget, at der er tale om et bevidst forsøg paa at skabe filmiske virkninger (se s. 39 og 48). En flimrende impressionisme isituationerne,de mange replikker peger i samme retning. Enkompositionsskitsetaler omkorte billeder fra barndom ("scener" hjemme; i skole), hvorefter skal følgestørre "aktive" situationer.



Der var da også efter bogens fremkomstforhandlingeri gang om filmatisering af den.

Den er et begavet eksperiment. Mens digtene fra samme tid kan være præcise og indsigtsfulde, er hovedindtrykket af romanen imidlertid umodenhed. En vis bidsk humor forsoner dog en med de mange kejtetheder.

Digtsamlingendet underste land, som må være affattet delvis samtidig med romanen, har, som naturligt er,fællestrækmed den, især gennem motivet: at være udvalgt,udpegettil en mission. Noget nyt er kommet til udfoldelse siden debutsamlingen.det nøgne menneskebetoner digteren selv og hans erkendelse,det underste lander udtryk for den der har fundet; hvilket giver den præg af retorik, hvormed ikke menes noget nedsættende, men en betoning af forholdet digter - publikum. I et titelløst digt, der kun findes som notat, dateret 7 - VIII - 33. ivigtut, hedder det:



jeg har fundet det;

nu:

hensynsløshed ud over alle grænser

mod det jeg hader-,

overbærenhed ud over alle grænser

mod det jeg elsker.

jeg har fundet det

og at glemme det

nu

ville være at dø-

i dag gaar jeg at søge

mine vaaben

og saa-

Det han har fundet er troen på sin opgave: at frigøremennesket,og han har nu en oplevelsesmæssig vished om vejen til det underste land. Landet er det som ligger under og bag alle masker og konventioner, bag alle de unødvendige besværligheder man skaber sig, den sande naturligheds rige, hvor mennesket bareer. Det er nøgenheden der har fået ny betydning. Det er det stumme land før alle ordene,



det er ubevidstheden, uskyldens paradis, der hvor blodet flyder frit mellem alle. Ordene er fra bogens titeldigt, hans mest kendte og oftest citerede, men slet ikke bedste.

Og her intoneres det motiv, der får sin kraftigsteudførelseimod jerusalem: drømmen. "Hvorfor gemmer i jeres drømme -? / hvorfor bærer i ansigter foran jeres drømme -?" Drømmen taler sandt om mennesket og erpagtenmed den glemte uskylds verden.

Mødet med tidens subjektive idealisme, som omtales ovenfor, er kommet som en bekræftelse for ham og har næret erobrerdrømmene. Han har oplevet en dyberemenneskelighedpå vej ind i selvødelæggelsen, som frigørelsen truede med at ende i, den nomadiske uro og livshunger har fundet et land med rige kraftkilder. Billedverdenenvariererlet, men en række digte viser en sammensmeltning af personlige syner og tidens psykologi(slottet, blod, detundersteland).

Der hersker en religiøs tro på det menneskelige og en evangelisk funderet tillid til den ureflekterede godhed - som hos Munch-Petersen næppe er uden indflydelse afGrønbechsfortolkninger -, men samtidig fremholdes sværdets nødvendighed. Nogle må gå forud som en slags martyrer, glemmende egen gråd for andres nød, vendt mod "de store frække"(martyrer). Der tegnes her et omrids af denrevolutionæredrømmer, skarphed og hensynsløshed stiger i takt med kærlighed til idealet. Den politiske venstre-orientering gør sig gældende i denne holdning, men svarer nøje tilpersonlighedensdobbelte rytme af intellekt og mystik, der kan betyde splittelse, men måske er sider af samme sag.Splittelsenviser sig især i de erotiske digte. Vellysten erforløsende,hellig, kvinden er præstinde, driften kultisk; hvor livsbegæret er, opstår visheden. Men han søger bestandig ud over, bag om den enkelte. Den, der ikke er stærk nok og jævnbyrdig i denne store kærlighed, bliver et offer,resultatetopbrud, hvad bl. a. digtetafskedfortæller.

I denne tid formentlig læser Gustaf Munch-PetersenArturLundkvistsAtlantvindog noterer et par udtalelser af ovennævnte Eugène Jolas, som Lundkvist citerer:



only by remaining a poet can he go on throwing disorder and terror into the rank of his contemporaries, livebrutallyagainst the moral feeling of his age and destroy with lyric blast the structure of his society. he must never waver in rejecting the order into which he was born, in opposing the horizontal trusts, the machine-mind, the laws imposed by cretins and psychopaths.

in the new literature we want theimmediate1experience of life. lyric poetry must be a primitive explosion of the enchained impulses of man.

At de udtalelser har ramt Gustaf Munch-Petersen, erforståeligt.Understregningen af at hans opgave erdigterens, at kunsten er revolutionens forbundsfælle, svarer nøje til hans egne overvejelsers resultat, og det æstetiske program i det andet citat er som talt ud af hans mund. Han søger enselvstændigformulering i et ufuldført notat som lyder:

jeg vil gøre mig til en samling øjeblikke -, efter korstoget skal jeg være en anden - og hvert af disse øjeblikke skal det være mig en lys og glad stolthed at betale saa dyrt som muligt og hvert af disse øjeblikke, som maaske ikke bliver mange, skal faa ....

Og svarende til Jolas' æstetiske krav opstiller Munch-Petersenen definition af livet:

"liv" ("livet") er de øjeblikke, hvor al motivering ermeningsløsog overflødig, hvor kraftforbruget er det størst mulige og tilfredsstillelsen den grundigst mulige -

Billedverdenen idet underste lander blevet dristigere, personligere end før. Men den store opdagelse gør den parat til en ny støbning og bereder vejen for det storesurrealistiskeeksperiment, sommod jerusalembetegner. Iforbindelsemed det må omtales nogle hidtil ukendte og mindre kendte tekster, der er medtaget i tillægget til denne



udgave af Gustaf Munch-Petersens arbejder:prosafragmentetfra efteråret 33 og opråbet "kammerater!", der nøje svarer til fortalen i digtsamlingen.

Prosafragmentet, der i øvrigt ikke kan tåle en kunstnerisk bedømmelse, og som i egenskab af ufuldført arbejde heller ikke skal udsættes herfor, er i høj grad oplysende forforståelsenafmod jerusalem, den mærkeligste digtsamling i dansk litteratur. Det skildrer en ung mand, der er søgt op i vildmarkens ensomhed for at finde sig selv, og omsider har oplevet noget, der bedst kan kaldes en mystiskoplevelse,i den rigtige betydning af ordet: "- i otte maaneder havde han forberedt mødet mellem sit eget mysterium og det store mysterium - og nu var det sket - nu var detfærdigt-". Stenka, som han kaldes (nogle steder i fragmentet hedder han stenkarasin, med sidste del af navnetoverstreget.Altså en allusion til den berømmelige russiskerevolutionsheltfra det 17. århundrede), kender nu sin vej, sit mål. Han har erfaret, hvad skæbnen vil med ham, har fået en herlig strid at kæmpe. Han fortæller, at han er taget bort efter at have dræbt sin elskede, et udtryk for at han har dødet selvet, ofret den lille kærlighed for den store.

Mysteriet er gud, frelseren hedder shojo, enkristuslignendeskikkelse. Oplevelsen fremstilles af stenka ifortællingentil manja, hvor han "taler fra sin sjæls underste blomster". Og der udfoldes her en helt personlig mytologi, en forestillingsverden, der skal udtrykke hans religiøseopfattelseog oplevelse af tilværelsen. Et langt stykke følges den i princippet med evangeliets ide. Kristendommenaccepteresikke som den endelige sandhed, men som et sandt princip. Kristus døde for samme sag som Lenin kæmpede for, Lenin er en model af den frelser der må komme.Såledeshedder det i fragmentets afsluttende "trosbekendelse".

Fortællingen om shojo, livets drukkenbolt, jordens frelser, er fremlæggelsen af en indre billedverden, der efterhånden samler sig til en erkendelse og leverer materiale til etdigteriskudformet livssyn, det der fremtræder imod jerusalem.

Shojo var allerførst min mor, dernæst min barndoms konge, beretter stenka. Altså en fantasiens følgesvend, der



snart opfattes somfordringen til ham selv, men han fatter ikke hans krav, shojo er af stadig skiftende natur, et udtryk for den unge fortvivlede søgen. Han forfalsker billedet af ham, selviskheden tager overhånd. Og da shojo, nu en ung skøn prins, en dag forlader ham, vågner angsten. Hanforstår,at han har blandet sin egen sag og menneskehedens sammen, har været en trofast og offervillig jesuit i sin egen tjeneste.

Selverkendelsen gennem den store oplevelse er enbefrielse,han kan nu se sit liv i et videre perspektiv. Erproblemerneløst for stenka, er de det vel ikke ganske for Gustaf Munch-Petersen. Uudfoldet i fragmentet ligger der enidentificeringmellem stenka og shojo, manja kalder stenka drengen af den blå sol, hvad der fremhæver den gamle følelse af selv at være en udvalgt, en frelser, og de følgende digte i tiden viser, at problematikken fortsætter,selviskhedmotiveter ikke nedkæmpet. Den langvarige beskæftigelse dermed viser forfatterskabets høje moralske standard.

Billedverdenen er af barnlig oprindelse, svarer i sin art til det, de franske kalder "le merveilleux", og som spilller en stor rolle i surrealismen. Gustaf Munch-Petersensafhængighedaf denne franske skole har ofte været antydet, men det er kun i princippet der består en tilknytning, hanligneringen af franskmændene, og man vil forgæves lede efter "påvirkning" i billedbrug fra dem. Det fremgår her af fragmentet, atmod jerusalemsforestillingsverden er en helt personlig affære, ikke en litterær. Fantasierne over prinsen, fyrsten, dronningen, den blå-hvide klædning, den blå sol, hele sol-filosofien i indledningen til kap. IIgenfindesi digtsamlingen som elementer i selverkendelsen ogfrelseslæren.Tanken om digteren som myteskaber gennem egen drøm og fantasi har André Breton nok gang på gang fremhævet. Gustaf Munch-Petersen kan eventuelt have fået impulser herfra, direkte eller indirekte, men resultatet er personligt.

Endnu en ting forbinder fragmentet med de øvrigesamtidigearbejder: stenkas tanker i toget, der må forstås som en udformning af oplevelsen i ensomheden. Han har vundet



bekræftelse på sin kunstneriske mission. Kunstens opgave er at frigøre menneskets vældigeskjulte kravom fornuft og retfærdighed, der så længe de ikke er klart erkendt, ytrer sig som uartikuleret destruktionsdrift. De må have et sprog, der kan udtrykke alt, sådan at verdensstupiditeten vil dø og skrankerne brydes ned, ensomheden forsvinde. Der er ingen tvivl om, at Gustaf Munch-Petersen bryder direkte ind i stenka-figuren og taler i eget navn. Hans kunstsprængesimod jerusalempå denne umulige opgave, men som et revolutionerende forsøg på at give det ubevidste mæle må digtene læses. Moralen er, at "ingen er udvalgt, men alle, alle er kaldede."

Sammenholdes dette sidste afsnit af fragmentet medopråbet"kammerater!", får man et indtryk af holdningen til det politiske. Tankegangen i de to stykker svarer nøje til hinanden. Man synes at høre undertoner af en vis tragisk determinisme ved hans betragtning af den truede samtid, men troen på muligheden af menneskeåndens revolution fremhæves. Samfundssynet bygger på respekt for det enkelte menneske, der må være hvad deter. Han har fået klarhed over sin egen sociale placering som kunstner. Det erkunstnerensopgave at sætte mennesker i stand til at nydefrugterneaf den sociale revolution, hvorved det jordiskeparadisskal skabes. På samme tanke bygger fortalen tildigtsamlingen.De to revolutioner er sideordnede og lige vigtige. Kunsten vil forandre livet, og politikken vil forandre verden, hævder Breton i en erklæring om surrealismen og det politiske.

Handler prosafragmentet om stenkas oplevelse, siger fortalen til digtsamlingen noget om digterens beslutning, at vie sit liv til verdens frelse. Baggrunden er en oplevelse af livet i dette ords himmelske betydning, i sammenligning med hvilket den almindelige livsform kun er et surrogat. Dette hentyder uden al tvivl til mystikerens oplevelse, men får sit særpræg ved troen på, at det er muligt, ja,nødvendigtat gøre denne oplevelse til et konstanteksistensgrundlagfor menneskeheden. Det er aktiv mystik som hos Paulus. Og målet fremmes ved at den enkelte nuvælger, vover



springet og ofrer sit liv derpå ved for sit vedkommende at give afkald på den kærlighed, jorden har at give.

Om disse hovedmotiver, selviskheden, engagementet,kærlighedsofretog mystikken, drejermod jerusalemsig.

Den glødende tro er et personligt træk, men sin intensitet får den ved mødet med tiden, troen er mere nødvendig nu end nogensinde, hedder det. Yderligere er holdningen i sig selv karakteristisk for trediverne, en sjælens mystik der støttes af psykoanalysen, af surrealismen, af den politiske idealisme. Men Gustaf Munch-Petersen må selv reagere kraftigt mod tilbøjeligheden til snævregenerationsbestemmelser,da den egentlige oplevelse er bundet til noget som fornemmes som evigt.

"Fremtidens digter vil overvinde den nedslående tanke om den uoprettelige skilsmisse mellem handling og drøm", siger Breton i "Les vases communicants". Poesien er et middel til påvirkning af verden, hævder Rimbaud, den vil forandre verden. Poesi er handling, ikke skildring deraf. Disse definitioner passer for første gang i dansk poesi for alvor på Gustaf Munch-Petersens digte.

Den mystiske oplevelse kaldes i digtene ofte drømmen. Denne udspringer af en indre vished. Den kommendetilstandkaldes jerusalem, og titlens betydning er da ligetil. Den rummer imidlertid også en anden tanke. Livetsapostolskevikar, kalder digteren sig selv i fortalen, en dertilhørermenneskeheden, den der som hin bibelske persondragermod jerusalem og véd, hvad det kommer til at koste ham

Det er værd at bemærke samlingens komposition.

Første del "i dagens lys" rummer digte om denalmindeligevirkelighed, med heftige og satiriske udfald mod det tilfældige, ligegyldige, men viser hvordan det evige kan slå ind i hverdagen: ved den pludselige erkendelse, som duen der strejfer kontorchefens tinding(i onsdags kl. 16¼),ved beruselsen, som hos drukkenskabens apostel, der i sin last er sandere end hverdagsmenneskene(til apostlen søren),ved fællesskabsfølelsen, som i digtet omkobberminearbejderne(præsentation).



Andet afsnit "kødet taler", handler om kærligheden som en mulig vej til det inderste. Holdningen er flertydig. En række digte rummer offermotivet:over havet til elsket fyrstinde, foraar, intermezzoogpaa skovstien. Elskovenbinder,kvindens hånd er scepterglæde. I et billedsprog der står shojo-beretningen nær, talerforaarom den goldeherskerindemed den lille længsel; den perverterede dronningdræbesaf prinsen af den blå måne, som er kærligheden og guds ånde, der befrier de indespærrede elskere til livets forår. I øvrigt en allegori over kunstens forløsende virkning. Ipaa skovstienskildres følelsen af at leve under skæbnensbestemmelse,der er større end den menneskelige lykke. Han tør ikke fristes af kvindens kærlighed, er for spæd til at plukke den mørkerøde blomst før Herrens dag. Han er udpeget til at bære den blå hjelm og den ishvide dolk, offerkniven. Blindheden må bevares. Et ofte genkommende ord for den hellige oplevelse.

Men andre digte i afsnittet taler om den legemligekærlighedsom vejen,mit legemes elskovogmin broder... Her er den spontane hengivelse forløsningen. Det sidste digt er moderne grotesk panteisme.Morgentime, afdelingens sidste digt, viser ham, den udvalgte, som vogter af den storekærlighed.Med den kommer det store fællesskab, ingen er længere udvalgt, alle træk er smeltet sammen til ét ansigt. Og dette digt betegner overgangen til "virkelighedens nat", som de egentlige skildringer af den dybe oplevelse kaldes, til forskel fra "dagens lys". Det første digt fortæller om kongen, den udvalgte, som har aflagt klæderne, hovmodet, og oplevet det egentlige, unio mystica. Det erpersonlighedsudslettelseni mystikken, her oplevet som en prænataltilstand.Hyacint-digtet skildrer frelsen i kærlighed, denordløse,blinde, og medsjælens sangnås bogens højdepunkt, den store drøm om hjemkomsten, sjælens ægteskab med himlen, drømmen realiseret. Mennesketersin drøm.*

Sidste afsnit "frælseren" giver endelig forskellige billeder af frelsen. Kristi legemlige død skinner igennem shojo-digtet,*For nærmere fortolkning, se Digt oglæser, s. 118 ff. Gyldendal 1958.





livets venten på forløsningen i det næste, offerdøden som frelsens forudsætning iung martyr. Iørkensanghedder det, at hver enkelt er frelseren, hvis han vil. Og iubetvingeliggenlyder den apokalyptiske stemning. Men indenudgangenklinger endnu engang bundetheden igennem. Kvinden er sejrens overflødige paradis, han har ingen brug for hende selv, men for den kraft der ligger i kærligheden. Det er frygten for den selviske tilfredsstillelse: sig selv igudepragt.Men der ligger en fortvivlet trang til at forene disse ting gemt ive over sejren!, og de engelske digte, der slutter bogen, bringer ingen løsning.Early morningtaler om viljen til gud og understreger igen følelsen af at være udvalgt, og det sidste digt rummer en identifikation med frelseren. Det rører ved et ejendommeligt træk i bogen. Der findes en tydelig trang til identifikation, med andre, med frelseren, side om side med et behov for personlig integritet, dendyrtpansredefrihed(ung martyr), ligesom billedet af detlukkedeæg, en flere gange tilbagevendende forestilling, peger samme vej. Isjælens sangtaler sjælen, men jeg-følelsen er tydelig, skønt digtet tilstræber noget upersonligt. Detforsoneskun i nogen grad af tanken om det underste land, hvor blodet flyder frit mellem alle. Derfor bærer samlingen præg af en ikke afsluttet kamp, hvad også den følgende tids digte viser.

mod jerusalemer kunstnerisk et ekstremt forsøg, enlidenskabeligblottelse af personlige, til dels helt privatebilleder,i en tro på derved at kunne skabe en universel myte. Så hensynsløst ærlig er bogen, at den ikke lod sig forstå ved sin fremkomst, men måtte døje mange bemærkninger som nu virker dumme og flabede. Den er vel ikke kunstnerisk fuldstøbt, men vanskelig at vurdere efter fortjeneste i samme grad som den falder uden for normen for dansk poesi. Den er et højdepunkt i forfatterskabet, måske ikke i kvalitet, men i lidenskab og selvopgør, er brændpunkt, uden hvilket man ikke forstår forløbet i hans kunst og densholdning.Kender man kun digteren fra "Udvalgte digte", hvor samlingen ikke er repræsenteret med mere end tre og et halvt digt, har man fået et utilstrækkeligt billede af ham.



Der er slet ikke tale om surrealistisk automatskrift, om end det myldrer med spontane billeder. Det er envelovervejetattak på den traditionelle poesi, men næppe for det kunstneriske eksperiments skyld - man finder ingen dyrkelse af poesien -, poesien er et middel til blottelse af menneskets og tilværelsens inderste.

Sproget er naturligvis ikke i bund og grund selvskabt, tydeligst klinger vel Bibelen igennem, men det er samtidig en radikal omstøbning af dens billeder, svarende tilromantikkensforsøg på at skabe en tidssvarendeforestillingsverden.Det er kendt, at surrealismen formelt ligner denlitterærebarok med sine sammenligninger og komposita. Men modernismen går videre i sin bevidste blanding af det platte og det ophøjede, som f. eks. ijulesol, hvor solen ses som en mund der ryger cigar og sender røgen som soltoner ned til jordens stupiditet gennem granerne. Det er en blanding af tænkte, måske drømte, og sete billeder. Det groteske er et almindeligt anvendt virkemiddel. Erotiske billeder afchockvirkninghører med. "Le merveilleux" er omtalt.

Søger man litterære fortilfælde for forestillingerne om sammensmeltningsoplevelsen, skal man gå til mystikerne. Ægteskabsforestillingen frasjælens sanger ældgammel, via Højsangen udbredes den i den kristne mystik, på dansk grund giver Brorsons længselssalmer gode eksempler. Hos Novalis findes den i hans "Hymnen an die Nacht" (oversat af Harald Vilstrup), som byder mange ligheder med Munch- Petersens digt.

Sjælens dunkle nat er fællestema for adskillige, Juan de la Cruz (oversat af Gigas) bør nævnes. Når Teresa de Jesus skal skildre oplevelserne i sjælens slot tyer hun til billeder som i struktur og materiale svarer nøje til mystikken imod jerusalem. William Blake's jerusalem-forestilling har lighed med Munch-Petersens. Whitmans alfølelse svarer til den danske digters. Orientalske religioner kan opvise lignende træk. Meget kunne trækkes frem, men lad disse antydninger stå for deres tilfældige værd og blot være vidnesbyrd - ikke om afsmitning, men om autenticiteten af Munch-Petersens oplevelse.



Et andet træk som peger bort fra litterær påvirkning, er den oplagte indre sammenhæng i de fleste af digterensbilleder.De udspringer af sjælelige strukturer. Pladsen tillader ikke en nærmere dokumentation end de spredtebemærkninger,der allerede er faldet, men den opmærksomme læser kan, om han vil, samle elementerne i digterens billedverdengennemderes mange variationer og føre dem tilbage til et fåtal grundlæggende oplevelser, der svarer til personlighedens egenart.

Den megen tale om religiøs mystik og deraf udspringende handlingstrang vil formentlig klinge ilde i manges ører, som bærer på et ensidigt billede af trediverne og finder nemme sammenhænge mellem mystik og den specieltgermanskeinstinktdyrkelse, som udartede i nazismen. Atinstinktdyrkelsekan føre til nazisme, bør ikke lastesinstinkterne,men kun nazisterne. Desuden er der dels ikke tale om handlingsmystik i forfatterskabet, og dels klingerpersonlighedenssoberhed uafviseligt igennem selv de farligsteekspeditionerned i det dunkle land.

Digtene omkringmod jerusalemhar, som rimeligt er, samme motivkreds som samlingens, men i varieretudformning.mit liver en ganske enkel og nøgen anråbelse om guds nærhed, den store oplevelse. I de dræbende milgennemdisse timer af tavshed, stumhed, er livet næstenuudholdeligt.Digtet er centralt, også ved sit oplæg til de sidste digte. Stilen er i denne tid vekslende, i søgen efter nytudtryk,hvad der igen ikke blot viser trang til eksperiment, men hænger sammen med vekslende tolkningsforsøg hos digteren. Nogle digte slutter sig nært til billedverdenen i samlingen med de personlige visioner, nogle medudgangspunkti gennemskuelige reelle situationer som morgenteen isommergudens the, hvortil kommer memorering af erotiske drømme, nogle med naturiagttagelse, f. eks. imorgenens bad. Realiteter fra yderverdenen optræder hyppigere, men samtidig mærkes en tendens mod det uartikuleredeformsprog,tydeligst i digtetklippe. Er det for dristigt at antage, at det ikke er uden sammenhæng med en vågnende tvivl på



jeg-universets gyldighed og en deraf opstået trang tilkonkretion?I den animalske groteskepreludium for. . . råder endnu vished om vejen til viden om ens bestemmelse. Den går indad i instinktverdenen og findes gennem søvnen,drømmen.I søvnens træ i dalen på himlens ø sidder denlanghåredesovende abe, og i dette tropiske urtidslandskab ligger også den rette sikkerheds krokodille på stenen, hvor digterens skæbnetegn står skrevet. I abens halespids hænger visdommens røde dråbe.

Ibarktegnertvivlen udtalt: skalminedrømme frelse eller fortabe menneskene? Det næsten dæmoniskeelskedevariereratter kærlighedsmotivet. Hun kan ikke tåle hengivelsen til det grænseløse rige hinsides godt og ondt. Det kan være en verden som er farlig for andre. Menneskeslægten kan ikke bære ret megen virkelighed, siger en anden mystiker, T. S. Eliot. Der er med disse digte ikke tale om en forladt position i den forstand, at synet på frelsen forlades. Men digtetallerøber en egen usikkerhed. Selviskhedmotivet igen.

Forenklingsforsøgene er måske ikke derved fuldtforklaret.Der er ikke blot tale om en tilbagevenden til stilen før det store eksperiment, nyt er kommet til, måske fordybelse i svensk og finlandssvensk poesi, hvad digtene til Harry Martinson og Edith Södergran kunne tyde på, det sommåskespringer frem medsolen finns. Men inden da foreligger et nyt eksperiment, de engelske digte, hvis hovedmasse sandsynligvis er affattet i løbet af sommeren 1934 og altså stårmod jerusalemnær. At Gustaf Munch-Petersen skriver svenske digte, er umiddelbart forklarligt ud fra hanssvenskeafstamning, men hvordan forklareblack god's stone'stilblivelse? Ønske om større virkekreds er vel den mestnærliggendeårsag, men han søgte så vidt vides kun at få manuskriptet udgivet herhjemme - og forgæves.Samstemthedmed den angelsaksiske modernisme kan have gjortengelsktil et naturligt udtryk for ham, negerdigtningens og primitivismens sprog. Det arkaiserede præg over Gustaf Munch-Petersens engelsk lader sig måske forklare ud fra hans intense og langvarige beskæftigelse med Shakespeare.



Poeter er i almindelighed mere end nogen andre bundet til deres modersmål. Men der er noget karakteristisk i, at netop denne digter forsøger sig i flere sprog. Han har kun lidt tilovers for den danske tradition, hans åndelige milieu er internationalt, ligesom den kunstretning han har berøring med. Som kunstner hører han desuden til den type, der ikke eksperimenterermedsproget, menpå trods afsproget.Sprogeter et redskab, og han kan fortvivle over ordenesfattigdom,men han søger ikke til sprogets rod, har ikke noget skabende forhold til den intime tone i dansk, er ikke bundet til den i lyst og nød, som flertallet af vore digtere, og det er ikke ordene som organisme der inspirerer ham, det er ideer. Også en grund til, at det er omsonst at gå på jagt hos ham efter lån fra andre digtere.

Denne holdning til sproget giver hans digtning endnu et særpræg, der kan vise sig som usikkerhed, sprogblanding (et antal svecismer præger isærmod jerusalem), men også som suverænitet. For en digter med en sådan, delsopvækstbegrundet,dels typebestemt indstilling er springet til et helt andet sprog, det engelske, ikke så vovelig en affære som for den, hvis hjemfølelse i tilværelsen er knyttet til ordet og dets tradition.

Black god's stoneer af holdning ikke noget helstøbt værk, det pendler som oven omtalte digte mellem visheden og tvivlen. I det første forhold ligner det eksperimentet medmod jerusalemog er et nyt forsøg på at skabe en myte ud af den dunkle, stumme verden: en realisering af mørkets metafor. Den sorte gud er altings ophav, før Jehova, Kristus og alle de mindre guder, kærlighedens, lykkens osv. Blodets gud i menneskets bryst. Bogen rummer en hektisk tilslutning og bekendelse til det primitive, og det vokser stedvis ud til en myte om det mørke folk, som står fjendsk over for deblegblodede,den degenererede civilisation. Det sker underbilledetaf en stamme af jægere og krigere, og vi hørerhøvdingensbudskab: den oprejste viljes ventende tavshed. Denne venten i viljen er en central holdning. Menkonfliktstoffetdominerer.

Titlens "the stone" må forstås som offersten (segood-bye,



in the glade), og her røbes bogens problem, en variation af tidligere motiver: den ubarmhjertige kærlighed, drøm-virkelighed,skærpet til modsætningen sejr - angst, livsvilje - dødsdrift. Man finder en holdning af frysende foragt, der kan slå over i en mørk, destruktiv og tøjlesløs vilje. Det er vel den uroligt bespændte venten før handlingen, tøven om vejen til realisation af instinkterne, bevidsthed om faren ved de dunkle kræfter, der giver disse udslag.

De mest fængslende digte i denne samling er måskesong of the lonesome warrior, voice of man, my prayerogproposal.Det første er en bekendelse til handlingen, medafvisningaf den søgende holdning. Det andet er udtryk for, at han nu er ren skæbne, og opviser en næsten hudløsintegritetsfornemmelse.Venten har sin tid, og indtræderopfyldelsenikke, forvandles den opsparede energi til blind handlen. De sidste digte indbefatter et erotisk motiv: at finde den rette for sammen i kærligheden at opleve gud: de skal avle den prins der skal frelse verden, et udtryk for at digteren får den endegyldige vished gennem kærligheden; da kan han vove livet og friste sin isnende skæbne.my prayerer den skabendes bøn: at kunne tolke tilværelsen og bekæmpefrygten,ensomheden hos alle gennem skaberviljen. Man kan læse en hel poetik ud af dette digt. Føj dertilerkendelsesdigtetwhat is there, der taler om det enkle og dog såkompliceredeliv: stadig at give sig selv og stadig blive født påny, stadig at være for svag og stadig at være stærkere end sig selv.

Sidst i samlingen er stillet digtetfinished, der har form som et ultimatum. Nu er situationen tilspidset i en sådan grad, at valget ikke kan udsættes. Digtet er ejendommeligt ved at være ren følelse, alt kan skabes nu, det gælder alt eller intet, det nye liv eller den golde død. Det kan læses som en kulmination af bogens konfliktstof; alle overlæg, al venten, al problematik er skudt til side, nu skal den nye værdi, den nye målestok, den store forvandling vælges. Og dette nye opbrud er nok en bitter kalk der må drikkes, men har også sin jubel i visheden om, at solen findes.

Dødsviljen er uvirkelighed: "do walk silent the way of



your deepest being - nothing there is to change - the will of the sun and the unconquerable blood is to you -".

Med den svenske digtsamling, hvis hovedpart er skrevet under en raptus i september-oktober 1935, kort efter desenesteengelske, er forsøgene på at skabe sammenhængende myter opgivet, og en ny mere nøgen og direkte poesi er resultatet. Solen, som figurerer i titlen, er ikke nogen ny forestilling hos Gustaf Munch-Petersen. Den er kravets sol, kærlighedens, godhedens, vejenes, livets sol, for nu atmedtagealle bestemmelserne af den fra prosafragmentetsbetragtninger(se II, s. 125).

Titlen er bekræftelse og besværgelse; solen findes, og den skal findes. Vi møder en hungerens poesi, affødt afdrømmen.Samlingens holdning kan fremgå ved sammenstilling af nogle digte.

Drømmen er det første, det inderste, er før kærligheden(drömmen). Den skal modnes i livet. Her er idealet, men livets bitre vilje tillader det ikke, drømmen måtvingestil modning, hvad der skaber angst, der er ikke tid til at vente(kristall). Ligesom frugten må begynde at hade sin rod,fordisolen og varmen endnu er fjern og blomstringenudebliver(frukten), således er digteren håbløst rede hver time. Samlingen rummer en række tilløb til selvportrætter - som næsten hele hans digtning -, ganske præcist har han tegnet sig ind i det gribendediktaren, som med al ønskelig klarhed blotlægger de to vigtigste sider af forfatterskabet. Digteren er bindeleddet mellem nat og dag, mellem essens ogeksistens.Han kan trættes af at vente det, som ikke kanerkendes,kun opleves, men i de store øjeblikke er han blind af solen hinsides tågen. Da afløser lykketårer ventetidens angst. Den anden side er eksistensvalget på liv og død. Handlingslivet. De to sider er uløseligt forbundne. Det er ikke den introverteredes dårlige samvittighed, der tvinger til handling, selv om denne konflikt forekommer ireflekteredeøjeblikke, det er to sideordnede drifter, hvorfor man da heller ikke behøver at søge indviklede forklaringer på Gustaf Munch-Petersens personlige skæbne.



Hungeren har to forklaringer: elskerens utålmodighed, når han ikke er hos den elskede (mystikken), ogrealisationsdriften.Men denne kalder også på angsten, sombesværgesgennem viljen. Angsten kaldes hellig(ångesten), fordi den dækker over, men derved gør opmærksom på, et af de skridt, som er nødvendige. Det er den aktive mystiksproblematik.Der findes kun livets nederlag i dig, eller din tvivlløse åbenhed, siger et digt.

Bogen livssyn er stadig revolutionært med åben mistillid til "umådelig fedme og grænseløs lykke", det borgerlige ideal. Han kan føle sig som ét med verden, hvis udvikling går over barrikader og vanvid, fra mord på lykken til ny død(någonvart). Det er tilværelsens dynamik at den fortsætter, skønt evigt døende - at tro det er det modsatte afdødsdyrkelse.Samlingens sidste digte har især præg af tidsbaggrunden. Livet er truet. Og her som flere steder i øvrigt kommer skæbnemotivet ind. Skæbnerne samler sig, mensmenneskelivetsover. En del af de sene danske digte kredser ommotivet(f. eks.jeg, nødens tryghed, se -!). Digteren føler sig som et skæbnens redskab, men han er selv usikker på sin bestemmelse. Det, som skal give sig så gribende udtryk i den sidste digtsamling. Forfatterskabets indre dialog.

Endnu et motiv frasolen finnsbør nævnes, poesien. Det er karakteristisk, at vi hos Gustaf Munch-Petersen ikke finder poesi om poesi, men nok om kunstneren. Poesi eruløseligtknyttet til den handlende og drømmende digter, og har kun mening som sådan. Kunstneren må skænke liv, male knopper med sit blod og sætte dem på døde kviste.(mänskoord).

En grund foruden de tidligere nævnte til ændringerne i digterens formsprog framod jerusalemtilnitten digteer mistilliden til ordene som udtryksmiddel. Over for den store oplevelse må de tage sig fattige ud: "inför det stora och enkla / äro orden dimmiga / och tonfallet allt -"(ord); "don't believe / one more word / from any lips - / all words are poisoned - / only believe / what your eyes will love, / and your fingers want to touch -"(leaving). Forløbet fra samling



til samling er en forenklingsproces, fra jeg-myterne imod jerusalemogblack god's stonetil den direkte monolog i de svenske og danske digte. I de svenske er der desuden en ansats til noget afgørende nyt, som kommer til atdominerei de nitten digte, nemlig den "objektive" lyrik, hvor sandheden nu bliver tilsansningenssandhed.

Den heroisk-patetiske jeg-lyrik, der jo ikke nødvendigvis er udtryk for selvhævdelse, men for overbevisningen om identiteten mellem jeg'et og den åndelige verden, afløses af en virkeligheds- og naturkontakt, som ikke er plat realisme, men en sjæleligt omsmeltet fænomenverden. Forløbet har sin parallel i Edith Södergrans digtning; efter de visionære digte finder hun kort før sin død, at "nyckeln till allahemligheterligger i gräset i hallonbacken". Har man kaldtjerusalem-digtenesurrealisme, ud fra en æstetisk, ideologisk bestemmelse, fristes man til at kalde de nitten digte imagisme, den retning, som, gennem rensning af sproget, med nye billeder ønsker en tilnærmelse til og enpræsentationaf den ydre virkelighed. Men alligevel er det nokrigtigereat tale om ekspressionisme, da digtene gennemvirkelighedspræsentationensnarere ønsker at skildre en sjælelig bevægelse. Dette fremgår klart ved en analyse af strukturen i de nitten digte, de sidste Gustaf Munch-Petersen nåede at udsende.

"Jeg er en fattig synder, / der søger harmoni", sigerdigtfra samme tid som de nitten, ogsang, indledningsdigtet i samlingen, taler om harmoniens nådegave. Dette digt har den karakteristiske struktur af dialog, af parallellitet,durmoll,tonernes dystre kamp, der ophæves ved harmoniens nådegave: "sandheden hvisker nynnende melodien / i krattet bag grøften". I en lang række digte er strukturen således bevægelse - modbevægelse - udtoning, f. eks. ibølger, rids*, fiskerleje, skæret, vejr. Den næsten fast tilbagevendende udtoning eller opløsning må kunne tydes som et forsøg på forsoning, på harmoni, men det er ikke tilfældigt, at det netop er udtoninger med et ofte tøvende præg over sig. Æstetisk struktur svarer til sjælelig struktur, og denne*For nærmere analyse, se Perspektiv, årg. V nr. 6, s. 16 f.





røbes, hvor digteren taler direkte, f. eks. i bønnen tilmagterne:"Mægtige, brænd eders mærke / dybt ind i mitvaklendesind." I en tid, hvor "menneskenes storme blødende nærmer sig", som det skildres irødt og sort, må han have lys for sit virke, vished om vejen til solen.Brødreåndersolidaritetsfølelseog tro på livets hellige lov, men også enkonstateringaf, at mørkets og dødens stank er realiteter. Hvor er den personlige løsning herpå? Samlingen slutter med billedet af den gnistrende stjerne, der står som et tegn, et himlens blinkende øje. Den ligner en vished; digterenshilsentil sine brødre.

Af bogens direkte bekendende digte mærker manbestræbelsernefor tydning af skæbnen og angsten for at gå gennem livet uden at have sat sig spor. Hvad er livetsmeningmed mig?

Går man uden for digterværket og til det private, kan man sammenholde hermed Gustaf Munch-Petersens sidste brev fra Spanien (se II s. 157). Man fornemmer umiddelbart den stærke personlighed bag ordene, men mærker desuden, at det er et menneske, der motiverer sin skæbne. I øvrigt skal en digters værk ikke bruges til forklaring af digteren selv. Det modsatte perspektiv har større interesse: digterens liv og død kaster lys over hans værk, som må blive det væsentlige for en eftertid. Hans skæbne bekræfter den klare fornemmelse af, at ordene dækker realiteter. Hans digte er oplevelse, ikke tænkning eller konstruktion.

Det er ikke mange digtere forundt at slutte af med mesterværket. Ermod jerusalemhøjdepunktet i kunstnerisk eksperiment og mod, ernitten digtei al dereskomprimeredetæthed det varigste udtryk for Gustaf Munch-Petersenstalent. Begge samlinger har skabt noget nyt i dansk poesi, den sidste bliver den mest levedygtige. Den rager højt op. Det er næppe for meget sagt, at denne digter har indført den egentlige modernisme i Danmark, og hararbejdetmed en konsekvens, der ikke er overgået siden. En modernisme, hvis hovedindhold er, at poesi er handling, en poesi som er sandhed i samme sekund den bliver til, hvad



Tom Kristensen har sagt i sit skønne mindedigt om Gustaf Munch-Petersen:



Her skal vi andre nu vandre

gennem et Ælte af Kunst,

blive en kedelig Gældspost

uden Mæcenernes Gunst,

blive en Støvhob af Gloser

skrevet af Tvang og af Pligt,

medens du hviler, skudt ned, skudt ned,

dit Livs ubesindigste Digt.

Torben Brostrøm.





det nøgne menneskedigteMCMXXXII



vi nøgenhedens legionærer

vi vil underlægge os jorden

og udlevere menneskene til livet-



maaske bliver vor eneste triumf

den,

der strømmer fra vore vædskende saar-

maaske skal verden engang genlyde

af vore sejrende sandalers trampen-








livets mening



jeg arbejder ikke

med mine hænder,

ikke for samfundets forbedring -

jeg driver dagene væk

ved at tænke endeløse tanker.

dagene, der gaar

tomme

uden resultat -

jeg vandrer paa gaderne

dag efter dag -

jeg ser paa menneskene og tvivler - - -

- - - endnu har jeg ikke lært at leve.

endnu har jeg ikke lært at se meningen i det meningsløse:

bare liv -

snart kan jeg atter virke,

atter spænde muskler

atter lade tanker slaas. -

nu ved jeg, at jeg aldrig ser det værste,

aldrig det sidste.

at alt kan leves,

alt skal kun forstaas

for at elskes.

at alt levende er godt.


gamle mødre



- tunge, store, vuggende med tynde, frysende frakker

rokker mødrene ind i mælkeudsalgene,

viktualieforretningerne,

konfektionsmagasinerne-

- hastige blikke i voksdugstasker,







blanke tasker med mange femører,

toører,

femogtyveører -

sukkende blikke i letteportemonnæer-

forsigtige spørgsmaal:

om der ikke var noget billigere,

mindre portioner, der ikke kostede saa meget -



- tunge, fulde af stædige, gnavende tanker,

tunge af livløst liv rokker mødrene hjem -

hjem til vaade, plettede bleer -

hjem til lange, spørgende, ængstelige børneblikke -

store barneøjne -

værelser med kold mados - med klamme, uredte senge -

graa trætte øjne tvinges hen til vækkeuret -

mænd kommer hjem -

mænd med haarde arbejdsskridt -

med stærke arbejdshænder -

haarde, stærke, sultne ansigter med genert-venlige stemmer-



haarde, graadige øjne glider skuffede væk,

væk fra hængende arme -

fra slatne, hængende bryster -

manden -

urolige blikke -

efter penge - efter de sidste tynde laser af venlige ord -

efter hvile - efter sengen -

urolige blikke -

(sengen -)

allerede fire børn -



tunge, store, gnavende tanker -

tunge, store, vuggende mødre -


fiskerne danser paa kroen



- man kan høre det henne paa gaden

og nede paa havnepladsen:

for fiskerne danser paa kroen -







- og herre min gud, hvor de danser

som store petroljumsmotorer

og tønder paa vej nedad trappen.

det er kraftige ben der dunker,

saa pigerne sveder af lykke.

hvor er han dog stærk og flot,

og saa faar han fisk og penge.

naar hun trykker forsigtigt med laaret,

hun hører det rasle af sølv,

og en rødskægget, hornagtig haand,

den klemmer og kniber og søger -

og sværmen ruller langs gulvet

og bræddernesom dæk. -



- violinerne gnider og piber,

musikanternes glas, de er tomme,

men øllerne bobler og skvulper

og rinder i brune halse

saa adamsæblerne hopper

og benene træder i takt.

for fiskerne danser paa kroen

saa sveden siver og pibler,

og øjne og legemer mødes,

mens sværmen ruller langs gulvet

og brædderne duver som dæk.


fattigt liv



der er dem,

der hver nat hviler paa samme gren

og kun spiser af det rette fad.



der er dem,

der hver morgen synger den samme sang

og altid til samme elskede,

altid kun til een gud.







der er dem,

der kun følger een vej over jorden;

de frygter kun een død

og de lever kun eet liv.


søvnen



jeg elsker dig ikke,

men jeg vil komme til dig

en dag,

naar vinden hænger dovent højt oppe over solen,

som et barn, der har leget sig træt -



jeg vil komme til dig paa stranden,

hvor klipperne ligger som løs varm aske paa vandet,

og havet er som bleggrønt lys,

der forsigtigt er hældt ud over jorden -



den dag skal du ligge som en bølge,

af hvis rene skum

livet har skabt dine lænder -



jeg elsker dig ikke,

men jeg vil komme til dig den dag

og trykke mine brændende øjne

mod dit dybe svale skød -


omvendelsen



vi forstod intet,

vidste intet,

og vi trøstede hinanden

vi tvivlede sammen -

men en dag

blev min verden klar,

og min himmel lys og varm -

den dag

saa jeg,







jeg hørte det,

og jeg forstod,

hvorfor jorden før var graa,

og hvorfor himlen nu var lys -



der intet forstod -

jeg vilde frelse dem;

men de

rystede paa hovedet,

og jeg

fik haan i stemmen.


det ægte



tro ikke,

at de blødt klingende toner

er fra de sarteste strenge -

tro hellere

de skarpe og kolde toner,

naar strenge spændes for haardt -

tro ikke,

at de drønende slag

kommer fra de stærkeste vinger -

tro hellere

den krampagtige hvile,

før skrænten rasler i havet.


banalt



firkantet kvinde

i et vindue -

grønt gummiforklæde -

sværmeriske øjne

ser ned paa en lille sort hund

ved en lygtepæl. -

bare blaa arme

af og til







er hun bøjet

over en hvid kold blank spand -

hun vrider kluden -

hvidt sæbevand

staar i fine haarde straaler

ud mellem røde fingre,

som mælk af en kos patter -

kluden er en chemise,

den øverste halvdel af en. -

hvid chemise over hvide skuldre -

himmelblaa kittel har hun. -

noget af haaret er faldet ned i panden

ruderne er snart blanke;

hun ser igennem dem.

stolt -

saa glider hun bort fra vinduet

med et blødt hop

ind bagved -

bare et nypudset vindue

overfor.


alligevel



jeg vaklede rundt i mørke,

og jeg frøs.



jeg havde slaaet dem,

jeg holdt af.



jeg havde stjaalet fra dem,

der vilde mig vel.



jeg var ond og grim,

og ingen kvinde vilde smile til mig.



og jeg saa paa mine urene hænder

og græd over mit forspildte liv.







men solen

spredte snavset paa mit ansigt



og jeg saa op,

og jeg saa, at jeg levede.


andre nætter



- vi lagde vore garn og kroge

i stille blankt vand -

vi tog dem igen om morgenen -

saa kunde vandet være

som skraa grønne vægge,

der faldt ned i støv -



- nogle nætter fik vi god fangst -

da saa garnene ud

som svangre kvinders bug -

som store blanke kastanjer paa en snor

krøb krogene med fede daskende fisk

langsomt af vandet,

som saa var stille og blankt -

andre nætter forliste vi garnene -



- vi lagde vore garn og kroge

om aftenen -

om natten gik vi med fugtige øjne

til byen -

vi var nyvaskede og i blaat tøj -

der gik de unge piger

med røde brændende kinder

som moden frugt -



- om morgenen

var der steder udenfor byen,

hvor græsset saa ud,

som om store dyr havde kæmpet der







den nat -

- andre nætter forliste vi garnene -


lisbeth



du er en lille jumbe

med bjælder paa -

muntert trippende hest -

solen glitrer

i kuskens røde fjæs.

hvide syrener -

glade mennesker

snadrer -

mænd og cigarer,

koner med kaffe

og thermosflasker -

søndag.

selvfølgeligt.


menneske



menneske -

om du er stærk, og din stemme høres af mange,

eller du er lille og svag,

om du er dum eller klog,

hvad er det mod alt det andet

i verden -

intet -

bjærgene er høje og lave,

roserne er røde og duftende,

men ogsaa visne og gule -

det er ikke det -

men

at du kan vælte dig i nydelser

og midt i rusen græde taarer,

men

at du kan lide

og af din smerte gøre en hyldestsang til livet






den ny tid



det er liv,

hvor iskolde byger pisker jorden ren

og fri for snavs,

hvor lynene spreder de lyssky taager,

der dækker den gamle lort, i de mørke stuer-

det er liv,

naar de usunde, blege padder,

der lurer med røde øjne,

skrumper ind og revner

i solens brændende, ærlige lys -

vi hader et liv i lavendelduft

medsladrespejlog tre par skørter -

noble herrer med luder om natten

og hestehov igamacher-

vi vil gennemskinnelig klarhed,

vi vil se, hvad der er,

for vi ved,

atespritog etik og jomfrufødsel

er pikanteri for kastrater -

vi ved, at eet rum er nok til to,

petroleumsovn og fedtebrød,

og en seng, hvis de elsker hinanden -

vi ved, hvordan eros er,

og hvordan hun ser ud under tøjet -

vi ved, at de gamle og hengemte lig

stinker værre

end de, der har tørret i solen -

kom frem,

kom ud fra den lunkne og sure luft,

der er mættet med osen fra stjaalne kødben

og drivende tung

af spyttet fra hviskende læber

eller bliv derinde

og kvæl jer selv

i jeres egen giftige aande -

vi vil bruge jer,







vi strør jer ud paa vor magre jord

for at gøde de svage planter -

og naar engang vore frugter modnes,

er luften ren. -


bagefter



- med haarde støvlejærn

vil jeg træde

og dreje min staalhæl rundt -



- der sidder en kvinde og græder

paa en uredt seng -

igaar var lagenerne hvide og glatte,

igaar levede hendes barn -



- med haarde støvlejærn

vil jeg træde

og dreje min staalhæl rundt,

for at kvase det grinende fjæs

paa alle de syge timer,

der slæber sig paa klaprende krykker

bagefter -



- den gule slimede padde,

den vender sig under min hæl,

den yngler med brækket ryg -

den avler

en uendelig sort række nætter

og skrigende dødfødte dage

bagefter -



- der sidder en kvinde og græder -

igaar levede hendes barn -


atten aar



mand og kvinde -

sort firkantet sofa







med blege blomster -

det store lys er slukket -

en svag lampe brænder

gult -



de kysser hinanden

længe -

de knuger hinanden

haardt -

som om der var noget,

der ikke maatte være -



hun har bare skuldre -

bryster

igennem tyndt grønt tøj -

han piller kælent

ved underkjolen -

hun blir rød og alvorlig:

hvor det er svært at være

ung -



maa ikke -

tør ikke -

han kysser længe -

smiler:

det er der jo ikke noget at gøre ved -

hun sukker -



og saa var der ikke mere -


det



ikke den tanke,

at jeg endnu gaar paa stien -

at jeg endnu har den trygge bjærgvæg

ved min side -

at der gror blomster -

og at græsset dæmper skridtets haardhed-







at klippen udstraaler solens varme -

men



at jeg kan træde fejl -

at der er en afgrund -

at jeg maa gaa sikkert,

og at bjærgvæggen ved min side

rykker nærmere kanten, jo længere jeg naar-

at stien bliver haardere,

og skærverne skarpere -

at græsset blir gult,

naar jeg kommer nær solen.


til mine forældre



jeg blev ikke det, i ventede -

jeg blev alt det, i havde frygtet -

i lod mig vokse op

næret ved jeres afsavn.

i opdrog mig med skjulte taarer -

opdrog mig

til at leve jeres liv - fortsætte det -

skal jeg sige:

saadan levede i; i gjorde ret -

altsaa er det godt at leve saadan.

skal jeg?

eller skal jeg dræbe haabet i jer?

fortælle jer, at jeg ikke blev som i -

at min verden er en anden end jeres,

min glæde,

min smerte en anden end jeres -

vil i tro paa min tak til jer?

paa min tak til livet?

eller vil i sige:

han fik alt,

han tog alt af os,

og giver os intet tilbage,

andet end sorg og skuffelse.







jeg ved, i har ret, naar i siger det.

jeg tror, jeg har ret, naar jeg gaar til mit eget land.

men jeg gaar tøvende -

jeg gaar langsomt og tungt -

men jeg tror, jeg skal gaa.


prosa



- jeg synes, de fleste er kloge -

ikke saa glade, men kloge og betænksomme -



- jeg søger en ven -



- han skal gaa med mig i haanden,

- og han skal sige:

jeg ved heller ingenting - forstaar ingenting,

uden at her er smukt lige her - og der ligger

et væltet træ derhenne -

jeg kender ikke til "hvorfor" - ved ikke, hvad

noget er, uden at det er morsomt eller

kedeligt -

og han skal sige: jeg synes, der er meget smukt

og grimt i verden -

- meget andet skal han ikke gøre -



- saadan skal vi gaa -

med hinanden i haanden,

mens vi forsøger at se glade ud,

mens vi viser hinanden det morsomme, grimme,

kedelige

og skønne i verden -


graat



den graa jærnseng,

det graagrønne dæmpede lys

paa den matte graa dør nummer 14 -







med fingre i stram gulgraa hud

gir sygeplejersken mig mit pulver -

min bevidsthed flyder hen

i en tung ulden dis -



saa hører jeg gennem væggen

en pludselig stønnende graad

som et skrig der er sænket ned i vat,

indtil det overmægtige tryk

sprænger de tørre læber fra hinanden -



den tunge pulverdis sejler væk,

og jeg hører kun denne stædige hakkende graad

af og til afbrudt af et gurglende raab -



haarde skridt drøner i linoleumet paa gangen -

graaden hører op,

som naar en kontakt slaas fra -

en rystende klump i graa spændetrøje

bæres forbi uden for -



pulverdisen vælter sig atter ned paa min seng,

og alt, hvad jeg ved,

tynger som et tungt graat tæppe

paa mine øjne -


ro



de røde sole blir smaa og fjerne,

begæret synker sammen som et slattent gummidyr-

sammenklistrede lemmer løsner sig

langsomt bristende -

lykkelige smil med øjnene lukkede -

forsagte kys - ikke som opfordring,

men som: hvor var det dejligt -

haar stryges tilside -

kroppene skubber sig lidt,

saa ingen arme sover







og ingen bryster blir klemt -

nu vil jeg sove!

det vil jeg ogsaa!

alting kører baglæns ud i intet

som en kultraadslampe gløder, før den slukkes-


den store mand



han gaar og sparker

med kæmpeskridt

og træder saa haardt i jorden -

men græsset,

det rejser sig atter op,

hvor han satte sin store fod,

og jorden smiler, som intet var sket,

og blomsterne tænker paa andet -



han gaar og brøler,

med tordenstemme,

saa luften dirrer og skælver -

men skyerne

driver saa roligt forbi,

hvor tordenen rullede før,

og himlen smiler, som intet var sket,

og solen tænker paa andet -


det nye menneske



sandhed -

gnistrende hjærner -

de glasklare, blottende tanker

dræber det dumme og sløve

med snærtende haan -



styrke -

dirrende muskler,

holdt spændt af en benhaard vilje,







langt foran alle de andre -

hør, mængdens raab!



dans -

hvirvlende ben -

med slanke halse og hofter -

rytme, du hidser og dulmer -

se eros' smil!



gud -

blændende liv -

du nøgne og strenge men skønne,

lys gennem skørter og grums!

du giver os alt -


til en ung ven



ord -

det er sutten, som barnet faar, at det ikke skriger-



ord -

det er skøgen for den, som ingen elsker -

det er oldingens stol -



lav ikke livets friske brød til krummer,

at kastes for fremtidens pjuskede fugle -

blot dine unge tænder og bid til -

tag store mundfulde

og tak ingen -



lad havets haarde salte negle rive

i din hud,

at du maa mærke

livets glødende sol -


døden



hvorfor vi lever -

ja -







det hænder, at vi er saa glade, at vi synger -

maaske blir vi saa lykkelige, saa glade,

at vi engang stille gaar vores vej,

af angst for at vi ikke mer skal høre livets unge latter -


mænd



- antilopen vender sine store øjne ud i natten

mod steppens knitrende græs,

der forsigtigt rejser sig bag de sorte blanke klove -

- øjnene vender sig mod græsset,

hvor vinden og maanen drillende bygger antilopefjender,

og den flyver

med de sorte blanke klove trukket højt op under sig

over steppen,

mens angsten som en spore har sat sig paa den hvide hale -



- vi vil ikke, som antilopen,

lytte til maanegræssets leg med steppens vind og kalde tusmørket en overmægtig fjende -

- nej, som nøgne jægere

vil vi bruge mørket,

naar vi, paa ben, der skælver af tilbageholdt styrke,

lister over steppens græs,

som vore fødder trykker til jorden

med lange bløde skridt -



vore øjne

er ikke steppeantilopens store aabne fugleøjne,

der, stive af rædsel, ikke tør se bag sig -

- vore øjne skal være smalle skarpe ridser,

der skjuler

maanens forræderiske leg i regnbuehinden -

- vore øjne skal være smalle og skarpe

som knive, at skære med i mørket og byttet -



- vi kender steppen

og vi er ikke kaade drenge,







der sorgløst vugger frem i løse sadler

paa smaa trippende heste -

- vi kender steppen,

og vi kender vort bytte -

- vi ved, hvordan vi skal tvinge

vore ubændige muskler,

at antilopen ikke hører vore arbejdende pulse-



- vi er mænd -

vi ved, hvorfor tindingerne hamrer sig varme,

lige før vore lange knive skal skære -

- vi er mænd -

vi ved, at maanen, natten og modvinden

kun er til,

som vore knive,

for at tilfredsstille dagens brændende hunger -

at duggen kun falder,

for at svale vore kvinders hede blod,

mens vore skridt kryber over steppen -



dette ved vi,

for vi er mænd med laadne,

blaaskyggede muskler og skarpe smalle øjne,

mænd med lydløse skridt

og kolde hjærner

og hurtige pulsslag -

- vi gør intet, uden at kende grunden,

og vi er stolte derover,

vi er mænd -


havnen



o, havn -

i din lange taalmodige nat

kommer vi,

mens vore skridt

slingrende glemmer havet

for dine gaders faste horisont -







i dit skød kaster vi,

med den riges stolte gestus

vore nærigt opsparede længsler,

vore nætters tænkte glæder -



med dine gavmilde hænders gaver

vækker du

vore, af søernes hamrende slag,

barmhjærtigt døvede tanker,

at vi aldrig maa glemme dig -



o, havn -

i dine lygters overbærende lys

hilser vi dagen

skraalende søvnige lovsange

til dit fede rolige vand -


til mit hoved



jeg er et barn,

der leger med sit legetøj -

mit legetøj:

en bold med øjne i -



jeg triller den

og kaster den mod væggen -

jeg klapper den

og smider den i vandet -



maaske tilsidst

mit legetøj blev ødelagt -

men legetøj

har aldrig holdt saa længe -



maaske tilsidst

jeg tabte det i græsset -

det har jeg glemt,

hvor det blev af tilsidst -







maaske engang

jeg finder det alligevel -

mit legetøj,

hvis det er helt endnu -


læreaar



vore nætter

druknede i vinens sang

og kvindernes skød -



vi haabede,

at kraften vilde komme til os

som en herreløs hund

og lægge sig ved vore fødder -



til nogle af os kom længselen -

den rev vore skæbner løs

og bandt dem som trofæer ved sit bælte -


hvorfor ikke



hvorfor er det ikke

som en lige og velholdt vej,

det hele?

uden for megen færdsel,

uden for meget støv og snavs?

hvorfor staar vi ikke

højt oppe,

for den ene ende

og ser huset, hvor vi skal hen?

uden at behøve at spørge,

hvad det er for et hus,

vi skal til,

og om det er smukt og værd at søges,

og om det er den rigtige vej,

vi gaar paa?

og hvorfor gaar vi ikke om morgenen,







ved solopgang,

naar vore lemmer endnu er friske,

og vi endnu tror, at vi kan naa hjem?

hvorfor ikke?


nat



om natten tvivler vi -



smaa svage mennesker

i store tomme huse -

der er for god plads om natten -

vi kan ikke fylde mørket

med kendte ting -



angsten

kryber som rotter

med lange kolde haler

frem af sorte huler -

angst for det intet,

som vi ikke kender,

ikke ved, er intet -



hvor er mennesker smaa

om natten -


skum



- barhovedet fiskede jeg langs klipperne-

solen dryssede glødende naale

i mit nøgne haar -



- naar stormen har splintret søerne

imod klipperne,

ligger skummet og gynger

som propper paa vandet,

som en løbende piges

korte varme aandedræt -







- barhovedet fiskede jeg langs klipperne -

havets tunge bryster

hævede og sænkede sig søvnigt -

jeg hørte ikke mere skummets bløde rytme,

saa ikke det lette vuggende skum -

jeg saa kød,

jeg saa hvide skuldre -

(solen brændte mit haar) -

blændende hvide, gyngende rygge -



- mine grove brune hænder

lukkede sig om aarerne,

jeg satte foden haardt imod toften -

baaden var nær klipperne -


men nu har jeg en hjærne -



- hvis jeg havde en hjærne,

med tusinde naalfine traade -

- hvis jeg havde en hjærne,

der var glat som et nypillet æg -

- men nu har jeg en hjærne,

der lige netop kan skimte

et lys paa en taaget himmel -

for stærk trods alt til at sove

i en fløjelsblød, vuggende nat -

for træt til at grave sig op

gennem angstens jord tunge lag -


efteraar



det regner - regner -

luften er graa og mælket,

gaderne vaade og kolde,

menneskene blege

og klamme som syge fugle,

jeg gaar og gaar,







men det bare regner,

haabløst -

himlen staar som en mørk mur

mellem os og solen

og varmen.

i husene

ruller folk gardinerne ned

og tænder lys -

paa gaden

slaar mændene kraven op

og staar stille,

saa at tøjet ikke rører ved kroppen-

det er efteraar.


humor



vilde til stjernerne op -

paa stjernerne er der lyst og svalt -

samlede al min kraft,

og jeg sprang saa det sang i verden-

stjernerne fløj mig i møde -

paa stjernerne er der lyst og svalt -

jeg naaede op og saa,

at jeg stod paa jorden og sang -


saltvand



vi leved' i dage

blandt dyngvaade, piskende sejl-

og sorte nætter

i mørke og væltende vand -



vi sled vore hænder til knogler

paa stenhaardt bidende tovværk-

og musklerne sloges fortvivlet

med armtykke, staalkolde kæder-

saa laa vi en time i dvale







som drivvaade, sitrende klude,

der drømte om kvinder og solskin

og skove og fredfyldt idyl -



saa blev vi slængt ud af de næste

til vandet og mørket igen -


inga



da jeg var ti aar,

gik jeg ved stranden

og spændte mine unge muskler

for dig, inga -

jeg vadede mellem sten -

jeg bar tunge kantede sten

til din havn, inga -

jeg med mine bare drengefødder

i det klare tangblomstrende vand -

og du sad og skrævede

med store øjne og faste runde knæ,

mens jeg byggede havn

til dine skibe, inga -

husker du din mors lange skygge paa vandet

og vore røde ansigter,

da vi var ti aar, inga -


lykke



- lykken -,

siger menneskene -

spiser sig mætte

og lægger sig to og to -



- lykke -,

klager de -

og forsøger at drømme sig mætte

og varme -







- lykke -,

raser menneskene -

og maddyngerne kravler

fra den ene side til den anden -



- gudinde -

giv mig kamp - :

sejr eller nederlag -,

og maaske ogsaa

lykke -


jeg bager brød



jeg bager store og haarde brød

til menneskene

med skarp og ram smag -

det er ikke for at de kan blive mætte-

det er for at de kan se,

at ogsaa andre

maa tvinge skarpe mundfulde ned,

der river som sand i tarmene

og som tænderne ikke kan knuse -

for at de kan glædes derved

og faa haarde kæber

at tygge med -


plan



- jeg vil bygge mig et hus -

jeg alene -

jeg skal selv bære stenene -

sveden skal springe som hede kilder

fra mine skuldre -

aarerne skal ligge som tusindaarige træer







paa min pande -

mit hus skal være stort og højt:

større og højere end alle andre -



- naar det engang staar færdigt:

tungt og mægtigt,

vil jeg sparke grundstenene bort

og lade etage efter etage rasle ned,

drønende som gletscherens hule skridt-



- tilsidst skal min latter

sætte sig som en lille nøgen unge

ovenpaa de rygende grusdynger

og grinende pille sig i næsen -


vers



jeg sang til min kære:

hvor er jeg glad!

jeg gik og skød mig,

i kval og pine -

hun takkede herren,

at jeg var glad -


jubel



jeg havde set saa meget stort og højt,

at jeg vilde løbe syngende gennem verden,

saa folk skulde vende sig om

og forstaa, hvad jeg vidste -



og jeg løb - syngende -

og folk vendte sig om,

men de forstod intet,

for der var ingen ord i min sang -

min mund fyldtes med jubel -






intet

- jeg sidder og læser - af og til ser jeg op - mine tanker ruller frem - langsomt og trægt - blødt som giftgas, der sugende stryger henad jorden -- jeg har et eller andet lille saar - en ubetydelig skramme, der mærkes -- nogle dage, sommetider ogsaa nætter, har jeg et saa brændingsbrusende begær - saadan et haab, der gør alt andet meningsløst -- et magtbegær ....: det, jeg vil, blir saa afsindig kolossalt- alt det, jeg maa eje af livet -og her sidder jeg og læser - ryger en cigaret - drikker et glas vin - elsker en kvinde, jeg ikke elsker - og mit saar borer sig ind - og aabner sig igen som tanker -- tanker af samme køn, der intet kan føde -


til en



- dig tør jeg ikke elske -

din store blødtfavnende kærlighed

lægger sig som olje

paa min ungdoms urolige hav -



- mens jeg endnu beruset sover

mellem dine vuggende lemmer,

tømmer du legende

mitkoggerfor pile -



- dig vil jeg ikke elske -

jeg vil se solen gennem brydende søer -

- til de haarde toner fra min bues streng

vil jeg gaa ud at jage livet -


generationer



ordene rakte sig

som beredvillige hænder imod os:







vent

se, i er unge,

se jeres smalle skuldre,

jeres ufærdige træk -

se livet staar undseeligt

som en fremmed blandt jer -

hør jeres tankers hurtige skridt,

naar de flygter for hinanden,

og vent -

lader i nu jeres ord

storme ud over verden,

for at splitte menneskenes ro,

i morgen vil i forgæves lokke dem tilbage-



vi tvivlede -


ideal



jeg er kun menneske,

men jeg skal engang

rive jordens bjerge op

og lade dem rasle

for ørerne af dem, der sover-

jeg er kun menneske,

men jeg skal engang

tage solen ned fra himlen

og lyse i alle mørke huller

med hvidt ubarmhjertigt lys -

jeg er kun menneske,

men jeg skal engang

stjæle gudernes lyn

og feje jorden ren for støv.


en tak



kære -,

jeg ved ikke, om dit sind bærer skjulte saar,







jeg kender ikke dine lyse og mørke timer,

ikke dine hverdage -,



men dine smil -



du tog min uro,

du gav hvile til mit søgende legeme -

af dig fik jeg arbejdets kraft tilbage - ,



og jeg fik dine smil

den nat -


medicin



at tegne arabesker af ord

er elskovskranke ynglinges trøst-



jeg vil hugge sten

og sove -



jeg knytter haanden i lommen

og skyder hatten i nakken,



og kunsten er atter skøn -


den eneste



- min elskede er skøn -

hun vækker med sin skønhed

min attraa's lurende tiger,

og tørrer fraaden af dens mund

med sin skønheds hænder -

- min elskede er stærk -

hun bader mine saarede lemmer

i sin latters stærke hav

og aander sine hede smil







paa mine frysende hænder -

- livet er min unge elskerinde -



- min elskede -

hun er en ung moder,

der længselsfuldt venter sit barn -

min elskede er en skøge -

stolt af sit nøgne legeme,

haaner hun verdens fattige begær -

hun har en nonnes svale øjne,

hendes smil er klosterhavens ro -

- livet er min unge elskerinde -



- jeg elsker en amazone -

der drypper blod fra hendes hests hove -

jeg er hendes træl,

der i snærende tøjler følger hendes rasende ridt-

jeg lytter med straalende øjne

til hendes metalskarpe trodsige raab -

jeg følger min elskede,

indtil solen engang gaar ned,

beskæmmet af glansen

fra hendes kobberrøde syngende spyd -


spinoza



paa dit skarpe tuberkuløse ansigt

laa visdommens ro i vemodige smil -



din godhed

var din races hjælpsomme humor

trænet under inkvisitionens bedske kærtegn-



din tro

havde klarhedens styrke

og forstaaelsens mildhed -






fröding



din stille latter

gjorde andres nagende synder

og forspildte liv

til munter dans paa solgrønne enge-



jeg ser den fortvivlede kamp,

som rev dit eget sind i laser - ,



og jeg tier -



vi er mennesker

hvorfor bebrejde hinanden,

at vi ikke er andet -




digte omkring"det nøgne menneske"


en lykkelig dag



i dag er det en lykkelig dag -

jeg har faaet et nyt slips af gud.

det er rødt og jeg binder det i en stor knude,

en fugl har skidt paa min nye frakke,

paa den højre skulder

paa min grønne frakke,

ja, det er en lykkelig dag.

den var sort, før den blev ny og grøn.

det betyder lykke, saadan noget,

som det med fuglen og slipset. -

jeg blir berømt i dag, sikkert;

det regner, men jeg sidder her

med sort og stærk kaffe -

iskoldt vand og pive

foran mig. -

en lykkelig dag,

med fugle, slips og regnvejr

og kaffe, berømmelse og iskoldt vand,

ja, det er underligt.


underlige farver



saa underlige farver

har jorden

og menneskene -

min hjærne ligger paa en klar sky -

men den ser ikke mig

og min underlige færden -

der i lyset hviler den

og smiler

og forstaar -

men jeg mærker ikke dens smil

og ved ikke, hvad den forstaar -







jeg synes

jorden har saa underlige farver.


jeg har to frakker



jeg har to frakker,

som jeg skifter med -

af elefanthud er den ene,

af sommerfuglens skind den anden.



den første er for graavejr,

og for krigstid;

i slagsmaal,

og blandt onde ord

jeg gaar i elefanthud.



og solskin er det bedste,

for sommerfuglefrakken -

naar jeg er blandt venner,

i tryghed og i ro,

saa blotter jeg mit indre

igennem flor og vinger.



kun een fejl har de begge

ellers saa gode frakker:

jeg ikke selv bestemmer,

naar jeg vil skifte dem.


en borgers livshymne



livet -:



først kommer ungdommen,

som er vore forældres,

og som vi bruger vore barneaar

med at glæde os til -







saa kommer arbejdet,

som kan være kedeligt,

men som er sin egen løn

det er det! -



tilsidst kommer døden,

som vi har lov til

at tro alt om,

hvis vi vil -



tak -




simon begynderMCMXXXIII









I.


peter den stores udenrigspolitik

torsdag morgen klokken ti minutter i ni - simon, sytten aar gammel, gaar ind og sætter sig paa sin plads i tredie gymnasieklasse -

første time dansk, næste time latin, saa spisefrikvarter - en anden trediegymnasielev til simon "hvorfor er du ikke barberet i dag?"

simon som om det var slutkonklusionen i et filosofisksystem"fordi der ikke findes nogen barber for øjeblikket, der er god nok" han gaar langsomt sin vej - tredie time historie -

"vil jørgen petersen klarlægge retningslinierne i peter den stores udenrigspolitik!" "peter den store regerede i rusland fra aaret..."

"jørgen petersen sæt dem ned" - "simon vil de prøve paa at gøre rede for peter den stores udenrigspolitik!"

simon retter paa sig, synligt overrasket - efter at have betænkt sig et øjeblik "nej" - simon ser rolig og glad ud, men han ser hverken paa læreren eller paa klassen -

læreren bekæmper energisk sin overraskelse og siger i næsten samme tonefald som før "vil simon være saa venlig at gøre rede for peter den stores udenrigspolitik!"

simon smiler venligt men lidt irriteret "nej" - læreren forvandler hurtigt sin overraskelse til arrigskab - de andre griner fornøjet som et filmspublikum, deropdager,at skurken i virkeligheden er helt - "vil simon være saa venlig at forlade klassen"

simon rejsende sig "ja" - læreren "og desuden være saa venlig at henvende sig hos rektor"

simon bukker venligt for læreren, mens han ser paa klassen, der stadig ligner et filmspublikum, men nu et, der roligt og tilfreds venter paa den almindelige elskovssceneafslutning -






i simons ører "... henvende sig til rektor... være saa venlig ..."

"nej" simon lukker diskret døren efter sig og gaar ned paa gaden -


depression


en maaned efter -

simon ligger i sengen "jeg gik mig en tur, hr. overlæge, det var egentlig det hele - jeg havde siddet ned i elleve aar, og saa gik jeg en tur"

overlægen "jeg anser dem aldeles ikke for utilregnelig - de er bare overnervøs, og jeg er jo nødt til at kendeaarsagentil denne depression for at kunne hjælpe dem"overlægensansigt siger: "jeg hører paa alt, hvad de siger - jeg tager det ikke som faktiske oplysninger, men som udslag af deres nervøsitet - jeg har treogtyve aars øvelse ioverbærenhed- jeg er meget objektiv"

simon, som om han talte til et lille barn "jeg gik en tur, og jeg er ikke særlig deprimeret - aarsagen, til at jeg gik, var. at jeg syntes, jeg trængte til at gaa"

overlægen "jeg tror, jeg forstaar dem (han klapper simon paa haanden) traf de nogen kvinder i berlin?"

simon svarer ikke (selv gode fædre blir til sidst trætte af at besvare alle de spørgsmaal, som deres begavede børn stiller - trods alt)

"de trænger til ro den første tid, og saa maa de se at faa deres studentereksamen - de er jo velbegavet, og det vil sikkert sætte deres humør op"

simon keder sig synligt "ja ja ja"

overlægen indtrængende men fuldstændig behersket "om ikke andet saa for deres mors skyld, som har arbejdet og opofret sig for at de skulde kunne faa den eksamen - hun var hos mig i dag, og hun græd, hører de, græd" overlægen rejser sig fra sengekanten og retter sig op - inden i simon "to gange er for lidt, græd, græd, græd, græd, jeg vil aldrig sætte mig ned igen"







overlægen vender sig i døren "og saa synes de pludselig det er kedeligt og tager i stedet for til berlin og gaar tur, som de siger - det drejer sig dog kun om fem maaneder, saa er de student og færdig med skolen"

simon rejser sig op i sengen som en, der har set sig rasende paa verdens højeste bjærg "nej seks maaneder"


"frue, deres søn er et meget vanskeligt barn, ja han er jo ogsaa ved at være voksen, og den overgang er jo titbesværlig- men de maa bare endelig ikke tro, at deres søn er et daarligt menneske eller et defekt menneske, han er bare en vanskelig dreng - fjorten dages fred og ro her, og han vil være lige saa sund og normal som hvilken som helst af hans kammerater"

"men hr. overlæge, jeg forstaar det slet ikke, saadan som min mand og jeg har passet paa ham, jeg synes ikke vi har fortjent det af ham, saadan som vi har prøvet paa at gøre det godt for ham paa alle maader - bare han ikke har været sammen med daarlige mennesker i disse ulyksalige dage - hr. overlæge, de tror vel ikke, han har været hos kvinder dernede i berlin, han havde jo ingen penge da han kom tilbage"

"jeg har paa grundlag af mine samtaler med deres søn faaet det indtryk, at han er alt for tilbageholdende ogindesluttettil noget saadant skulde være sandsynligt, og med hensyn til deres søns eksamen, tror jeg, jeg allerede nu kan berolige dem, frue - deres søn skal bare have ro, men nu skal jeg tale med ham igen i morgen, de maa bare ikke være nervøs frue"


simon i sengen, ivrigt "er en maaned kort eller lang tid, frk. mortensen?"

hun smiler nyvasket med hele kroppen "det kommer vel an paa, hvordan man tar det"

simon "ja det tænkte jeg ogsaa"

"frøken mortensen, tror de, jeg er klogere end overlægen?"

"nu gaar jeg, saa skal de være rolig og ligge ned"







simon, idet han lægger sig tilbage i sengen "kan de sige mig, hvorfor jeg ikke skulde ville være student?"

"nej det kan jeg virkelig ikke"

simon er træt og trænger aabenbart til ro "kan man være deprimeret, uden at mærke det?"

frk. mortensen smiler intelligent og kort "god nat"


et aar


den 29 juni blev simon student, ligesom de fleste af hans klassekammerater - efter 3 maaneders sommerferiebegyndtehan at studere jura og et halvt aar efter fik han ug til filosofikum -

studenterforeningen lørdag aften -

simon staar i døren ind til salen - hvis han keder sig, viser han det i alt fald ikke særlig tydeligt - han blir skubbet af de ophedede par, der kommer ud og af de endnu ikkeophededepar, der vil ind og danse og af de letforventningsfuldeog de let skuffede, der søgende gaar frem og tilbage mellem salen og trappen -

"gir du en bajer, simon?"

en anden student "gi en bajer, simon"

en tredie student "gi en bajer"

simon ser op, som om han havde hørt noget forbavsende dumt -

"simon, kender du hende der med det sorte haar og den lyserøde kjole?"

"simon, ved du hvad hun hedder, hende der staar og snakker med ham i kjole?"

"hun er vel nok flot, hvad simon, hende der danser med ham den lange"

simon eftertænksomt "ja, det stod jeg netop og tænkte paa" han gaar hen og bukker for en meget smuk dame med tre kavallerer, danser en dans med hende, sjusket og uden at sige et ord -

paa trappen lidt senere "der har vi simon - gaar du allerede?"







"hov, du simon, du gaar vel ikke?"

"gaar du simon? - du ka' vel gi' en bajer først"


simon, stud. jur., gaar hjem gennem strøget, og kiggersøvnigtpaa luderne og det andet, der er paa gaden efter 12 - simon skal op til filosofikum om 3 uger - der er god tid -


en anden lørdag

studenterforeningen efter et eller andet foredrag - simon danser - hun er lille og spids - spids stemme, spids hage, spidse knæ - simon ser afvekslende paa hendes hage og et eller andet sted hen udenfor bygningen - "studerer de?" "nej, jeg er paa kontor" "har de tagetfilosofikum?" "ja - det var meget interessant, synes de ikke?" "kolossalt"

den spidse "hvad studerer de?" et øjeblik mindre spids "for jeg kan se paa dem, at de studerer et eller andet" simon vilde svare "spørg min far eller en af minekammerater- spidse knæ er ogsaa knæ - jeg studerer sgu ikke jura" - som om det var en højst tvivlsom kompliment til den spidse "jeg studerer jura" - hun blir atter lidt mindre spids - hendes øjne er runde og oljérede - "hvorforstudererde netop jura? forresten - det maa da være vanvittigt interessant" - simon samler sin toga sammen om sig,ligesomhøfligt beklagende sin egen faktiske overlegenhed "frøken - hvis der engang skulde ske det med mig, at jeg blev forelsket ud over alle grænser i verdens skønneste kvinde, saa kunde det være ganske sjov at sige: cand. jur. simon - 13000 aarl. - ikke?"

inden i simon "fy for den lede og alle hans smaa halvstegte undersaatter - tornerose var et vakkert barn, hvis hun bare ikke havde sovet"

til den spidse "de danser glimrende - ved de det selv? tak for dansen"

- hvis hun bare ikke havde sovet - og haft spids hage - og spids stemme - og spidse knæ - og dumme oljérede øjne - men selvfølgeligt, hun havde jo kønnet -






simon gaar hen og sætter sig paa en stol og ser, at klokken er halv et, og at den spidse danser med en herre, og at hun danser daarligt - men selvfølgeligt, hun danser jo med kønnet -

omtrent midt paa gulvet staar en pige med 4-5 herrer omkring sig - hun har overbid og en stemme, der er som meget lyst og meget rent haar - hun ler meget - simon rejser sig hurtigt og gaar ind mellem herrerne og spør hende, om hun vil danse med ham - hun svarer ja, som om, det var dette, at danse med simon, hun egentlig var kommet for og havde ventet paa hele aftenen - de danser to gange, saa kommer de 4 eller 5 herrer og danser med hende i en rækkefølge, som aabenbart er bestemt for længe siden, og hvis anvendelighed er sikkert godtgjort - det viser sig, at hun hedder inga, og at hendestelefonnummerer 1515 - simon gaar hjem og tænker paa disse ting og paa, at der nu kun er fjorten dage til filosofikum, og at der stadig er god tid -

den næste eftermiddag ringer simon hende op - og de gaar paa glyptoteket sammen -


aften


to løveunger - to rovdyrunger leger paa en uendeligsolsitrendesteppe - ingen lyd - fire træer staar eller ligger forudbestemt over luften - det ene tæt ved - tre sortgrønne kroner langt borte eller ingensteds - som billeder, fordi de skal være der - to gamle hviler som en trægtflydende masse i det haarde græs - de ser alvise med smalle øjne mod solen fra den gennemsigtige skygge - deres hvile garanterer mod enhver fare - to unger - lange hop - sammenspændte kolbøtter - kløerne har de aldrig haft brug for - de fine rødstribede spidser er krøbet højt op i de tjattende poter - som skinnende fluer summer deres sagte snerren langs jorden - sletten med den flade solvarmede horisont - ingen fare - langsomt vælter de om paa siden som tunge puder - springer lige op - skindet krøller sig sammen og strækkes stramt ud - dirrende - rent og tørt - et øjeblik blir legen







pludselig doven - med et smelter solen ud til en stribe - de gamle sover - de vrider sig knasende og sukker langt borte - de to vælter sig rundt paa den endnu varme jord - i den bløde kælne luft - de har ingen alder - mørket er ikke farligt -


inga slukker lyset med en lang armbevægelse - strækker skulderen samtidigt - simon rusker i hendes rene tørre



haar - hvor er du dejlig -

inga sagte, meget sagte: ja -

en halv time efter sover hun -

og simon gaar tidligt hjem -


mikael

mikael venter besøg - han ikke alene venter besøg klokken halv otte, men han forbereder modtagelsen af en, der skal komme klokken halv otte - der er ikke særlig rent i mikaels værelse - der er i alt fald ikke gjort rent den dag - der er heller ikke særligt ordentligt, og værelset er heller ikke gjort fint paa nogen særlig maade, der ligger pibeaske i alle askebægerne -

men hvis han, der i sin tid havde konstrueret mikael, da han for enogtyve aar siden blev lavet, nu havde staaet og betragtet dette værelse og dets beboer, vilde han medtilfredshedhave kunnet konstatere, at anordningen, mikael, fungerede upaaklageligt efter konstruktionsplanen - værelset med bord, stol, bogreol og papir og bøgermeddelerog skal meddele, at her bor mikael og kun mikael - mikael, der netop er mikael -

klokken halv otte kommer else - banker paa døren, gaar ind, sætter sig tavs og smilende paa divanen og serbekymrettankefuldt paa mikaels ryg og sorte nakkehaar - hun har kendt ham i fire aar og kendt ham paa de fleste af de maader, else er i stand til at kende mennesker, ikke blot mænd -

hun siger ingenting, og mikael stopper en pibe ogtænderden -






"vil du se nogle nye digte - jeg tror de er gode - ?" hun kigger smilende i manuskripterne - med et smilnøjagtigtmage til det, hvormed hun før havde betragtetmikaelsryg - "ja" hun rækker ham bladene tilbage - "hvad synes du? det er ikke mig, der har skrevet dem - det er en, jeg har opdaget"

ordet opdaget blev udtalt tvivlende ironisk, men saadan at tilhøreren skulde anse ironien for overflødig og selv uskadeliggøre den -

else tænker "mikael har opdaget ham" - hun siger "ja, de er gode" - lidt efter "mikael" -

han vender sig om med den tændte pibe i munden - saa gaar han hen og sætter sig ved siden af hende - han gør det langsomt og ligesom let irriteret - som om han var blevet mindet om noget, han uhyre længe havde tænkt at gøre, naar han ansaa tidspunktet inde - nu var han blevet mindet om det, mens han endnu var i færd med at anse - han sætter sig ved siden af hende, lægger armen om hende og kysser hende - langsomt og ligesom let irriteret - hendes øjne straaler og hendes mund ber -

else ser saadan ud, at mange mænd finder paa at vende sig om efter hende paa gaden - og hun ved, at hun ikkebehøverat sidde alene, naar hun er ude, hvis hun ikke selv vil - men det er noget andet med mikael - hun ved, at han er kræsen - og mikael, han havde for omtrent tre aar siden lagt mærke til, at han havde faaet lavet en kopi af mikael, der spadserede rundt inde i elses hoved, og som varkræsen- d. v. s. han er udmærket klar over, at han egentlig ikke behøver at konstatere det, for paa en vis maade er han jo kræsen -

hun ved ogsaa, at han elsker hende, og hun ved, at hun helst skal smile først eller sige "mikael" eller "kom" eller hun skal bare se paa ham ængsteligt og bekymret - men hun ved ikke, hvorfor hun altid skal et eller andet først -

mikael syntes, det var mindst anstrengende, naar manaldrigrisikerede at anse det rigtige øjeblik inde, uden at det






ogsaa var inde - derfor sætter han saa stor pris paa, at else gør et eller andet, saa at han ved, nu kan du roligt anse tiden moden for handling -

desuden var det saa heldigt, at tiden næsten altid forekom mikael moden, naar han bare var sikker paa, at else, eller hvem det nu var, ogsaa syntes det -

else elsker ham mest af den grund -

"skal vi saa gaa?"

else "hvorhen?"

"bare et sted hen, hvor man kan sidde uden at betale, og hvor der er vin og musik"

mikael tar langsomt, med rolige og smukke bevægelser frakken paa og sætter hatten paa plads over det sorte haar -


inga tænker

"jeg er nu treogtyve aar -

og jeg elsker ham -, elsker simon -

han tænker ikke -, ikke saadan -

og han er nitten aar - og han elsker mig -"

hun blir urolig - hun mærker, hvor hendes tanker fører hende hen -

som en stor tyk kvinde fører en lille hund - hun har været der mange gange før - "ja - jo, han gør - i dag - givet ogsaa i morgen - ogsaa i overmorgen - og om en maaned" hun smiler - hun synes, en maaned er dejligt længe - og den maaned er jo heller ikke begyndt endnu - "om fire aar har simon sin eksamen"

munden er holdt op med at smile, og øjnene ser opad -

"om fire aar -

hvis det gaar, som det skal -

om fire aar er jeg syvogtyve aar - tredive -" hun kaster et blik hen paa spejlet, hvor hun kun ser den modsatte væg af værelset, som om hun der kunde se, hvordan hun vil se ud, naar hun er ... - om fire aar -

hun sparker med foden - korte og hurtige spark - "nej - jeg ved ikke noget om, hvordan med simon om fire aar -"






en ny række spark med foden - "nej, jeg ved det ikke -" foden blir rolig - "ikke bestemt -"

hun sætter fortænderne ned i underlæben, ligesom man lægger albuerne tilrette paa et bord eller et armlæn - "og hvis - hvis han ikke elsker mig til den tid - og selv om han elsker mig om fire aar, og han saa ikke vil..." hun trykker tænderne ned i læben - hun skammer sig ved at tænke ordet tydeligt og bevidst - men det kommer - "hvis han nu elsker mig og alligevel ikke..." hunskammersig et øjeblik endnu - "... vil gifte sig"

nu strømmer tankerne af sted som en bunke tømmer i en elv, naar den lægte, der stoppede det hele, er kommet løs - "simon - han klarer sig altid -" hun finder forskellen, med hensyn til chancer, mellem for gamle kvinder og for gamle mænd, kolossal -

"aah - en mand kan godt blive halvtreds aar, uden at det gør noget" -

"men" hun gir divanen et dundrende knytnæveslag "jeg elsker ham jo -"

punktum -

inga vrider sig længe paa divanen, uden at tænke videre - hun ligesom kører den samme film om og om igen for at lære hver enkelt scene - det er lettere saadan - til sidst er hun lige ved at falde i søvn - saa kommer der et nyt billede - en scene, hun ikke kender - hendes øjne er klare og vaagne i mørket - "og saa denne mikael, som vil have ham til at skrive digte - han har jo sin eksamen - denne mikael - denne lille overkloge kunstmaler - simon skal jo have sin eksamen om fire aar -"

filmen fortsætter med de kendte billeder og ender i et suk og nogle lange sukkende aandedrag, der glider over i snusen og brat afbrydes af et vækkeur klokken syv -


stud. jur. simon


simon sidder i sit værelse med lærebøgerne opslaaede foran sig -







han læser ikke - han fører krig -

han afleverer dolkestød og geværangreb, der vilde have gjort hans forældre tusind gange mere bange, hvis de havde kunnet høre dem, end de i forvejen var -

og have bekræftet de anelser, der holdt inga vaagen og fik hende til at se ud, som om hun ikke fik frisk luft nok -

og dog er det ikke ingas smil og forældrenes uro, han angriber -

han læser for syvende gang et digt, han har skrevet, som mikael endnu ikke har faaet lov at udtale sig om - han synes, han blir stærk af det, at hans udfald blir effektivere

- han hvisker det frem, som om det udelukkende bestod af uartige ord og dødelige fornærmelser -



"mit sind var en mark,

hvori fødder traadte sig spor,

og vindene kastede alle slags frø -,

en mark,

i hvilken vel altid noget groede

af det, der blev saaet -,

om hvilken ingen spurgte,

hvad der engang skulde høstes -



fødder har danset,

og vindene har saaet -

nu er mit sind en vaabensmedie,

hvorfra svært bevæbnede mænd rider ud,

og hvortil de vender tilbage

med brækkede skjolde og stolte øjne -"

han rejser sig op og gaar frem og tilbage i værelset - "gaa - ikke sidde - ikke sidde - er det det værd - altsam- men? at stryge ti aar bort, for at ende som kontorchef med højst tre børn og sikker pension - hvorfor er de ti aar mindre værd, end de ti aar, der kommer efter - er jeg, jeg, jeg, jeg ikke mere værd... er noget offer for stort, hvis jeg kan blive den jeg vil være, for at jeg kan vedkende mig mig selv?" simon gaar hurtigere - han ser paagrammofonen,som en feltherre ser sine soldater plyndre en







erobret by - stolt - han spørger ikke: hvem er det -, hvad er det, jeg skal være for at være den, jeg vil - simon spørger slet ikke - det er ikke svar han søger - simon vil erobre sig selv - efter hver kamp er han sejrer - og hver aften gaar han frem og tilbage i sit værelse -


han sætter sig ned og begynder at læse - som enarbejdsmand,der slaar skærver lige før fyraften - en halv time - "hvorfor -" han ser paa bogen, som om det var en udtraadt skruptudse - "satan - der er saa mange ting, jeg maa vide først - jeg maa være færdig med først -" simon er nitten aar - og klokken er et -

hans forældre: arbejdet! det har hjulpet os gennem alt - hvad havde vi været uden vort arbejde - og hvad havde du selv været, hvis vi ikke havde arbejdet - (ærkeenglengabrieltaler fra raadhustaarnet) arbejd! og du vil finde dig selv, og du vil faa ro i dit sind -

hans far som fader og hans mor som moder:

du er ung - og vi har levet et helt liv - hvordan skulde du kunne forstaa, hvad vi har behøvet et halvt aarhundrede til at lære -

i simon: et helt liv - gaudeamus igitur -


hans mor lukker døren op - "hvorfor gaar du dog ikke i seng, simon - klokken er over et -" simon trækker paa skuldrene -

med ryggen til moren: (hvorfor gaar du dog ikke i seng) "naar jeg veddet, gaar jeg i seng" - hun ryster paahovedetog lukker døren forsigtigt -

og inga:

"elsker du mig?" og han vil kysse hende og sige: hvorfor spør du, du ved det jo - og hun vil saa kysse ham - og han vil gaa fra hende og spørge sig: hvad skal jeg gøre? elsker jeg hende? og han vil svare paa det sidste spørgsmaal og tro, at han saa har besvaret det første ogsaa - indtil næste gang - "jeg maa tale med mikael i morgen" han begynder at klæde sig af -








han kunde selvfølgelig gaa ud og drikke sig fuld med sine venner - men det vilde kun gøre det værre, hvis han ikke blev døddrukken -

han vilde komme hjem hen paa morgenen og finde lys i sin mors værelse, og hun vilde sidde der og bare se paa ham med sine af nattevaagen og overanstrængelse udspilede øjne - og maaske fortælle ham med træt og haabløs stemme, hvad hans far havde sagt, før han gik i seng, at saalænge han boede hjemme - hos dem - og levede af dem ogmoredesig og studerede for deres penge, saa kunde han vel i alt fald tage noget hensyn til dem, om ikke som forældre, saa dog som arbejdere, der arbejder for en, og som man skylder respekt -

saa vilde hun selv maaske tilføje, som hun havde gjort det alle de andre gange: ja, vi forstaar dig ikke, simon, og jeg i alt fald gør, hvad jeg kan for at forstaa dig, hvor fremmed det, du nu gør, det liv, du nu fører, end er os -, ogsaa mig - men jeg kan snart ikke mere - prøve og mislykkes - jeg kan snart heller ikke mere glatte over og glatte over, naar din far er vred - han har jo ogsaa ret, saadan, som hanforstaardet -


simon gaar i seng og sover til langt ud paa formiddagen -

han har lært sig at sove -

simon tænker jo ikke -

ikke saadan -


mikael gaar


mikael og simon i vinhuset -

et langt bord med kaffekopper og vinglas i mængde men yderst faa karafler og kander -

mikael og simon og fem-seks andre -

mikael snakker med den berømte italienske maler - saadan

at udenforstaaende maa faa indtryk af, at mikael ganske vist er mikael, men at han samtidig er den berømte af de to -







- aase til simon - i fortrolighed "kan du se ham, der gaar der -, han er homoseksuel" hun nikker med hoved og mund som for at tilføje: det er han! - simon kaster et blik paa den omtalte "ja" -

aase er let fornærmet "ja -, siger du - er det, fordi du kan se ham, eller fordi du ogsaa tror, han er homoseksuel?"simoner urovækkende nær ved at være overanstrængt "jeg kender ham ikke - skal jeg faa undersøgt, om han erhomoseksuel?" han smiler venligt til aase - hun prøver førstresolutat vende ryggen til ham -

paa hendes anden side sidder ulykkeligvis ikke den kendte forfatter, men hans kone - saa skynder hun sig at skænke simon et par smil, duftende af kvindehaar og hængendehaver- simon stopper pibe -

mikael har afsluttet samtalen med italieneren - han kigger negligerende paa hver enkelt - han er træt i aften - "gode gud, hvor jeg kender dem, simon skal vi gaa?" det er mere end en forespørgsel - "vi kan jo gaa en tur" -

simon hviler sig - han er bange for at gaa - "ikke endnu - vent bare et øjeblik" mikael sætter sig ned - saa rejser han sig op igen "nej nu gaar jeg - gaar du med? -" "vent dog lidt"

- mikael gaar -

for en gangs skyld -


mikael er alene -

gulvet i hans værelse er fire meter langt og tre meter bredt - mikael har vandret op og ned ad dette gulv i to timer nu - timer, der ikke bestaar af tres smaa hoppende minutter - men timer, hvor hans egne vandrende fødder for hvert skridt sparker et lille rødt foster foran sig, der intet siger og gør, kun vrider sig -

denne lille haabløse klat kød, hvori nerverne kravler rundt som maddiker, er mikael uden anskuelser, der intet kanbetydefor ham, uden kunst -, den mikael, som hele hans kraft i aar forgæves har arbejdet paa at faa gemt og pakket ind -







og paa hver dragt, som hans hjærne væver til denne sviende klump, vokser maddikerne, der fylder den ud, sig stadig flere og federe -


mikael er intelligent - de fleste kender kun den mikael, han ønsker at servere for dem -


simons venner


simon staar paa gaden - paa hjørnet - overforkontorbygningen-

med fødderne nede i trafikken, og hans øjne lukker porten op og i -, gir hver enkelt kontordame cyklen i haanden - porten gaar op og i mange gange - klokken er ti minutter over -

en sporvogn tar porten og kontordamerne væk - den kører igen - et kvarter over fire - han vender ryggen til porten - moderne uldslips til 1.85 bag glasruden - i ruden ser han kontordamer cykle bort - inga -

simon ler over hele ansigtet - inga smiler -, for at se glad ud -

der er noget - jo der er - "er du træt, inga?" "ikke særlig"

der er noget - alligevel - de gaar lidt, uden at sige noget - med hver sit ansigt - "er du ked af det i dag?" inga smiler - men hun kan ikke bluffe - "skal vi ikke gaa en tur,simon?" hun opgir at smile - "der er noget, jeg vil sige dig" hun har en rød plet under hvert øje - det faar hun, naar hun er nervøs -, selv om det ikke er meget - hun ser tungt paa ham - "hvor skal du hen i aften?" han er forbavset - og han er glad for, at han er det - han tror, han ved, hvad hun mener -, hvordan hun mener det -

hvad fan'en mener hun? jeg ved det ikke - hvor jeg skal hen i aften - "hvad mener du?"

inga ser hans ansigt - hun kan godt lide, at han ikke vil være ved, at han forstaar - hun siger ingenting - "inga, hvad mener du med det? - hvor jeg skal hen?" -saa kommer







det - "du ved det jo godt - jeg kan jo ikke - saadan hveraften- jeg skal jo passe kontoret - du kan jo sove hele dagen, hvis du vil - jeg kan ikke være oppe hver aften til et, to-tiden,naar jeg skal op klokken syv -"

simon ser først ud som en skoledreng der er hos rektor - efterhaanden, som han bliver helt sikker paa, hvor hun vil hen, ligner han mere og mere en fyrste, der naadigtpaahørerfolkets sædvanlige klager - "det forstaar jeg da godt" "og hvad er det saa for nogle underlige mindreværdigepersoner- i sidder der og hænger hver aften med jeres vin og jeres bohême-snobberi -"

"inga, lad nu vær' og græd' - jeg forstaar godt, hvad du mener -"

inga faar taarer i øjnene -

"og saa bare fordi jeg skal op, skal jeg sidde alene hveraften- det er jo ikke derfor, simon, men de ødelægger dig - du kan jo heller ikke passe dine forelæsninger, og hvad du har, naar du er ude hver aften -"

hun smiler et sekund "vel? - og du faar saa mangeunderligeteorier -, som du slet ikke mener - det kan være meget godt for saadan nogle - som denneher mikael og alle dem -" hun smiler igen

"du er jo meget bedre, simon -"

simon er stadig fyrste -, men en yderst velvillig fyrste -

inga tar ham under armen - "simon i aften skal vi være sammen helt alene"

fyrsten nikker yderst velvilligt -

"ikke, simon?"

"jo" det kommer med et smæld, som naar man lukker en bog i -


om aftenen -

inga er lykkelig - simon er der -

men bagved hendes glæde patruljerer tankerne:

det er kun een aften - hvad vil han helst? - hvis det skulde være hver aften? jeg elsker ham - aah -, disse hanssaakaldte

venner -"








simon gaar hjem med en slags god samvittighed -

"ja, selvfølgelig var hun glad for det - men det er sgu ikke det -

naar jeg har lyst til at tale med de mennesker -

det er jo slet ikke det -, hvor jeg er -

det kommer da ikke det ved, hvorvidt jeg elsker hende eller ej, at jeg taler med mikael og drikker vin - tror hun da ikke, jeg elsker hende -"


"hun er bare lidt skinsyg - forresten vidste jeg godt, at hun ikke kunde lide mig -"

mikael rynker panden "det er da ogsaa forbandet, at jeg ikke kan huske, hvad han derhenne hedder - det var ham, der ga' al den vin den aften nede i vinhuset"

simon ser paa sin kaffekop - den er næsten fuld -


fremtid


man kan altid faa det bedre - man sidder vel aldrig sikkert nok -


angst -

er det nødvendigt at slide og slæbe saa forfærdeligt haardt mer - nu

vi er begge over halvtreds - vi har det jo lige saa godt, som de fleste - og bedre, end mange, mange - ja, de - de har jo ingen børn - de kan sagtens tale - at vi skal nyde livet - skaffe os glæde for alle de aar, vi har arbejdet - det gaar jo ikke -

til næste aar, maaske - naar sven er blevet student -

lad os nu se gertrud gift først -


og børnene -

de begynder at mærke det - nogle gør det - enkelte - de indaander familieangsten -, faar den som krydderi ved maaltiderne -

og som en egen duft bliver den hængende i tøjet -







og de lærer at læse i forældrenes ansigter -

en angst, der ligner vilddyrs vanvidsrædsel for mørket - de lærer at tyde denne duft -

de lytter til samtaler bag lukkede døre -, tonen i delavmæltestemmer -


fattigdom - opløsning - det, som ikke kan overskues -beregnes- fremtiden -

"gode gud, tag du denne dag og den næste ogsaa, og giv os sikkerhed - tag mætheden i dag og søvnen i nat - og giv os sikkerhed - gode gud lad jernbaneskinnerne altid, i alevighed,være paralelle, lad dem aldrig mødes, som vore øjne vil faa os til at tro - vi giver dig, du barmhjærtige vore dage - giv du os saa aaret - tag morgenen og lov osaftenen-"

gud er en naadig gud - han tager gerne dagene ogmorgenen-

"de ved jo ikke, disse mennesker, at aaret aldrig kommer, at aftenen altid vil have en dag foran sig - mine børn -, jeres bøn er hørt -"


" ... ja, han har altid været saadan - lige fra han var ganske lille -

et farligt barn - men begavet er han vel ogsaa - saadan"

"naah, det gaar nok, skal de se - han er jo kun nitten aar -

der kan ske saa meget -"

"ja, gud ske tak og lov for at baade min mand og jeg har

vort arbejde - det hjælper meget -"


hvorfor er man saadan?


"simon, passer du dit arbejde? hvorfor gør du ikke det? -"

"mit arbejde? - mit? - mit - har jeg et arbejde, der er mit?"

"simon, vær nu fornuftig!"

"nej"

"simon, hvorfor er du saadan?"

"det ved jeg snart"







"aah -, simon" "ja"


- snart -


elskov

"vil du ha' et æble?"

"nej tak"

"en appelsin?" hun holder skaalen nærmere -

"nej tak"

"hvad vil du da ha', simon? - et kys?"

"nej tak - ikke nu"

inga forstaar ikke - han er saa underlig - hun sætter sig tæt

hen til ham - hun forstaar maaske alligevel -

simon pludseligt

"jeg vil se dig nøgen -"

hun ved, hvad hun vil svare - hun har vidst det længe - før

hun egentlig havde brug for at vide det -

simon ser sur ud - "inga - tag tøjet af - -"

sagte "nu -"

hun er varm i ansigtet - hun fanger hans øjne -

"simon, forstaar du det? saadan rigtigt?"

sagligt "du skal være forsigtig - for mig, simon, er det jo farligt -"

han skal tro hende - "jeg vil jo saa gerne - jeg har villet det længe - alligevel er jeg ked af, at du har sagt det - simon, vi havde det saa godt - du er saa dejlig - forstaar du, at det bliver noget andet nu?"

hun vender sig uroligt "simon, jeg er bange - ikke saa meget for det - men hvis jeg nu ikke kan være, saadan, som du vil - jeg er saa bange - ogsaa for det andet"

"naa"

"simon, jeg elsker dig"

"jeg ved, at det er farligt - det kommer bare ikke det ved, som jeg sagde - forstaar du, hvad jeg mener? hvorfor skulde det være noget andet nu - af den grund? -






og hvad saa - inga - hvis jeg ikke elskede dig mer - bagefter - hvad var det saa - hvis det bare var derfor -"

hun trykker sig tæt op til ham - "elsker du mig?" simons hjærne forsvinder - inga ogsaa - det er en kvinde -

"ja" hans stemme er grumset -


en maaned senere


"mor, har du tid et øjeblik -"

hun kommer ud - hvad er der nu sket -

"du ser altid saa underlig ud, naar der er sket noget"

simon gaar et par gange op og ned ad gulvet, som om han venter paa, at hans mor skal blive rolig -

han famler febrilsk paa alle sine tanker -, paa hvordan han skal sige det -

"mor"

hun ser forskræmt paa ham -

"jeg vil ikke studere jura mer - jeg vil overhovedet ikke studere mer -"

han siger det meget hurtigt og meget højt - det skal siges og blive forstaaet straks - det maa for enhver pris ikke skulle gentages -


simon gaar hen for at hente inga fra kontoret - somsædvanlig- gud ved, om ikke lygtepælene hænger i traade og mangler det nederste stykke - mon de ikke begynder at svinge, hvis man puster til dem -

"jeg har noget, jeg vil tale med dig om"

hun har allerede set det -

"jeg skal lige ha' tændt piben" -

han elsker mig ikke mer - jo - jo -

"jeg tar bort herfra -" han ser paa hende -

"om jeg sidder - og læser jura - eller om jeg sidder ogdrikkervin - det gaar ikke - jeg blir tosset af det -" som en vittighed "jeg har saa forbandet let ved at blive tosset" -

inga svarer ikke - hun ser lige ud - hendes øjne er store og tomme - "det forstaar jeg godt" -







ja det gør hun maaske virkelig - nej, det er løgn - stakkel - efter et øjeblik - gud ved, om jeg er en ond natur -

inga ser sig selv og simon i butiksruderne - "jeg havdeventetdet -"

de opdager pludselig, at de hele tiden er gaaet rundt om det samme kompleks - de gaar hjem til inga - han kysser hende som en konfirmand, der for første gang røber sig overfor en pige - hendes læber er vaade -

"farvel -" simon kan ikke høre, hvad hun svarer -

han plejer heller ikke at sige farvel, naar han gaar -


lige bagefter


"naa"

mikael har set det - vidst det - forstaaet og indset -

og belavet sig -

"det var vel næsten det eneste, der var at gøre"

- simon nikker -

lidt efter - "næh, gu' var det ej"

mikael flytter sig over paa hans stol, mens simon tar sit overtøj paa -


om morgenen ringer inga - "kommer du og henter mig

i dag?"

(i snart et halvt aar har han næsten hver dag staaet paa

hjørnet klokken fire)

"ja - hvorfor ikke?"

"naa nej - jeg vilde bare høre"


"mig selv"

gaderne er meget lette - fliserne - lysene - farverne - den vaade luft - det er let altsammen - alle folk er forskellige - "og saa betyder det meste ingenting - de er der, alle dem, der gaar - jeg har lov til at se - og le - og la' vær' - der er noget, der betyder noget - der betyder det hele - men det er bare ikke alt det andet - middag hjemme klokken syv - det er den nu - ha - ha - ha"






simon gaar videre -

han standser foran et vindue med pelse - "den graa er den smukkeste -"

han ser til siden - "for satan, hvor er hun flot -"

en dame i grønt ser paa de samme pelse -

"for helvede, hvor hun er smuk -"

simon ser hende i ruden inde mellem pelsene - hun ermegetung -, kun en pige -

"hun er smukkere, end den graa -"

simon gaar efter hende - hun standser ud for et parfumeri

- simon ogsaa - der er spejlglas bag flaskerne ogkrukkernede

gaar -

damekonfektion - spejlglas - dameoverfrakker - hun gaar en snes skridt foran simon - dametasker -

de gaar igen -

hun kigger et sekund nysgerrigt paa simon bag den højt opslaaede krave -

kun nysgerrigt -

et øjeblik gaar han forrest - standser foran etboghandlervindue- hun gaar forbi - de gaar -

"ha - ha - ha - jeg gør med mig selv, hvad jeg vil -" hun kigger igen nysgerrigt - maaske ogsaa strængt - det er kun et sekund - de gaar over gaden - tyve skridt imellem dem -

"jeg er ikke varm - mine øjne er heller ikke fugtige og brændende - mit hjærte banker ikke -"

han siger det ikke -, det er bare saadan - og han bemærker det-



stoppesignalet skifter - et øjeblik for tidligt - biler og cykler flyder videre - hun standser - simon gaar tyve skridt til - og standser -

de staar -

"det hele er egentlig smukt - noget af det - men hun er sgu det smukkeste, jeg længe har set -"

de staar -






"jeg hedder simon" han tar hatten af -

"naa - gør de det?"

han ser venlig ud -

hun ser paa ham - "tror de ikke, jeg blir træt?"

"det ved jeg skam ikke" han smiler venligt -

stoppesignalet skifter - de gaar over gaden - gaar videre -

"interesserer de dem meget for dameoverfrakker? - ogparfumer?"

han smiler igen og ser paa hende -

"hvorfor blir de egentlig ved at gaa efter mig? - har de ikke set, at jeg har standset flere gange? saa de havde kunnet gaa forbi - har de slet ikke tænkt paa, at jeg kunde blive træt - at de muligvis generede mig?"

"jeg synes, de er smuk at se paa - saa saa jeg paa dem -"

hun ler overrasket -

"og de blev med at gaa - saa maatte jeg jo ogsaa gaa, hvis jeg vilde se paa dem -"

"naa saadan - de generer dem virkelig ikke -"

"nej, jeg synes, at de er meget smuk - og saa saa jeg paa dem -"

de gaar -

hun smiler - "har de da slet ikke tænkt paa, om degeneredemig - tror de da, det morer mig, at de blir ved at gaa efter mig?"

"det har jeg ikke tænkt paa - de saa saa smuk ud og saa .."

"de generer dem skam ikke"

"næh"

de gaar -

"er de digter, eller saadan noget?"

"ja"

"jeg kunde tænke mig det - efter halstørklædet"

de gaar -

"naa her bor jeg"

"naa farvel" simon gaar tilbage den samme vej -

"gud ved om hendes far er vinhandler -"

gaderne er lette - og sporvognene - og kioskerne - det hele er let -

"jeg kan gaa hvorhen jeg vil - mig selv -, det er mig -"






han har den ene haand i frakkelommen - han føler sin hofte gennem foret -

"ja"

som om han nu lige havde opdaget det altsammen - han vinker ad en taxa og kører de sidste par skridt - hjem og spiser kold middagsmad -


ingas dagbog


"her - læs det, og sig mig i morgen, hvad du synes -" inga

er alvorlig -

"ja - hvad er det for noget?"

"læs det nu, og sig mig saa din mening -"

"naa -, ja"


"20/11

det er aften - klokken er elleve - han er her ikke - aah - her er saa stille - hvorfor er han her dog ikke - nu - nu - her - hos mig? bare jeg dog kunde sove -

29/11

at mor dog ikke kan forstaa - men det maa vel være

saadan -

det er jo saa dejligt - og hele natten - næsten hele natten

var han her - og saa siger mor, at jeg ser træt ud - om jeg

ikke har sovet godt - det lyder næsten latterligt - naar han

har været her næsten hele natten - og saa bagefter - da

han sov - og jeg kunde ligge og se paa ham - hvorfor sover

han? her - hos mig -

5/12

det snottede kontor - syv timer - og hvor er de dumme - frøken skov sagde, at jeg saa paa en bestemt maade paa kontorchefen - hun er over fyrre aar - er jeg saadan naar jeg er fyrre? men alt det betyder jo ikke saa meget - seks dage - seks hele dage - hvor jeg kun har set ham om eftermiddagen - at han ikke kan holde sig fra disse kam-







merater - mikael og hele den bande - og - hvis jeg bare vidste det helt sikkert - jeg har jo egentlig slet ikke lov at tænke saadan - at der ikke er andre, end dem - end dem, jeg kender - tænk, hvis der ogsaa - ja, det ved jeg jo selvfølgeligt, der er - selvfølgeligt er der kvinder med - men - bare jeg dog kunde være med -

7/12

aah, simon - hvor jeg hader dig - nej - nej - du var her - lige nu - og jeg prøvede at vise dig, hvordan jeg føler - jeg blev hidsig - aah - og du. bare holdt fast paa mine hænder - forstod du dog ikke, hvorfor jeg slog dig - slog -, aah nej - jeg vilde jo bare vise dig... - og du var saa... - du sagde saa meget - at du vilde have din frihed - at du vilde beholde den - at du nok elskede mig - men - at man kunde elske hinanden og alligevel... - at man netop derfor, fordi man elskede, burde lade hinanden være..., du sagde, udfolde sig, som man skulde efter sin natur - ikke lægge baand - aah, hvor jeg hadede dig, da du sagde det - og det er jo bare fordi jeg ... - det er disse dumme individer, du sidder sammen med -, som sætter dig alle de tanker og teorier i hovedet - frihed - aah - simon - jeg slog dig - og græd - og du bare gik frem og tilbage og talte - roligt - aah bare du ikke havde været saa rolig - og saa gik du - aah, hvor jeg elsker dig - simon -

8/12

- ja, jeg ser vel ogsaa daarlig ud, naar de alle siger det - heller ikke i aften kommer han - og saa sagde hanalligevel,at han elskede mig - han kyssede mig - hvorfor er du saa ond, simon - jeg elsker dig jo bare - og kunde jeg saa endda sove - hvorfor kommer han dog ikke -

hver eftermiddag, siger han - og saa sidder han og taler om sine teorier - hvad mener han egentlig - han maa være ond - ellers - nej -







9/12

simon, nu maa du undskylde mig - aah - hvad vil du, at jeg skal gøre - hvordan skal jeg da være -, for at være dig - , hr. greven -, tilpas - han vil rejse - rejse - han siger, han vil rejse herfra -, at han ikke kan holde det ud - hvad mener han - vil han træde paa mig - uh -, nu vil jeg sparke dig - rive dig - spytte dig lige ind i dit rolige overkloge fjæs - "det gaar ikke længer", siger han - og saa spør han, hvorfor jeg er saa underlig -underlig- jeg -

dit modbydelige udyr - jeg skulde træde paa ham -

12/12

og saa i dag - han var saa sød - hvor var du dejlig - ,elskedesimon - elskede - elskede - elskede - aah, hvor jeg elsker dig - hvorfor vil du dog rejse bort - hvor kan du - han sagde, han havde skældt denne mikael ud - denne orm - det maa være ham - , ham der har faaet ham til det - aah simon - aah, hvor jeg elsker dig - sig, at du ikke rejser - tilgiv mig, at jeg har været vred paa dig - sig, at du elsker mig saa højt, at du ikke vil rejse - ikke kan -"


"københavn d. 13/12

kære inga!

hermed det, du bad mig læse -

har du da ikke forstaaet, at ordet frihed for mig er noget andet og mere, end en trompetfanfare - ? for mig er frihed ligesom atmosfærisk luft og rugbrød - saadan er det -

simon"


tre uger før en rejse


aften - nat - udenfor er det hundekoldt - frost og blæst

to værelser i kælderen - som en kvist, der af pladshensyn er anbragt i bunden af huset i stedet for øverst -







tykke slanger af tobaksrøg kryber rundt paa bordet og

langs væggene -

grammofonmusik -

med korte mellemrum klipper den revner i larmen -

fjorten menneskers larm -

glas og halvfulde ølflasker

-og tomme ølflasker -

de ligger og staar paa bordet og rundt omkring i krogene -

et par portvinsflasker -poul og sigfred danser fiskerdans

-i pouls og sigfreds og grammofonens takt -

midt paa gulvet et krus med et stykke smørrebrød i -

paa to madrasser ligger en klump af fire mænd og tre kvinder -

syv cigaretgløder danner stjærnebillede i taagen -

larm - dans - sang - latterbrølende hosteanfald -

en dreng og en pige griner hysterisk paa en slagbænk -

usynlig stemme synger tosca -

de kommer bærende med en kasse øl - jubel - w. c.-kumme plasker - cigaretgløderne ordner sig parvis overmadrasserne- oh what a jolly melody -

ingen gider trække grammofonen op -

enkelte vrider sig i mat smerte - røgslangerne er dvaske -

stjærnerne forsvinder fra madrassen -

de tre og et halvt par ryger ikke mer -

fjorten mennesker i mørke -

sover, skælder ud, kysser, diskuterer, bider hinanden, vrider sig -

i mørke -

og simon traf en, der hed elisabet -


de tre uger gik - , uden at simon var til stede -






II.


søvnigt vejr


klokken halv tolv om natten - atlanterhavet -

styrmand stender stopper uret ind bag sine tre veste og knapper frysende til igen - han gaar et par gange frem og tilbage paa kommandobroen -

trippende - koldt - vinden kravler frem over søerne - deres toppe er gule i lanternelyset - gule og sorte - og koldt -

stender hænger søvnigt ud over kommandobroen -

"bagbord lidt -"

"bagbord lidt -" rorgængeren gentager monotont -

et blik hen paa uret - kvart i tolv -

prosperity smider sig mageligt i de bløde søer -

første styrmand nynner - han holder straks op igen - hva' fa'en, om ti minutter skal jeg jo ned -

"ulla stender - simon, synes de ikke det lyder sjov, ulla stender -? ulla sender - hva' fan'en tror de, hun sender -

sender stender - hva' -"

simon slaar glas "se saa, styrmand"

"ja, det var det - nu er jeg fan'en gale mig ogsaa søvnig -

søvnigt vejr?"

"ja"


fyret ved fair hill lyser - simon blir afløst -


køjen


fire timer at sove i -

simon falder øjeblikkeligt i søvn - sparker gummistøvlerne ned paa dørken - stortrøjen og tørklædet ovenpaa -

søerne kæler for skibssiden udfor hovedgærdet - tjuh tjuh tjuhuuuh - for hver ny sø - igen - tjuh tjuh tjuhuuh -

og igen -







maskinen aander stødvist - skibet er et tæppe, den har rullet sig ind i, og som følger aandedragene - stødvist - dirrende - gummistøvlerne paa dørken ryster i samme takt - en dør ryster et eller andet sted - simon sover - knud vender sig i køjen nedenunder - 4 timer -


kl. 2 nat -

simons fingre er urolige -

han vaagner -

tar et brev ud fra hylden over sit hoved - et brev -, fjorten

dage gammelt - fra sidste havn - leeds -



det første er godt - det sidste er ikke godt -

simon sover ikke -

telegram - i næste havn - hvorfor i næste havn - ikke her -

der var engang tre uger -

"simon, det er ikke det, du ved - det er ikke det, duforstaar-, og ikke det, du ikke forstaar - simon, du lever - det er ikke dit vidunderlige legeme - simon, du er noget - noget der vokser - det ved jeg - uden maske - noget, der tør - der tør alt, hvad du vil - alt det andet, det er der ogsaa - men det er ikke det - hr. sultan, jeg er deres -"

og nu -

klinik - stadig meget svag - haaber snart - telegram - simon sover ikke -

"jeg maa jo være et pattebarn - hvad ved jeg egentlig -

jo pattebarn -

elisabet -

venter snart at være helt rask - telegram -

hun vilde ikke have et barn med mig -

vilde? -

der skulde ikke være økonomi -, og jura -, og ord med -

intet andet end det -

det egentlige -

saa stort -







hun vilde maaske saa forfærdeligt gerne - det vildemaaskehave været noget vanvittigt herligt for hende - saadan mente hun maaske selv -

hun vilde ikke - der skulde ingen baand være - ingenmulighedbare for fornemmelser af baand - baand - baand - ha ha ha ha - gud i himlen -"

døren ryster - arrigt - nervøst - søerne stryger langshovedgærdetudenfor - tjuh tjuh tjuhuuuh - igen - tjuh tjuh tjuhuuuh - 4 timer at sove i -

et pattebarn - hvad satan i helvede ved jeg egentlig - klinik? -

venteværelse - illustrerede ugeblade - varme -dæmpettale -

der er saa varmt i venteværelser -

uforstaaelige ord - læger - formelle øjekast -, der river andre steder end operationsknivene - og anderledes -

at gaa igen med uforrettet sag - næste sted og næste sted igen - haardhændede, rutinerede sygeplejersker - hvis skyld? - pjat - latterligt - skyld - ha ha ha ha - ligge i tre uger - tre uger - ikke vide, om man egentlig er et menneske, som dem, der kører med sporvognene og bilerne -, som dem, der drikker kaffe - eller - eller om man fra nu af - om man fra nu af skal fortsætte som et slags præparat, der bare ser ud som et menneske - ligner en kvinde - elisabet - gud i himlen, sikken et ord, kvinde -

puh - telegram - i natten klam og kold bag fredericia vold - nu vil jeg sove - næh, gu' vil jeg ej - saa saa - bare rolig - saah -"

simon ligger i dvale -

døren smækker op - et rødt drengefjæs med uredt haar -

"saa er der udpurring!"

de sover -

"udpurring - ti minutter i fire - knud - simon"

messedrengen smækker døren i efter sig -








fem maaneder til


m/s prosperity dunker sig frem -

af og til ligger den i havn - losser og laster - men den

meste tid dunker og ryster den paa havet -

rotterdam-leeds - 8 døgn - haardt vejr -

leeds-ivigtut - 13 døgn - stille og taaget -

ivigtut-københavn - 11 døgn - fint vejr -

københavn-danzig - 4 døgn - klart vejr, modvind -

danzig-riga - 2 døgn - godt vejr -

den femte maaneds syvogtyvende dag - nordsøen - havblik

- kurs mod hamburg lastet med fisk - prosperity dunker -

simon maler udenbords -

i prosperitys styrbordsside en bule fra en nat ved skotland -

taage -

første styrmand raabte "hva' fa'en i hede helvede er det - - - saa, for satan!" et stort drøn - og fem seks mindrehurtigtefter hinanden - det andet skib kurede et minut langs prosperitys side - held - miraculous - et rødt, mønjerødt saar - en bule -

simon staar paa en planke og klistrer bulen over med sort - her har man da fred for styrmændene - og naar vejret bare er som i dag -

tykke, korte penselstrøg paa tværs - og lange, fedepenselstrøgpaa den anden led -

enkelte draaber løber ned paa det røde under planken - som sort nøgen hud, der glimtvis skimter frem gennem en matrød dragt -

spanden med maling dingler ud fra skibet og ind mod siden igen -

langsomt og værdigt -

simon fanger den med kosten - hans negle har blanke riller af sort - et enkelt stænk paa den ene kind - solen gør vandet under ham dovent og tyktflydende - planken og skibssiden brænder af tør hede - det damper fra de friskmalede steder - en eneste maage er synlig -







den flyver rundt om formasten, som om den var forlangsynettil at kunne finde mastetoppen -

een dag af tredive er nordsøen saadan -

simon maler - flytter planken lidt agterover - maler igen - et arbejde af den slags, man faar, fordi der egentlig ikke er noget at lave, og det alligevel ikke gaar an at lade en være uden beskæftigelse -


"i hamburg -? skal jeg afmønstre - blive?

fortsætte her -? hvis ikke - hvad saa? jeg vil sgu ikke blive her - men hva' fan'en - jeg tjener jo nok de penge - men - bare - bare jeg vidste, hvad jeg vilde - er der mon noget, jeg vil - saadan - jeg vil saa meget - og det er i alt fald ikke at tjene penge - og jeg har saa meget i mig - hva' satan skal jeg gøre med det -?

hvem skal jeg komme til og sige: her er jeg - jeg er saadan og saadan -, jeg elsker det og hader det -, og alt det andet rager mig en fjer - jeg er forholdsvis intelligent - gi mig noget, jeg kan gøre, jeg kan ville ofre alt det, jeg har, for -

nu - med det samme -

sludder og vrøvl - gud sikken noget pjat - men jeg maa vide det - jeg maa vide - vide saa djævelsk sikkert, hvad jeg vil - der maa sgu da være noget - slaas? for eksempel - vente -? jeg kan gud hjælpe mig ikke vente mer - jeg gider ikke -"

simon betragter forarget de tre store røde flader, der er tilbage -

han begynder ligegyldigt at klatte dem over -


frivagt


simon gaar ind i messen - knud sidder der allerede -frikadeller-

kokken staar i døren med sin nærsynede, bebrillede næse - han griner - "smager det -?"

knud har munden fuld - "aah, hold kæft"







simon ler og snuser til frikadellerne "der er sgu da i alt fald ingen tvivl om, at det er over en maaned siden, viprovianteredesidst, og at det er dig, der er kok -"

kokken griner fjollet -

knud skubber den tømte tallerken fra sig "ja du kunde nu godt blande lidt mere kød i melet" "hvor fan'en skulde jeg ta det fra - hva" han griner "velbekomme"

der sidder en frikadelle i nakken paa ham, da han gaar - "hvad i himlens navn skal jeg gøre, knud -?" simon vil have svar -

"kan du ikke se og blive forelsket - ja undskyld, simon -" knud har gode øjne -

simon nikker til ham - "velbekomme - jeg tror, jeg gaar ind og lægger mig -"


simon ligger paa ryggen - han holder en opslaaet bog op foran ansigtet -

det beskytter mod at blive tiltalt -

en fyrbøder gaar ind og smider sig paa sin køje -

han faar ikke spændt livremmen op, før han sover -

simon kigger under bogen

(for snart seks maaneder siden stod han paa kajen ikøbenhavn- og elisabet var der ogsaa - ingen af dem talte - de prøvede at se paa hinanden, men turde ikke - skipperen kom i en taxa med konen og sine to smaa døtre - konen var rund og rød - alt det hos hende, der kunde være blevet til tanker og tavshed, flød bort i festlige fanfarer afdagligdagsord - prosperity laa med motoren i gang og trosserne klare - elisabet stod paa kajen, og simon med albuerne støttet mod rælingen - elisabet saa med hele sit blege ansigt paa et eller andet, der maatte ligge langt paa den anden side af havnen bagved skibet - simon saa sulten ud -, han ligesom havde forfærdeligt travlt med at faa spist enmundfuld,som han var nødt til at sluge hel, hvis denoverhovedetskulde komme ned - hans øjne saa ud til at risikere noget rædselsfuldt uhyggeligt, saa snart de ikke ubevægeligt







sad fast paa elisabets ansigt - styrmanden kom hen og gav ham en besked - de skulle ligestraks lægge fra -

simon og elisabet - de stod og smilede til hinanden - med et smil, der hvis det faldt af, vilde blotte ting, de begge var bange for lige nu -

saadan stod de, til simon blev kaldt væk -

deres ansigter forandrede sig et sekund og tog saa smilet paa igen, paa samme maade som man laaser for kostbar- heder efter at have vist dem frem -

saa gik elisabet - med smaa korte energiske skridt, derforgævesprøvede at bortforklare, at hun gik saa hurtigt, som hun gjorde -

hun vendte sig om en gang og da uden smilet -

simon stod paa fordækket og slog en trosse op -)

"elisabet, du kunde hitte ud af mig - hvor skal jeg gaa hen -?"

knud lukker forsigtigt døren op og kigger ind -

simon ligger med en aaben bog over ansigtet og sover -

knud smiler "ja, det er ikke saadan"

hans stemme er som varmt rent lys -


i hamburg

prosperity skal gaa ballastet til lübeck om to dage -

knud og simon sidder i kabyssen -

det er sent -

de andre er i land -

hamburg er en god by -

"mon der er mer kaffe -?"

"her er noget, der ligner - det er temmelig mørkt i alt fald -"

de drikker kaffe - skibskaffe -

kabyssen er landgangsskuret - der er varmt - de sidder stille og puster til kaffen -

"simon skal vi ikke ha' en cigar i aften - der er vist et par stykker tilbage af dem fra rotterdam - gider du hente dem"

cigar - fest - varme - havannacigarer og skibskaffe - ro -






knud sidder med albuerne støttet mod knæene og ser lige ud - og paa simon -

simon ligger ovenpaa bordet med ryggen mod væggen - "maa jeg spørge dig om en ting -? hva' simon - det er om noget, du selv har sagt -"

pavse - de to cigarer lyser - som røde blinkfyr - havnens skulpen - lyden af kaffekopper der sættes ned - kulkraner arbejder et sted - ikke i denne del af havnen - et stort stykke brænde knækker inde i komfuret - "hvorfor er du her, simon -? du har sagt, at du elsker hende, saa du slet ikke kan forstaa, det er muligt - hvorfor er du saa rejst - hvordan kunde du overhovedet komme paa den ide saa - jeg synes bare, det er sindssvagt, at du gaar her og plager dig med spekulationer - at du længes saadan - du kan jo bare ta' hjem - du har jo penge nok nu - og penge - det er jo flintrende ligegyldigt - naar de ikke af sig selv betyder saa meget for dig - du er jo ikke bange - simon, det var det, jeg vilde sige -, er der ikke noget andet -? hvorfor fan'en rejser du da ellers ikke - der maa da ha' været en grund til at du tog med her - ellers er det da, som sagt,fuldstændigtvanvittigt, at du gaar her og spekulerer dig syg - ikke - du maa undskylde, simon, at jeg sagde det - det rager mig jo ikke saadan - men jeg syntes bare - du kan jo lade være at svare, hvis du ikke vil -"

simon stirrer hypnotiseret paa sin cigars aske - hvorlænge kan den holde - den er smuk - let og fløjelsgraa - den falder ikke endnu - den er spids ude i enden - "jeg tror ikke, jeg er noget menneske - jeg laver saa tit ting, jeg egentlig slet ikke vil - naar jeg gir mig ind paa noget, hvor jeg vil gi alt, hvad jeg har -, det er ligesom jeg altid alligevel har kræfter tilovers - og saa bagefter - kan jeg ikke hitte ud af det - jeg ved ikke, om det er mig, der er noget galt med - det er det vel - eller, om det er, fordi jeg ikke kan finde noget, der er stort nok - stærkt nok - gu' elsker jeg hende - saa vanvittigt - der er vist ikke det tossede, jeg ikke vilde gøre, hvis hun bad mig - hun ber bare ikke - vil ikke - hun ved, hvad frihed er - detteforbandedeord - hva' i helvede betyder det egentlig -






knud, kan du forstaa et ord af, hvad jeg siger -" knud nikker -

"at der maatte ha' været noget andet - dengang - da jeg rejste -

det er netop det, der er det satans ved det - kan du forstaa det, knud, jeg vidste bogstavelig talt ingen ting - saadan var det - jeg kunde vist lige saa godt ha' taget med en sporvogn til vanløse - som dette her - jeg skulde bare gøre et eller andet - jeg var sgu ikke engang klar over, hvor meget jeg elskede hende - hvis jeg bare havde kunnet indse, at det var nok, - ha ha ha ha - rigeligt, ha ha ha ha - at hun elsker mig - det var dette forbandede - at jeg syntes, jeg skulde gøre noget særligt - og hvad, hvis jeg tar hjem - aah gud, bare jeg altid kunde - altid - bare jeg altid, hvert øjeblik kunde gaa og være klar over, at jeg... -

naar man bare er sindssygt ærlig, saa kan man sgu ikke...kandu forstaa, hvad jeg mener - er det ikke nogetforfærdeligtsludder - jeg mener, ubegribeligt noget -" knud nikker -

"jeg har en fornemmelse af, at jeg er en, der gaar og venter paa noget vidunderligt stort, men er saa utaalmodig, at jeg, bare fordi jeg ikke kan vente, blir onanist - og ødelægger mine muligheder for engang at opleve dette her store - jeg kan sgu ikke vente -

og hvad skal det ogsaa til - og alligevel kan jeg ikke faa en smule tilfredsstillelse ud af disse surrogater - men dette, at vente - uden at kunne lave alt det andet om til detegentlige- ikke ville gøre det - og nu - jeg syntes, jeg havde ventet saa længe - gjort saa forfærdelig mange, forfærdelig smaa, ligegyldige ting -

og saa rejste jeg -

og glemte, at elisabet var det store - glemte, ha ha ha ha - jeg afmønstrer i morgen -, men jeg er vist ikke nogetmenneske- gud, hvor er det indviklet ha ha ha ha, hva' knud - nej det er sgu ikke spor indviklet - vel -" knud smiler " vil du ikke ha' en cigar til"






simon tar en cigar og tænder den -

de sidder stille - gulvet er nyskuret -

"du er et menneske, simon" han smiler -


elisabet


lulu er en lille kvinde - kort haar i nakken - langt haarforan,der ved lejlighed falder ned over panden og højre øje - hun ler meget -

naar hun er saadan, ler hun af alt, andre dage er alting til at rase over -

hun minder om en ung kat, der uden egentlig anledning let og ofte vokser til en temmelig voksen og meget spruttende tiger - hun er gift med karl -


en uge efter, at simon er rejst -

"elisabet, er det ikke frygteligt -?" lulu rynker panden "at simon er rejst -"

hun ser spændt paa elisabet -

og en lille smule nysgerrigt - "lige nu - hvor i lige havde det saa godt sammen -"

"naah jo -" elisabet har overhovedet ikke noget udtryk -

"det er det vel -"

lulu smiler venligt "jeg synes, det maa være frygteligt -

ganske forfærdeligt - jeg tror, jeg vilde skrige i flere døgn, hvis det var mig -"

elisabet ler "det tror jeg ogsaa -"

de drikker øl -

elisabet meget energisk - lulu lidt skødesløst - karl drikker næsten videnskabeligt -

han betragter sine sko - "paa en vis maade, er det vel godt - saa undgaar i denne periode, hvor forelskede altid skændes og laver scener - saadan set er det vel rigtigt - det rigtige tidspunkt, han er rejst - ikke -"

elisabet klapper lulus kat - skulde jeg mon gi mig til at skrige i tre døgn - katten ruller sig spindende sammen i







hendes skød - hun er bleg - drikker øl - meget ad gangen - smiler - "se, den sover -"

lulu sætter sig hen til elisabet - tar sin øl med - "hanvirkedesaa klog - saadan - jeg kender ham jo ikke saa meget - og god ogsaa - paa saadan en god maade - jeg kunde godt være blevet forelsket i ham -" ler - kigger leende paa karl - han nikker smilende - "han var meget udviklet for sin alder - hvor gammel var han egentlig -"

elisabet drikker "skaal lulu -"

"elisabet, du maa godt blive her i nat, hvis du vil" "ja"

det er ikke noget svar -

"befinder du dig ikke godt elisabet, du ser saa bleg ud -"

"naah - jo jeg har det meget godt -"

"du har vel ikke røget for meget?"

"det kan godt være -"

"længes du?"

"ikke lige nu -" hun ler og klapper katten -

de sidder -

elisabet rejser sig "jeg tror, jeg gaar nu -" lulu forskrækket "hvorfor dog det - vi har det jo saa rart -

ikke -"

"jo, men jeg blir nødt til at gaa -"

"du skal da ha' en øl først - det kan du da naa -"

elisabet tømmer hurtigt flasken - hun spilder lidt ned paa hagen i farten - "naa farvel karl -"

lulu rejser sig "skal du virkelig gaa - hils simon, naar du skriver" "det skal jeg nok -"


korte, hurtige skridt

nej, jeg vil ikke skrige -, hverken tre eller tyve døgn - kære kære simon, jeg kan maaske ingenting ordentligt -, men jeg kan forstaa dig -, og du trænger til at forstaas - meget -

meget haardt trænger du til det -

det er ingen nytte til at skrige - lulu er saa sød -

det er mørkt - men gadelygterne lyser -








anbefaling


simon smider svaberen paa dækket og gaar hen midtskibs -

prosperity skal afgaa fra hamburg i morgen -

"styrmand, har de tid et øjeblik -"

stender er meget tyk - "er det noget særligt?"

"næh"

"kan de saa ikke komme paa min frivagt i eftermiddag?"

"jeg vil afmønstre -"

"her -? kan de ikke vente, til vi kommer i dansk havn?"

"nej, ikke saa godt - og saa vilde jeg ogsaa spørgestyrmand,om det ikke kunde ordnes, saa at jeg kunde gaa fra borde i aften -"

"det var fa'ens, saa det haster - har de faaet noget andet?"

"næh ikke saadan -"

"hvis de ikke kan vente, til vi er i dansk havn, kommer de til at rejse hjem for egen regning -"

"naa ja - det er der vel ikke noget at gøre ved -"

stender hvisker "er det en pige - hi hi hi hi - hva'?"

"næh - min bror er død - han havde et harem i bredgade -

det er det, jeg skal hjem og passe - det er vel nok en fin tjans - hva' styrmand -"

"de er vist et svin, simon - hva' - ha ha ha ha - det havde jeg ikke troet om dem - vil de ha' en anbefaling?"


"knud, jeg rejser imorgen -"

" er du saa glad simon -?" knud ser glad ud -

simon smiler "farvel knud... og tak -"

knud og simon - seks maaneder - farvel


simon gik i land om aftenen -

telegram -:

elisabet - kommer til københavn om to dage - glæd dig -

er du i københavn til den tid - svar hertil senest imorgen kl. 5 - simon

23 ord -








alkohol


elisabet svarede ikke paa telegrammet -

simon er kommet til københavn -

en telefonkiosk - "maa jeg faa 3560 -"

"klar"

"er det elisabet?"

"nej det er mig -" elisabets søster -

"er elisabet ikke hjemme?"

" ... nej ... men hun er i københavn - er du kommet hjem

i dag... ja, jeg aabnede dit telegram... elisabet er

ikke rask -"

"er hun syg? er det alvorligt? hvad fejler hun?"

"kan du komme herud simon - meddetsamme eller, naar

du kan -"

"jeg kommer om tyve minutter - farvel -"

røret paa - simon gaar -

"hov skal de ikke betale?"

"naa undskyld -"

"god dag simon - er du kommet i dag?"

"hvad er det med elisabet?"

"vil du ikke sidde ned simon"

"hvorfor er hun ikke hjemme?"

"hun er i københavn - sæt dig ned simon og vær lidt rolig -" kristine gaar rundt og sætter askebægerne paa plads og retter blomsterne op i vaserne - hun lægger avisen omhyggeligt sammen - "simon -"

han rejser sig op igen - "kristine - for satan i helvede, kan du ikke sige, hvad det er - du taler da vel for fa'en dansk -"

"saa simon -" hun sætter sig tilrette i en stol - saastrømmerdet ud af hende som damp af en sikkerhedsventil - "hun er kommet paa sjette afdeling - de siger, det er noget arveligt - hun drak som en gal - først fik hun delirium - og saa det andet bagefter - hun faar anfald næsten hver dag - de siger, det er noget arveligt - og hun spiser ingenting -







og hun taler heller ikke - undtagen naar hun har sine anfald -, saa raaber og skriger hun - og skælder ud - og saa bagefter bare sover hun -"

hun ser nervøst paa simon - "simon det gaar nok snart over - det er vel bare al den spiritus - du er da vel ikke vred, fordi jeg brød telegrammet -"

venligt "vel simon -"

"aah hold kæft -"


klokken tolv til et, besøgstid -

kommunehospitalets sjette afdeling -

"undskyld kan de sige mig, hvor frøken elisabet ligger ?"

"frøken elisabet - jo det er anden stue paa højre haand -"

simon gaar videre - nedad denne gang - anden stue -

højre haand -

hva' fa'en, ligger hun paa enestue - simon lukker døren

forsigtigt op - der hænger en lille pude i døren, saa den

ikke kan lukkes helt i -

enestuen - en sygeplejerske sidder paa en stol -

hun rejser sig øjeblikkelig og vinker ad ham - "stille - de

maa vente - frk. elisabet sover - prøv og vent bare en

halv time - hun har lige haft et anfald -"

simon gaar - meget meget forsigtigt - han ser sig hurtigt

om i stuen -

en seng - med et hvidt, fladt lagen over - lidt lyst haar

over pudevaaret - lagenet er urørligt - ikke noget at se -

han trækker forsigtigt døren til efter sig -

til den støder imod den lille pude -


en halv time -

de besøgende gaar meget hurtigt ind og ud af stuerne -

ligesom skyldbevidste - medskyldige -

sjette afdeling -

nogle ler - det virker som latter under en gudstjeneste -

de hurtige skridt skramler kynisk mod linoleumet - som

knive i en opvaskebalje -

en halv time -







den slæbende lyd af de oppegaaendes tøfler - slæb slæb slæb slæb - simon følger tøflerne, saa langt han kan uden at vende hovedet - deres skørter staar uvilligt omkring dem - som papir -

hun sover -

en halv time -

hun sover nøjagtigt en halv time - ikke længere - saa er hun vaagen - lige haft et anfald - om en halv time -

en kæmpemæssig hvid høne med beskyttende øjne -oversygeplejersken- "de vilde besøge frøken elisabet?" simon nikker -

"de maa love mig een ting - at være uhyre forsigtig med, hvad de siger - og de maa endelig ikke lade hende forstaa, hvor alvorligt det er - ja nu maa de ikke blive bange - men hun kan ikke taale at blive forskrækket - det forstaar de nok, ikke sandt - er det dem, der hedder simon?" "ja"

"ja saa - naa ja - ja - de er hr. simon - jo for hun har talt om en, der hed saadan - ja talt - ja -, de ved, hvordan man er, naar man har anfald - ja ja - men de maa bare endelig være forsigtig - ikke sandt -"

"jeg skal gøre mit bedste -"

hun smiler - saadan, som kejserinden af rusland maa have smilet til dem, hun allernaadigst behagede at benaade - "ja ja - saa haaber vi, hun snart maa blive rask - ikke sandt - rigtig snart -" den kæmpemæssige hvide høne flagrer bort med lydløse vingeslag - ti minutter tilbage -


den lille sygeplejerske stikker hovedet ud af døren - vinker med fingeren - simon rejser sig -

"nu er frøkenen vist ved at vaagne - men de maa være meget forsigtig - hun er meget svag - de forstaar, hun er virkelig meget svag -"

"ja ja ja -"

"og hvis - hvis - ellers behøver de det ikke - men hvis

hun skulde faa et anfald - altsaa bare hvis - saa maa de







straks ringe paa mig - forstaar de, det kan - behøver ikke - men det kan være meget farligt -"

"elisabet -"

simon sætter sig paa sengekanten, som var den en pind, der naar som helst kunde knække under ham - elisabets lille ansigt smiler et lille bitte smil -

et smil, der straaler og lyser som en solnedgang overparadisetshave, hvor alt jo er tusind gange skønnere, end paa jorden -

"simon - det er dig - det er dig -"

han tar den ene syge haand og trykker den - megetforsigtigt- fingerspidserne er synlige gennem neglene - "nu blir du snart rask - elisabet - elskede elisabet - det sagde oversygeplejersken lige, at lægen har sagt - du blir snart rask elisabet - helt rask -"

smilet kommer igen - hendes smilende mund er vis, som vorherre selv, der jo er visere, end alle andre og ved alt det, som mennesker ikke ved -

"ja - jeg bliver snart rask simon"

smilet forsvinder sammen med luften, hun aander ind - stille og lydløst - "elskede simon -"

hun ligger helt stille og ser paa ham - og ser alting - simon ser paa haanden, som han holder - saa kysser han hendes pande -

hun bøjer sig væk og hvisker "sig det engang til - det, du sagde før - jo"

simon smiler et øjeblik - saa hvisker han "elskede - elisabet - elskede -"

simon kysser hendes øjne - meget forsigtigt - øjenlaagene er saa tynde, at hun maa kunne se igennem dem - "lad mig kysse dit øre, simon"



smilet igen - det er meget lille -

"din ydmyge slavinde har hørt -"







han trækker lagenet højere op om hende -

hun ser paa ham hele tiden - "simon - det er dig - simon

- simon"

og saa -

simon springer lynsnart op og rykker i klokkestrængen - elisabet prøver forgæves at staa op af sengen - "gaa -forsvind- dit modbydelige svin - hvad vil de her - hos mig

- gaa dog - dyr - dit stinkende savlende dyr - tag poterne væk fra mig - fra mig - aah - saa gaa dog - nej aah han gaar ikke - dyret gaar ikke - aah hjælp mig - simon hjælp -"

simon gaar hen til sengen

"nej - gaa - nej nu kommer det - kom lad mig da rive øjnene ud - aah nu binder han mig - hjælp - de morder -kvindeskænder - brænd ham - kløerne - aah se fraaden - den er grøn - han snuser paa mig aah -"

tre sygeplejersker og en læge kommer ind - de tre holder hende nede i sengen - holder hendes hoved - lægen vinker til simon, at han skal forsvinde øjeblikkelig -

han naar lige at se lægen blotte elisabets ene arm - helt op - den er tynd som et stoleben -

sygeplejerskerne slipper -

dvale -


"jeg sagde jo, de skulde være forsigtig -" hønens øjneskyderlyn - "hun kan ikke taale disse anfald - det maa de da forstaa - for hendes skyld -"

"maa jeg ønske oversygeplejersken en god og rolig nat -" simon bukker høfligt -

lægen kommer ud fra stuen - "mit navn er dr. thomsen - ja - de forstaar - vi er endnu ikke ganske klar over, hvad aarsagen er - frøken elisabet maa have drukket ganske kolossale mængder af spiritus - hun havde delirium, det var derfor hun kom herind - men det besynderlige er disse anfald -, de kan nemlig ikke bare skyldes spiritus ogdelirium- meget tyder paa, at baade trangen til spiritus og nu disse tvangsforestillinger maa skyldes en arvelig, meget stærkt svækket psykisk og nervøs konstitution - foreløbig







maa hun i alt fald forskaanes for alt, der kan virkeophidsendeog foruroligende paa hende - før disse anfald er ophørt, kan vi ikke begynde at foretage os noget direkte -" "ja det forstaar jeg hr. doktor - men - men tror de hun blir rask - helt rask -"

simon raaber "blir hun rask - saa svar dog menneske -"

"de maa endelig ikke hidse dem op - vi her skal gøre alt, hvad der staar i vor magt - mere kan vi ikke gøre -farvelunge mand -"

simon gaar -


mit og dit


i fire dage kunde elisabet ikke tage imod nogen -

den fjerde dag

"doktor thomsen -!"

"ja - naa er det dem hr. simon - ja i dag tror jeg godt frøken elisabet kan taale et kort besøg - men det skal være kort -"

simon gaar videre -

"forresten, der var lige en ting først - vi kan gaa her ind -" en sygeplejerske lukker ærbødigt døren bag dem - "værs'god at ta' plads - her - vil de ikke ryge en cigar -" simon sætter sig - "er der sket noget hr. doktor?"

"og her er tændstikker" doktor thomsen rejser sig ogbegynderat blade i nogle papirer paa skrivebordet -

"hr. doktor, hvad var det, de vilde tale med mig om?"

"et øjeblik" papirerne rasler -

simon rejser sig "er hun død, eller hvad i himlens navn er det, de har at sige mig?"

"sæt dem nu ned hr. simon - det er virkelig gode cigarer -" de sætter sig begge -

"hm hm - ja - sagen er den - jeg har nu - ikke jeg alene - ogsaa et par af mine kolleger, doktor M og doktor N - vi har undersøgt - gjort en meget indgaaende undersøgelse af dette tilfælde - hm hm jeg maa sige - hm hm - hr.







simon - det er meget alvorligt - alvorligere, end nogen havde kunnet vente - hm hm nu skal de høre paa alt, hvad jeg har at sige, før de afbryder mig -

baade mine kolleger og jeg har, som sagt gjort alt -overvejetenhver mulighed - hr. simon ... "

doktor thomsen ser indtrængende paa ham - "hr. simon - der er ingen fare - saadan set - men der er intet at gøre - vi kan prøve paa at forebygge anfald - vi kan gøre det mulige i retning af at forhindre frøkenelisabeti at faa adgang til spiritus - men derudover... "

doktor thomsen viser simon sine haandflader -

simon vil tale, men doktoren afbryder ham -

"men samtidig maa de være meget nøje klar over, at hvis - hvis disse forholdsregler ikke varetages saa - ja saa kan ingen læge paa jorden hjælpe - forstaar de, hvad det betyder?"

simon nikker - "det betyder vel alkoholisthjem ellersindsygehospital-"

"nu maa de ikke se for sort paa det igen - der findes een mulighed - men den er forbundet med en vis risiko - og maaske stor risiko - men det er trods alt en mulighed - at der kunde findes nogle mennesker - eet er ikke nok - der satte saa stor pris paa frøken elisabet - der tillagde det saa stor betydning at frelse hende fra denne ulykke - hjælpe hende i den - at de kunde og vilde ofre sig helt for det - under den forudsætning kunde det, de nævnte,undgaas- men kun saa - forstaar de, hvad det vilde betyde af offer og tilsidesættelse af egne interesser at paatage sig et saadant hverv -?"

simon rejser sig "jeg vil tale med elisabet -"

doktoren meget bestemt "det forbyder jeg hr. simon -endnu- det, at frøken elisabet maaske - maaske siger jeg - kan taale at tale med dem en halv times tid, det er ikke ensbetydende med, at hun er i stand til - har kræfter til at tage den anspændelse og ophidselse, det, de der vil, kunde og sikkert vilde betyde for hende - hun ved intet om dette, jeg her har sagt dem -"

"tak hr. doktor -" simon rejser sig -







"pas ogsaa paa, at alt dette ikke tar for meget paa dem selv hr. simon -"

simon lukker døren stille efter sig -


"simon sæt dig her -" elisabet viser paa sengekanten -

simon sætter sig -

elisabet har faaet en ny stemme paa de fire dage - "tag dine sko af - ja forresten, sig lige til sygeplejersken, at jeg skal sove og ikke vil forstyrres - hører du - jeg vil ikke forstyrres -"

"ja men, naar jeg er her - hun tror da ikke, du vil sove, naar hun ved, her er nogen -"

"sig bare, at jeg har bedt dig om at være hos mig, mens jeg sover -"

simon gaar og kommer et øjeblik efter tilbage "jeg lovede at ringe, hvis der var noget - hvis jeg ikke ringede, vilde hun ikke komme, sagde hun -"

"tak simon -" elisabet smiler med sin gamle stemme -

"simon tag saa dine sko af - jo gør det -" hendes stemme er atter forandret - "læg dig her op ved siden af mig - saadan - ja jeg vil ha' din arm under hovedet - hold mig saa i haanden, saa skal jeg sige dig noget... simon du ved, jeg er meget klog - ikke -"

"jo -"

"simon, hvorfor lever du egentlig - jeg mener, hvad er det,

der faar dig til at holde det hele ud - saadan i det hele

taget?"

"det har jeg tænkt meget over, elisabet"

"det ved jeg -" hun smiler "tror du ellers, jeg vilde spørge dig om det, hvis jeg ikke mente, du vilde kunne svare -"

hun smiler igen - og trykker paa hans arm med nakken

"hva' simon?"

"nej -"

"hvad er det saa - sig mig det saa -"

"ja... det er det, at jeg tror ... altsaa virkelig tror, at jeg engang... at jeg stræber efter eller prøver paa at stræbe efter, at jeg engang skal kunne føle, at jeg er det bedste menneske paa jorden - elisabet - hvis jeg kan det -







synes at det er lykkedes - bare lidt - eller maaske helt - saa har jeg intet andet af noget værd at tabe - og hvis det ikke gaar - hvis det skulde vise sig helt haabløst - elisabet

- ja saa - saa har jeg heller ikke noget at risikere, der kan være værre end det - vel - det er jo latterligt overhovedet at tale om risiko eller saadan noget i den forbindelse -... elisabet - og du kender mig vel tilstrækkeligt til, at du ved saadan nogenlunde . . . hvordan jeg forestiller mig ... nej

- sludder og vrøvl - jeg kan ikke sige det rigtigt - forstaar du elisabet - jeg kan jo bare mærke hver gang, om jeg er kommet lidt i den rigtige retning eller ej - gud, hvor jeg snakker - hvorfor spurgte du om det?"

elisabet smiler - med den nye stemme - "jo ... det skal jeg sige dig - der var noget, jeg vilde - vil fortælle dig - jeg vilde bare være sikker paa, at jeg ogsaa kunde - havde lov til at gøre det -"

de venter begge to -

"simon -" hun klemmer hans haand under tæppet - "jeg vil ikke elske dig mer - aldrig mer - jeg elsker dig ikke mer - du ved, hvordan jeg er - hvis jeg kommer ud herfra

- blir rask, som det hedder - saa blir jeg dog ved med at være syg - hvad er det i øvrigt at være syg - men simon, jeg vil drikke - jeg elsker at drikke - jeg blir bedre af at drikke - hvad gør det saa, om jeg blir syg - om jeg dør nogle maaneder eller aar før - jeg vil ikke holde op - jeg vil ikke - maaske kan jeg heller ikke - det ved jeg ikke -, og det er ogsaa lige meget - jeg vil ikke - jeg er saadan, at det, der er af værdi i mig, det vil, at jeg skal drikke - det kommer frem, naar jeg er fuld - det fineste, jeg har oplevet i mit liv, har jeg oplevet, naar jeg var saadan - da var jeg ogsaa fuld, da jeg traf dig simon - jeg er ligeglad med alt det andet - forstaar du, at dette er alvor - mit alvor - simon dette her er mit eget alvor - mit eget alvor - det, der er mest mit eget i verden - det skal du respektere - men det er ikke dit alvor - du er ikke med i det - simon det er ikke dit -

de tre uger, før du rejste, var det anderledes - det hele - det var noget helt andet, der slet ikke kommer dette her ved -







det var det helligste, jeg nogensinde har oplevet - man skal ikke lave historie af sig selv - - - synes du, jeg pjatter?"

"nej nej -" det skriger et sted i simon -

elisabet rejser sig op i sengen og lægger armen om halsen paa simon - "kys mig -"

det vræler inde i simon -

hun hvisker "kom simon - ta' mig - o kom - kom -"


et kvarter efter - eller mere -

"simon vil du ikke ringe -"

"jo -"

sygeplejersken kommer øjeblikkeligt - "nu trænger de vist til ro - tror de ikke, de kan sove lidt nu, frøken elisabet?"

"jo tak, jeg tror, jeg vil prøve -"


frokost


paa gaden - jeg skal tale - tale - i mange timer uafbrudt - jeg skal tale -


mikael ligger paa maven og sover - hans næse borer sig hvæsende ned i puden -

luften i værelset er som vaad hund - alting hos mikael virker regnvejr - koldt regnvejr -

en lille petroleumslampe - glasset er sort paa den ene side - tagvinduet er paa størrelse med en sammenfoldet avis - man skal staa op paa en stol for at naa det - væggene er dækket af malerier - de er idiotiske i halvmørket -

fra det skraa tag hænger tapetet som flængede gardiner - vaad hund - regnvejr - klam, støvet søvn - gammel kulde - mikael puster paa divanen - han har alt tøjet paa - liv- remmen ligger som et dødt firben under hans ene ben - "ka' du ikke staa op nu, mikael -"

"hva' fa'en er det dig simon - aah - puh - huh, hvor er her koldt - vent lige et øjeblik -"

paa mindre end to minutter blir mikael en anden - den almindelige velfriserede, nybørstede mikael - hans bukser







kan af en eller anden grund ikke blive krøllede, hvormeget han end sover i dem - "saa - det var det -"

"mikael - jeg er helt vanvittig i dag - kan du ikke gaa med - vi kan jo gaa ud og spise frokost -"

mikael nikker - simon er vanvittig i dig - ja, hvorfor ikke

- naa - "hvornaar er du kommet hjem, simon? - det er længe siden du har vist dig -"

"jeg kom for en uges tid siden - skal vi saa gaa -" de gaar - simon gaar hurtigt - saa langsomt - og igen meget hurtigt - mikael følger med - han taler ikke - med vanvittige mennesker maa man jo dog først vide, hvordan de er vanvittige - naa, de plejer jo ogsaa selv at ville tale

- ligemeget - en frokost er ikke at foragte - de gaar - simon gaar - og mikael følger - saa fint, at simon ikke mærker, hvordan han gaar - mikael forstaar saa godt, hvad det vil sige at være vanvittig - gu' ved, hvad der er i vejen med ham -

de gaar ind - frokost? saagerne - et øjeblik -

spisekort - værs'god - saagerne - et øjeblik hr.

- to cigarer med det samme, ja - et øjeblik -

maden kommer -

de spiser - simon lægger med en slags satanisk glæde

mærke til, at mikael kun ved stor anspændelse skjuler, hvor sulten han egentlig er - men det gaar -

simon spiser, som var det hans første ordentlige maaltid i lange tider - hans gaffel slaar mod tallerkenen -

han æder - raat som et dyr - mikael kaster af og til et meget meget lille blik hen paa ham - naa ja - det kommer

vel - ellers - naa hvad -

kaffe - saagerne hr. - et øjeblik -

de ryger -

"hvordan har du haft det simon? - du var ude og sejle

- ikke -?"

"jo - jeg havde det meget godt - maden var megetdaarligombord - men ellers - saa -"

mikael nikker - "har du skrevet noget - saadan - frarejsen- eller i det hele taget -?" "næh - hvorfor det -"







"naa nej - jeg troede, du skrev - at du vilde skrive - at det ogsaa var derfor, du var taget væk -"

"hvorfor skulde jeg dog skrive -"

"nej, det ved jeg heller ikke - men jeg troede bare -"

ka' vi faa lidt mere kaffe - tak - og to cigarer til - simon ser ikke paa tjeneren -

saagerne hr. - et øjeblik -

mikael kigger paa simon - "har du læst maartens sidste bog -?"

"næh -"

kaffen kommer - de ryger -

mikael trækker paa skulderen - "ser du noget til elisabet ?" simon rejser sig op - og flytter koppen til side - ogaskebægeret- lægger cigaren fra sig - han rammer mikael med al sin kraft paa venstre tinding - simon dunker ham helt ned i stolen - mikael dækker sig med begge arme over hovedet - simon trækker ham ud fra bordet - en gang til

- paa kæben -

fire tjenere med inspektøren i spidsen -

simon knapper jakken og retter sig op - strækker ryggen -

"saa - det var det -"

han tar sin cigar fra askebægeret og tænder den - "nu

gaar jeg - gaar du med - mikael -?"

inspektøren og tjeneren følger dem bukkende til døren -


"jeg er saadan"


simon og elisabet -

"simon, jeg er saa glad, fordi du kom -"

simon smiler, som om han havde en gulvklud mellemtænderne- men han smiler -

elisabet ser paa ham - "er du saa ikke ogsaa glad -? sig ja - simon - du er glad -" simon nikker -

elisabet sidder i en høj stol - med fødderne paa en anden stol - pakket ind i tæpper og puder - hun smiler til simon

- vær nu glad - "simon kom lige - lad mig hviske dig noget -"







simon mærker hendes aande i sit øre - det gør ondt - ikke i øret -

"jeg er saa dejlig glad, fordi du kom -" hun smiler og løfter hovedet - "gaa saa hen og sæt dig igen, simon -" hun sidder og smiler til ham hele tiden - simons ansigt ligner en fattiggade -

han gør en haandbevægelse, som naar man gir et saaret dyr naadestødet - "elisabet jeg elsker dig... saavanvittigt... jeg kan slet ikke forstaa nogen ting -" hun bøjer sig frem med besvær - og klapper ham paa kinden - en lille dreng og en meget meget klog og meget meget god mor - hun blir ved -

bare klapper ham - "lille simon - stakkels lille simon - simon dog - lille simon -"

simon tar hendes haand væk - saa begynder han ganske stille og sagte at græde - ganske stille - han snøfter ikke - og hulker ikke - taarerne løber bare ganske sagte - han græder - og græder - til sidst holder han ganske stille op - elisabet stryger hans haand - "lille simon - lille simon -" saa tar hun hans lommetørklæde op og trykker det mod hans øjne - hun lige akkurat trykker det engang mod hvert øje - hun tørrer slet ikke hans øjne - hun bare siger -: saa nu græder du jo ikke mer simon -

saa begynder elisabet at tale - roligt - som om det ernoget,hun har tænkt saa længe paa, at hun slet ikke behøver at høre efter, om hun nu ogsaa siger det, hun vil - "simon, jeg har noget at sige dig - det er ogsaa saa forfærdeligtsørgeligt- vil du høre det - det vil du gerne - det ved jeg -" en svag solstribe ligger hen over fattiggaden - svag - men det er sol -

"simon - dengang, du rejste -, da kunde jeg slet ikke tænke mig andet, end at de tre uger altid skulde blive ved - jeg tænkte slet ikke - det var bare saadan, at det som var, det maatte nødvendigvis altid være saadan - der var slet ikke andet i verden - simon forstaar du, hvad det vil sige - ja det gør du - nu - nu tror jeg, du forstaar det - det var derfor - det var den eneste grund til, at jeg ikke vilde have et barn med dig - det, som skulde blive ved altid,







det var netop det og kun det, som vi havde dengang - og ikke noget som helst andet - og det var saa stort, at jeg gerne vilde lade være med at faa et barn - et barn med dig - jeg ved ikke, om du dengang forstod, hvorforfærdelig-, frygtelig gerne, jeg vilde - simon - hvad det vilde have betydet for mig at have et barn - det kunde maaske have forhindret. . . nej - naa -"

hun smiler til simon - hendes stemme er saa rolig og klar

- ordene kommer, som om de er et digt, hun har elsket saa længe og saa højt, at hun uden at vide det, har lært det udenad -

"det sørgelige - det som er saa sørgeligt, at det næsten ikke er til at fatte -, simon det er, at nu - at jeg nu skulde have haft barnet - nu skulde jeg have haft dit barn - det skulde have været mit - saa skulde du af og til have været

hos os - og vi skulde have siddet sammen og set det lege og saa skulde vi have smilet til hinanden - og det skulde have været mit barn - og saa skulde vi ... - men barnet skulde have været mit -"

elisabet ser ned paa tæppet - og smiler -

simon ser med øjne, der er sorte nedrullede gardiner, paa

det hjørne af stolen, hvor elisabets fødder maa være - hun ser hen paa ham og begynder forsigtigt at bevæge den ene fod - op og ned - tæppet paa hjørnet af stolen bevæger sig - op og ned - hun smiler lyst hen til simon - han ser op - de sorte gardiner er væk -

han ler - "du vilde sige mere, elisabet -"

"men saa skal du holde paa foden, mens jeg taler - ellers kan jeg ikke . . . simon kan du huske, at jeg engang sagde til dig, at du levede, og at du voksede, og at jeg troede, du altid vilde vokse, og at alt, hvad der skete dig, kun kunde faa dig til at vokse - at du altid vilde faa mere ud af, hvad du oplevede, end andre - i alt fald altid faa noget ud af det, hvad det saa var, du oplevede, og ikke gaa i stykker paa det, som saa mange - kan du huske det -?" simon kan huske det -

"du har altid noget, simon - du har altid dig selv - det har de fleste ikke - men du har det - du ejer dig selv - og det







er meget, simon - jeg har ikke det - jeg er ikke sikret -

jeg kan ikke, saadan som du kan - her i livet - det er der ikke noget at gøre ved -, og jeg har vel andre ting - ja, det ved jeg, jeg har -"

hun bevæger foden - simon klemmer haanden sammen om den - uden at se op -

"det er saa forfærdelig sørgeligt, simon -"

hun ler - "jeg er saa glad, fordi du sagde, du elskede mig

- ... nu skal du gaa - og saa skal du være glad - ikke med detsamme - du maa ikke blive glad med detsamme - vel - men du skal snart blive det - ikke simon - rigtig glad - det blir du ogsaa - det ved jeg - ... farvel simon -" simon rejser sig -

"lille simon -"

han ser ned - jeg maa sige noget - for gud i himlens skyld, jeg maa sige noget - sige noget - bare sige noget - "elisabet- jeg synes, det jeg har oplevet - dengang - og ogsaa nu - med dig - jeg synes - elisabet - der er ligesom, jeg aldrig mer vil kunne opleve noget af betydning - bagefter

- efter det -"

elisabet ser roligt paa ham - saa roligt - jeg ved - jeg ved saa sikkert - jeg kan se det - det er rigtigt, som jeg tror - det hele var jo klart - saa tydeligt og klart - numaader ikke siges mer - "simon, alt det gælder ikke dig - det tror du nu - du vil altid opleve noget - du er saadan - bryd dig ikke om alt det - det er kun lige nu -" simon ligner en stud - "gaa saa -" han tar sit overtøj paa - "ja elisabet -"


simon gaar med lange faste skridt nedad gaden - detfryserlidt - luften er nypudset - husene staar saa fast - som skruet fast - deres konturer er bidende skarpe -fortovsfliserneligger - rigtig ligger - folk gaar opret - de støder ikke sammen - bilerne er lave - og deres hjul sidder saa langt fra hinanden, at de ikke kan vælte - simons skridt er lange og sikre - hun har sgu saa forbandet ret -hvorforer jeg saadan - hvorfor eksploderer jeg ikke - man kan







hænge sig - og ta' gas - drukne - hvorfor smider jeg mig ikke foran en bil - blive sindssyg - jeg gør jo ikke saadan noget - hun har ret - aah aah aah hun har ret - nichts zu machen - jeg gaar rundt og er fortvivlet -, og saa blir jeg sulten - og saa tar jeg et bad - ringer en eller anden op - og hvad saa - simon skærer tænder - han er flintrende gal i hovedet - men jeg er sgu saadan - og hvorfor satan skal hun være saa forbandet klog - aah elisabet - elisabet - simon faar taarer i øjnene af raseri - nichts zu machen - jeg er saadan - elisabet -


et godt menneske


simons hotel - to dage efter -

klokken elleve om formiddagen - simon ligger delvispaaklædtovenpaa sengen og kigger i loftet - værelset er tomt

- tomt rum -

i et hotelværelse er der klædeskab -, kumme med varmt og koldt vand -, seng -, natbord -, dobbelte døre -,telefon-, tæppe paa gulvet -

det er ikke noget bestemt klædeskab -, ikke noget bestemt tæppe - bare et klædeskab og et gulvtæppe -

loftet er hvidt - og simon ligger paa ryggen i sengen - med hænderne under hovedet - telefonen ringer - det er portieren - "der er telefon til dem - det er vist deres mor - skal jeg stille telefonen om -?" simon sætter sig op - "min mor - ja et øjeblik - vil de være saa venlig at stille telefonen om - tak -" "hallo - er det simon? ja jeg hørte, du var kommet tilbage

- hvorfor er du dog ikke kommet hjem - simon, du ved da, at du altid kan komme hjem -"

"god dag, mor - ja jeg kom for en god uges tid siden - hvordan har i det -?"

"ja ja simon - jeg kan ikke forstaa, at du ikke er kommet hjem - du kunde da i alt fald ha' ladet os vide, at du var kommet - naa ja ja - simon - hallo - ja, jeg vilde bare ha







spurgt dig, om du ikke vilde spise til middag her hos os i aften - det er bare familien - vi skal ikke spørge dig om noget - simon - der kommer ogsaa nogle unge - kunfamilien- du kan jo gaa, naar du vil - hallo - menselvfølgeligtdet ved du jo, at du altid er velkommen, hvis du vil bo her - altid - ja hvis du ikke har lyst, skal dunaturligvisikke komme - du skal gøre ganske, som du vil - nu ved du det i alt fald - det er klokken syv - ja ja - hallo - ja - saa farvel simon -"

"jeg skal nok komme, mor - ellers skal jeg ringe - men jeg skal nok komme - farvel mor -"


klokken er fem minutter over syv -

familien staar og sidder i dagligstuen - som en flok af de rødbrogede afrikanske hunde, der puster ud i udkanten af en skov -

de forskellige stemmer er et temmeligt godt sammenspillet orkester - kun spiller enkelte af medlemmerne nu og da saa godt, at melodien bæres udelukkende af eet eller to instrumenter - kun et øjeblik ad gangen - melodien eralmindeligkendt - det, som gir spænding, er de mange maader, den kan udføres paa ved forskellige lejligheder - dirigenten er heller ikke hver eneste gang den samme - og det sker, at der er flere -

alle lys er tændte - seks staalamper med skærme -lysekroner- alt, der kunde finde paa at vise, hvad stuerne ellers benyttes til, er fjernet -

værten og værtinden ser sig nervøst omkring i hver sin ende af stuen -

simons forældre - med meget korte mellemrum ser de i smug hen paa simon - hvordan er han blevet - hvorfor vil han dog ikke bo hjemme - befinder han sig nu ogsaa godt - hvem taler han med -

"ryger du stadig lige meget, onkel -?" simon er venlig - onkel smiler - "naah det gaar - hvad skal du nu til at lave, simon - har du tænkt paa noget bestemt - for du skal vel lave noget -?"







"naa - næh - jeg har nok tænkt -, men jeg er ikke helt færdig endnu -"

onkel stikker den ene haand i bukselommen og holder cigaren med spidsen opad - "ja for du maa vel snart til at bestemme dig for noget - saadan fast - ikke - hvor gammel er det, du er -?"

simon blir ond - hans mor kender udtrykket - "jeg er begyndt at gaa ture - det befinder jeg mig saa vel ved -" onkel slaar asken af cigaren - ja det er ikke saadan at opdrage børn - det er et stort ansvar - "men det kan du jo ikke leve af - vel - at gaa ture - man kan jo nu engang ikke altid udelukkende gøre det, man synes, er mestbehageligt- vel - livet er anderledes - du er jo saa ung endnu, simon - er du helt holdt op med at studere -?" simon finder det mere formaalstjenligt at være ugidelig, end at blive arrig - "det første halve aar kan jeg leve af min hyre - og gud er jo god -"

de gaar til bords - simon tar sin kusine: under armen - livet strømmer igennem hende - næsten altid - det faar hele hendes legeme til at gynge - "naa simon - du har haft det godt -? du har vel slaaet nogle ordentlige slag - i var vel ogsaa i havn af og til -" hun taler rasende hurtigt - levemanden simon griner - "selvfølgelig - jeg havde fem forskellige gonorreer paa en gang - jeg smed en overbord hver dag i fjorten dage -"

"det maa jeg sige - det maa jeg vist høre noget mere om -"

de sætter sig - skeerne skramler - simon æder - kusinen venter paa, at han skal sige noget til hende -, og spiser - onkel rejser sig langsomt op og slaar paa sit glas - dinge- lingeling - saa kører sporvognen -

for de andres skyld havde det været tilstrækkeligt, om han havde rejst sig og sat sig ned igen - de kender ham - de ved, at han er venlig og god, naar han holder tale - hans maader at udtrykke dette har aldrig varieret - men han er saa rar - damerne lægger hovedet lidt paa skraa - som for at høre bedre - og smiler - til ham og til hinanden - til onkel: det er vidunderligt at høre - til hinanden: hvor er han dog rar -







simon spiser - nej, han undgaar ikke sin skæbne - " ... og hvad der gør denne fest til noget ganske særligt - hm hm - at vi alle er særlig glade for, at vi har faaet lov til at være med her i aften hm hm - er at husets ældste søn - der sidder han - er vendt sund og rask tilbage - han har nu knyttet endnu nogle erfaringer hm hm hm til sine unge aar - hm hm som han med de evner, han har, sikkert vil vide - det ved vi alle hm hm kan vi alle være enige om - hm hm vil vide at udnytte paa bedste maade - til fordel for sig selv og til glæde for sine forældre, som hm hm hm hm hm hm altsaa hm hm i aften har en ganske særlig anledning til at være glade -" alle rejser sig og drikker rødvin -

simon rejser sig og skaaler med kusinen - alle sætter sig - gaflerne begynder igen -

værten nikker til værtinden - det er en god fest - det gaar godt -

simon har overhovedet ikke set op fra tallerkenen, efter at desserten er blevet budt rundt - hans dame ser paa ham - "simon, hvad vil du nu til at slaa dig paa - det skal vel være noget meget originalt -" kusinen gynger - de spiser karamelbudding - "jeg vil se at blive et godt menneske -" kusinen smiler til ham - gud, hvor er han original - men det har han forresten altid været -

simon ser paa hendes tallerken - "jeg skal lige hentenogetmer sovs -"

"tak simon - jeg har endnu -"

han rejser sig - og aaler sig smilende ud langsstoleryggene- alle hans smil blir omhyggeligt opsamlet -karamelbuddingenbydes rundt for anden gang -


simon tar sit overtøj paa - og lukker entrédøren uden

en lyd -

det er klart og koldt - simon gaar -

han gaar til han opdager, at der er mellemrum mellem

husene - og at der er blødt at træde helt ude i vejkanten -







og han gaar videre - han sukker - eller snarere trækker vejret dybt - han ser sig omkring nu og da - men der er ingenting at se - det er for mørkt -

halvanden time senere blir han lukket ind i hotelcosmopolite-

men den nat

opnaaede simon den store ufattelige lykke at blive født -








det underste landMCMXXXIII


tilegnelse



paa vejen blev

mit hjærte alt for tungt at slæbe

her lagde jeg denne del

ved vejkanten

men ogsaa dette tilkommer dig-

her

stedet, hvor jeg hvilede sidst

og maatte lægge dette-

ogsaa det tilhører dig-

over dine øjne

sidder alle guds smil

roligt afventende

min sikre herliggørelse-










med lukkede øjne



det er som om

ingen strøm kan drukne mig

ingen sorg kvæle mig

helt -

det er som om

kærlighed kommer til mig

over alle have,

fordi en blød streng altid svinger

i mig -


og gud talte



det var ikke gud -



hænderne legede

som børn i vejstøvet,

og hans øjne flagrede som hvide sommerfugle -

og han hviskede -:



hvorfor gemmer i jeres drømme -?

hvorfor bærer i ansigter foran jeres drømme -?

i solen skulde i lægge dem -

i vinden skulde i brede dem ud -,

paa vejene skulde i gaa nøgne under jeres drømme,

at i kunde blive skønne, som de -

ikke med jeres øjne skulde i elske,

ikke gennem haardt glas skulde i se trolddommen -

ikke gennem firkantede smil skulde skønheden sive ud

og blive ædende draaber -

hvorfor gør i krigere af jeres hænder,

vogtere af jeres smil -?



og hans øjne flagrede,

og han talte -:







o, at se hver enkelt drage ud

med sine drømme i oprakte hænder -,

syngende mod solen og stormen -:

elskede, her er alle mine drømme -,

tag-!

ve - ve over angsten -

ve - ve over angsten -

ikke lysten i jeres vagtsomme øjne

skulde i skænke jeres elskede -,

ikke viden, dryppet ud i smil -

se jeres underlige længselsfulde hænder -

fyld jeres hænder med følsomhed -,

og gaa til jeres elskede -,

og sig -:

her er alle mine drømme -,

tag-!


regnen



regnen kom -,

og mændene satte sig paa hug

og holdt deres tøj stumper op under maven

ryggene blinkede som oljepytter i natten

og rokkede frem og tilbage,

for at faa tiden til at gaa -,

deres vaade kinder tyggede solsikkefrø.

mens vandet fossede

og fyldte natten -



tidligt klædte mændene sig paa

og sang til en ren himmel

og tidligt bøjede de sig

under en ny sol -


ellen



ellen -, ikke var det meningen -







ellen, i dag kommer jeg

og henter dig -

læg noget over de dybe saar

i dag -, bare i dag -

jeg henter dig -

du skal -

vi gaar og spiser under træerne -

jeg ved ikke hvor -,

brød - ost - vin -

jeg skal spille for dig -

jeg skal kalde en af de store lallere frem

af den blaa skumring -

ellen -!

en rus vil jeg give dig -,

og naar du vaagner,

(aah, du vaagner aldrig),

flyder smaa bække med unge træer

over de dybe saar -

jeg vil give dig en rus,

at du aldrig finder tilbage -


min far



han vaklede

og jeg fangede hans øjne -

aah som vidunderlig tavse

hjælpeløse fuglehjærter var de

med den store smertes kraft,

som er kunsten,

straalende i et blankt hav -

o svagheden greb mig som en storm

og jeg slog -



en nat, hvor een lampe samlede al ensomhed, sprængtes frugten og hans liv stormede ud i toner







og tvang himlen til graad -

og jeg bed i min tunge

afmægtig -



o, far

to hvide fugle

vogter godheden i min sjæl

med uovervindelig hellighed

dine hænder -


aften



jeg klagede -:

større end alt var min elskede -,

større end alt -



og jeg gik -



en aften ved den sovende flod

huskede jeg,

at sangen om den store kærlighed

spilles vidunderligst med to pinde

mod et stykke træ -


tal ikke til mig



saa stille

saa stille -

tal ikke -!



meget meget forsigtigt

maa jeg gaa,

hvis jeg skal finde noget -,

og alene maa jeg gaa,

hvis jeg skal finde noget -



endnu har jeg ingenting fundet -

jeg har hverken







fundet mit hus

eller min elskede

eller mine marker -

de maa være

et sted, hvor jeg endnu ikke har været -

jeg har allerede gaaet meget længe -

maaske har jeg meget længe

endnu at gaa -



og helt alene maa jeg gaa

og saa forfærdeligt forsigtigt

maa jeg gaa,

hvis jeg skal finde noget -

men jeg maa jo

finde et sted at være -



jeg maa jo have et hjem et sted -

jeg ved jo,

at jeg har mit hus

og mine marker et sted -

min elskede kan jo ikke vente altid -

jeg har allerede gaaet meget længe -

tal ikke til mig -

hvis jeg har alt for længe at gaa endnu,

blir det maaske for sent -



stille - stille -!

jeg maa

finde mit hjem -


latter



i fortvivlelse

saarede jeg helligdommen,

som du med templer og alt

havde bundet med kærlighedens traad

under mit hjærte,

og den faldt -







blandt lave stumper

saa jeg dig gaa

for evigt -



længe gik jeg

bærende min daarelatter

rundt mellem ruinerne -

mange kom -

ingen kunde bygge templer -

mange gav -

ingen turde tage latteren -



o gud - gud - gud -

og hvis du en dag kommer tilbage -,

kan jeg ikke kende dig -

ha - ha -


vent -!



hun venter -

intet er for stort -

foroverbøjet sidder hun -

panden stirrer -

natten trækker lange lange

nynnende fløjelsbaand gennem hendes aabne pupiller-

sagte famler næsefløjene

vælgende i overflodet -

intet er for stort -

taalmodigt venter opadvendte haandflader

den første draabe -


bekendelse



præstinde -!

jeg hylder dig -



færdig ligger din skæbne -

sikker







med vældige bolte gennem hele jorden -,

urokkelig, som det, der er sket -,

sikker som faldet -

eet begær

er dit liv -



du ved det store maal -

blandt væltede flasker

og svin

plukker du taarøjet

det store

det eneste -

ravende frelser du

skønheden selv

i verden -

præstinde -!



een gang

i en sanseløs nat

elskede jeg dig

præstinde -



alt kan jeg gøre -:

pine fjender

klage -, juble -

elske mine egne lokker -

præstinde, til dig kan jeg tale -,

du ved det -:

at jeg ikke har valgt min stjerne selv

at jeg aldrig har set min stjerne

at der kun er een stjerne

for mig,

at stjernen findes -



dig hylder jeg -!

ikke kender du barmhjertighed -,

mig frelste du -

præstinde -






drengens klage



hvor kan jeg gemme mig

hvor kan jeg gemme mig,

o i nat vil de alle komme

vil de alle komme fra hele verden -

o findes der ikke

et eneste skjulested

bare et eneste skjulested

til mig

i nat -

jeg er saa bange

jeg dør af angst,

naar ingen synger i hele verden

om natten -



o hvor kan jeg gemme mig

gemme mig bare i nat -

alle de store sange

er døde hjemme

hjemme er ikke flere store sange

nu synger de kun smaa sange

hjemme -



o jeg dør af angst,

naar ingen synger i hele verden

om natten -


kærlighed



jeg kom til den by,

hvor alle mennesker lever -

og jeg saa med stor smerte,

at alle var sekskantede,

tolvkantede eller ottekantede

de, som jeg ikke kendte,

lo og sagde, at jeg var et æg

og de, som elskede mig,







blev graa og klagede,

fordi eet enkelt æg

kostede saa mange mennesker -



en kvinde, som aldrig havde elsket,

kom og fortalte mig,

at jeg var født af en langbenet fugl,

som havde mistet sin stemme

ved at se langt bort -

og hun forstod, at hun maatte blive længe hos mig

en gang hvert halve aar

knækkede skallen

og noget kom ud -,

og der var en ny skal nedenunder -



glad laa jeg i hendes skød

og prøvede alle farver -

og hun sad alene og græd

over, at eet eneste æg

skulde koste saa mange mennesker -


ikke andet



det siger jeg bare

her i græsset

som gynger

synger om bid

her i de mørkegule blomster

her sammen med min lille tromme

jeg hader tynde stemmer

latterlig høje stemmer

jeg selv har en smuldrende mumlen

det siger jeg bare

at du skal blive her

blive her -

du mister noget

hvis du gaar nu

gaar du nu?







hvis du blir her

ved ingen, hvad der kan ske

se min lille tromme

den er en stor stor sjældenhed

hvis du taler nu

kvæler jeg dig -


min baby



naar du ikke

kan elske min baby,

er alt ligemeget -



det er ligemeget,

at du aldrig sover -,

at dine træk borer

som rødder, der aldrig naar ned -,

at du elsker mig -



dag og nat

dag og nat

tæller min baby

mit hjærtes stumper,

ordner dem paany -

naar min baby sover,

er jeg

ingenting -



uden at elske min baby,

vil du aldrig faa mig at se -


slottet



du min lille pige -,

du er selve det stumme land -,

hvor vejene, som intet navn har,

fører rækker af lastdyr

gennem døgn opad

med tildækkede byrder til slottet -







og langt langt nede

en vældig vældig milevid slette

med hjorder af gumlende blankklovede bisonokser -

gumlende - tyggende -

skiftende ben - og solen bager roligt -

slette og slette og bisonokser -

og flad sol -

græsset kilder vinden under maven -

bisonokserne tygger -



men inderst -!

højt højt op ad smalle stier -,

i det stumme land -

o hvem har set slottet -?


rival



svag og god er du -

jeg vil skære din hals

i et kort og let snit -,

og glemme dig -

men ikke hjælper det min elskede -

du gav hende alt,

hvad du havde -

jeg gav hende mere -

jeg gav hende noget stort,

som jeg havde -

ikke alt -

ikke fører jeg guds haand -

men jeg,

ikke du, har synkende, druknende

slugt vand af floden, hvis bredder

er guds læber bøjet over jorden -

hos dig kunde min elskede sove

uden frygt -

du er svag og god -

i et kort og let snit vil jeg skære din hals -,

jeg vil ikke kende dig







jeg taler ikke dit sprog

du kan ikke se, hvad du har gjort -

men det er nødvendigt, at du dør,

saa at jeg kan glemme dig -

jeg ved ikke om jeg elskede hende,

men det var min kvinde

i verden -

dø -


sump



jeg har en sjæl -

i over et aar

har jeg vendt og drejet den,

vredet og glattet den ud -



jo mere jeg skrubbede,

jo renere blev den -

jo mere jeg stak,

jo mere sved det -

og jeg bemærkede dette

med uro og alvor -



i mellemtiden

sprøjtede mit legeme

unyttig sæd

over uskyldige -


martyrer



i, som kuede jeres munde -,

tvang jeres øjne udad -,

ogsaa jeg

elsker jer,

der først vendte pisken

mod egne drømme

og sagde: lig!

og saa rakte sværdet







over

de smaa og faldne

mod de store frække -,

glemmende egen graad

for andres nød -

jeg elsker jer -



o at i maatte leve

til de,

som i nu gir brød

kommer for at kræve

ogsaa jeres drømme og jeres graad -,

og i kan kaste pisken

og gi alt -


en god kvinde



din bitterhed

er løgn -

din uegennytte

hægen om saar -

du er født -!



du vil ikke tage almisser -

hvad har du at give -?

hvad har du -,

som du ikke har faaet -?

se din hellige pligt

mod dig selv, som du har faaet -

tag -!

hvad har du at give -,

hvad har du at dræbe -?

du har dig selv -


ivigtut



de hundrede mand

graver sten







i elleve timer -,

og fylder store skibe

og fremmede aktionærer,

som de gir fa'en -

(elleve timer -)



og de hundrede mand

hælder champagne

i sjæle,

som længslernes by

burde frygte,

og ikke kunde fylde

for to aar siden -



og de hundrede mand

rejser hjem

(efter to eller tre aar)

med længsler

tunge som stenbunker

og uberegnelige som isfjelde -



og de hundrede mand

sejler frem og tilbage

(saa længe de kan)

med deres mystiske sjæle,

som de ikke kan

gi fa'en -


pigen else




engang blev du skræmt -

nu sidder du med friheden -

dit hjærte vejer intet -,

o du er fri -




altid holder du dit røgfarvede smil

op foran øjnene,








før du ser paa de andre,

som ikke kender skrækken

for stumme dyr -



nu sidder du med friheden -,



som en kos nakke

af at smile -


du



døende laa den lille -

et tyndt skrig -

minutter som millioner af modbydelige fluer -

gloende hamrede angsten smaa tindinger -

kynisk langsomt gik du

hele natten -

malede du skrækkors -,

time efter time -

smaa øjne - smaa fingre

overgav sig stump efter stump

til fluerne -

du hæklede sorte sløjfer

og bandt dem sindigt

om hver enkelt lille glæde -

iturevne smaastumper af skrig fejede du ud

med træt mine -

døende laa den lille

endnu om morgenen -

saa brast din taalmodighed -,

genert smilende sagde du: kom -

og sammen gik i ud

paa en ny eng -

under græsset

vred jorden sig i tykmavet latter -

og solen kom

som en blankøjet ko

og slikkede den lille i nakken -






danserinden elisabet



elisabets sjæl

havde ben som de dybe toner

i en violoncel

med fødder, der dansede -



men hendes fader

med det blonde skæg

døde,

og elisabet græd altid -



hendes taarer var store

som gennemsigtige kugler

af champagne -

og disse taarer lokkede

mændene med de trefjerdedels sjæle -



og elisabet

gav hver enkelt af mændene

en stor taare,

for at de kunde lægge den

omkring deres smaa hjærter

og blive store mænd,

som hendes far -



men da hun ikke

kunde elske dem,

gik de efterhaanden bort,

(og skønne, fordi de havde

en champagnetaare omkring sjælen)

og elisabet græd

og kunde ikke danse,

naar hun ikke elskede -



til sidst kom

den skønneste af alle mænd,

(lokket af taarerne),

den vidunderlige digter







uden sjæl -

og han elskede elisabet

med sit legeme,

som var visere og herligere end nogen sjæl -



men en nat,

hvor elisabet for første gang

havde danset,

huskede hun,

at hendes far med det blonde skæg

havde haft en stor sjæl -

og saa kunde elisabet ikke mere

elske den vidunderlige digter -



og han gik -,

vild af sorg

og tog elisabets sjæl med sig,

da han gik -,

elisabets sjæl,

som havde ben som de dybe toner

i en violoncel

med fødder, der dansede -



og den vidunderlige digter

blev ogsaa siden altid elsket -,

(fordi han var saa vidunderlig skøn),

men hele hans liv

laa elisabets sjæl i hans bryst

og græd sine store taarer -

og elisabet døde,

fordi hun ikke kunde danse

og elske uden sjæl -


tigger



hvad skriger du for -

dit satans fjols,

din slatne bugfylder -







hvad i helvede skriger du for -

kan du ikke hjælpe dig selv,

din blege hjulbenede stodder -,

saa springer jeg selvfølgelig

ud mellem hajerne

og hiver dig i land -

dit røvhul -


nomader



som nyfødte børns fødder

er jeres øjne under længselen -

gaa -!

gaa -!

langs de underligt talende floder,

som føder skovene

og fylder dem med svar -

o, skovene,

der kryster floderne

som lyttende melankolske slanger -,

og trækker himlen ned over sig

med døve urokkelige arme -

gaa -!

maaske finder i der

en vældig kvinde

med herlige syngende fødder

og hvide øjne -

eller

bjærge af sovende mænd

med røde brændende sanser

imellem sig som baal -

eller

rædselsgrebne børn

med ansigter af haardtbrændt ler -,

og hænderne knugende om smaa plettede sten -



eller i finder

den fede gud,







hvis taarer hamrer syndflodsglæde

mod sumpplanters haarde blade -,

hvis smaa øjne smiler,

mens taarerne trommer som fortvivlede tænder

hurtigere og hurtigere -



gaa -!

altid finder i noget -

(ikke helbredelsen -)

ser i ikke, at jeres sygdom

er større end alle andre -

o, mange er i -,

i, som har smitten -

gaa -,

og giv jeres uendelige uro over jorden,

altid finder i noget -


til jer




det er til jer,

jeg taler -!

hvad er

drømmende dyr

og stor glæde

mod larmen

fra rasende maver

og forpinte køn -?

idioti -!

ikke

raser min mave,

og altid har jeg elsket,

og ikke kan jeg stille larmen -

men det er

til jer, jeg taler -!









en fjern aften,

naar i sidder roligt

med fælles sejr imellem jer -,

finder i maaske

en anden hunger i blodet,

en ny længsel,

der taler om mærkelige dyr

og stor glæde -,

og kræver ny kamp -


blod




en søndag morgen

gav du blod

til din mest elskede drøm -



dit legeme sang om stor lykke -,

drømmen døde -,

og du fødte mig -



mor, den døde -,

drømmen -

det var mig, du fødte -,

o du gav drømmen dit blod -




mor -!

blod -!

mit hjerte er ikke sten -

mit hjerte

er

ikke sten -



o, jeg ser -:

blod er ikke dejlig elskov -

blod - blod

er kobberlænker -











kære mor -, ikke er jeg drømmen -

mor - hvorfor snor dine evigt rastløse fingre

taalsommelokker -

for mig -?

hvorfor ser din sjæls øjne

altid vaagende

endeløse marker, hvide af ben -?

hvorfor bøjer ørneryg knæ

for uværdige guder -?

hvorfor græder du - mor -

for mig -?

kære mor -,

saa du ikke, at drømmen døde -?




min mor -!

elskede - rejs dig -

se vejen -!

(o se ikke altid

flaskerne

grinende kvinder

sult -

se ikke altid gruset, stenene -)

se vejen -!

se den vej, som jeg gaar, som du fødte

søndagen, da dit skød var livets syngende mund -




mor - hvorfor ønsker du mig

søvnen

mætheden

usaarligheden -?

giv mig kraft, mor -,

af det mod, du fik

hin søndag -,

da du ikke saa,

at din skønneste drøm døde -








og mor - mor

engang,

naar jeg har fundet vejens halespids

dybt inde i det underste land,



og som en dobbelt draabe flyde ud i søen,

som er livets øje -!

kære mor -




o, mor -

at du gav drømmen dit blod -o, stakkels, elskede mor -store mor -


for sent




gennem denne nat

hører jeg

dronningens øjne kalde -



men dronningen sover

blandt palmevinde -

det er kun

hendes øjne, der kalder -



dronningen har ikke mere

brug for mig -

det er mig, der behøver

hende -




let at finde sydens maane -men jeg har ødelagt min elskov -den er ikke mere til at stole paa -men jeg vil sende min maage








som en hvid streg

den, som er tilbage -

og haabe alt -



for

gennem denne nat

hører jeg

dronningens øjne kalde -




dronningen kalder jo ikke -

det er mig, der behøver

hende -


paa fjældet(fragment)



bare for at binde mig

tog hun min blomst -



med dolken

med dolken

stak jeg hende -

ha - ha - ha -



ensomheden er stor -

ved du,

hvor de nye blomster er -,

dolken min -?


melodi



hør -!

hør den saarede mand

svinge langsomt







langsomt og vegt

med en stor palme

han svinger

palmen strækker sig bøjende

palmen rejser sig

palmen svinger

længere tyndere lysnende

svinger

krympende tætnende

synkende

langsomt i fjern vellyd

over en raslende sø af sorte hjerter

smalle bølger af flade skinnende hjerter

hurtigt trillende ebonitbølger

snublende klingende

sporløst forsvindende

lav brænding -

palmen svinger

til spinkle hænders klage

kaster sølvskygge

af flimrende fjern trompetdans

over søen -

svinger -

flygter -


dans



lad mine ører i fred

for din smerte

lad mine øjne i fred

for din smerte -!



jeg har en hel

verdens sorger

forbandelser

og vildskab

et sted -







en hel forbandet verdens vilde sorger

har jeg -

jeg danser

jeg danser -



lad mig i fred -!

jeg har

alle slags elskov

i en herlig stue

med sort dør -



nu

er der tænder i navlestrengen -

gaa væk

gaa væk

nu danser jeg -

en fed streg tværsover -



lad mig i fred

jeg har et dybt saar -



o, nu danser jeg

alene -

nu gaar det

nu danser jeg

alene -



nu falder alle haver

det, som er færdigt,

ler -


det underste land




o stor lykke

stor lykke har de faaet,








som er født i det underste land -

overalt kan i se dem

vandrende

elskende

grædende -

overalt gaar de,

men i deres hænder bærer de smaa ting

fra det underste land -




o større end alle lande

herligere

er det underste -

opad vrider jorden sig

i en spids -

og nedad

udad synker det tunge

levende blod

ind i det underste land -




smalle forsigtige fødder

og tynde lemmer

og ren er luften

over de aabne opadstigende veje -

i lukkede aarer

brænder længselen hos dem,

der er født oppe under himlen -



men o

i skulde gaa til det underste land -!

o i skulde se folket fra det underste land,

hvor blodet flyder frit mellem alle -

mænd -

kvinder -

børn -

hvor glæden og fortvivlelsen og elskoven








tunge og fuldmodne

straaler i alle farver mod jorden -

o jorden er hemmelighedsfuld som en pande

i det underste land -




overalt kan i se dem

vandrende

elskende

grædende -

deres ansigter er lukkede,

og paa indersiden af deres sjæle sidder jord

fra det underste land -


sang



gudebarn, som jeg elsker -!

hvormange skal jeg slaa -?



skal jeg altid komme

til dit smil, som siger:

stakkels dræbende gudemenneske -?



de kan jo ikke lide

kun bløde -

kun prøve -

kun dø -



hvorlænge gudebarn -?

skal mit solhjerte altid strejfe

altid komme

altid være for langt borte

til at kunne høres

af dig o gudebarn, som jeg elsker -?



aah

flodgraad







sanggraad -

hulkende hulkende

vished om alle nætter

og alle bølger -

altid leve

mellem døde menneskesmerter uden melodi

uden lidelse

uden hellighed -?

gudebarn, som jeg elsker

hvormange skal jeg slaa -?



du har min tone

i glasbløde havstængeltanker om din hals -

smil ikke mer!

mit solhjerte vil gaa ind

i din mund nu

og skænke dig det sidste raab

elskede gudebarn -!

mine kurve er fulde

vi lever evigt bagefter

vi har allerede glemt

solhjerte

menneskedrab

gudebørn -






siciliansksommernat



en hvid ugle

sejlede lydløst

imod en cypres -,

og fire stjerner

gik samtidigt ud af himlen

og lagde sig paa havet -

fra den øverste bjærgtop

skreg et æsel

en raa stinkende tone

om fortvivlet uret -


sol




i middagssolen

synger en stillids

i et bur paa størrelse med en hat -



gennem nedrullede tremmer

siver bleg sang -

tynde stemmer synger

bøjet over sicilianske broderier -

langs hvide og gule traade

drypper ordene -




sekstenaarige - syttenaarige -

tremmer mellem dem og middagssolen

og morgensolen og skumringen -



og en nat

kaster du vel grebet af angst

din portnøgle ned i en maanefyldt gade,








at du maa se

mandens vinstokke vride sig

i middagssolen -


salvatore bambara



alle sang -



salvatore bambara

sad alene

og saa paa sine hænder -

saa løftede han øjnene

smilende

lyttende -

o de er glade

og det er mine ord, de synger,

og ingen ved det -

mine -,

og ingen ved det -,

o herligt -!


brødre



de vogtede geder

og jeg bredte mine fødder i solen

paa capo san andreae -

sortøjet, syvaarig og smilende

kom den ældste og tiggede cigaretter -

da han gik,

slog han tre saltomortaler

og lo -

brunkindet, taarestribet

kom den lille

og lagde sukkende fem gule blomster

ved mine fødder

paa capo san andreae






santo cacopardi



du venter paa natten -

dit blod koger roligt boblende

i solen -,

listende ler dine tænder

skarpt og hvidt -,

legende glider din gang -

legende sikkert

hænger dit legeme mod muren

hele dagen i skygge -

dybt i kolde pupiller

græder fortvivlet et barn

glemt -,

til døden træt -

din sjæl har du glemt

hvad du skal gøre med

for solens stærke farver -

du venter paa natten

for at leve -

i solen smiler du

som himlen uden skyer -

i mørkets store frihed,

hvor kattene elsker hinanden,

leger du

alvorligt som drenge

uden ro -


nino



han blev fundet under citrontræerne -

han blev tvangsgift nittenaarig -

han mistede sin manddom ved marne -

og han føder elleve tiggere -



inderligheden

i flygtende elefanters løb -:

din gang -







tavse, hungerfri

dine øjne sover under faraopanden -

og med elskerhænder serverer du kaffe -



i cafe nuovo

sidder mænd og kvinder -

og mændene

slaar

pengene i bordet -,

og kvinderne sidder tavse -

og nino bukker -



og en aften vendte sig amerikas millionskøge

mod sin nye millionær

og skreg som en kælling -:

"gaa -!"

og hjælpeløst bed hun

i hummerrøde negle

som en dreng -



og ninos øjne

sov tretusenaarig faraosøvn -,

og tjeneren nino bukkede -





digte omkring "det underste land"


exit -



- vi saa ham falde,

vi hørte hans raab,

inden han naaede jorden

- da vi kom ned,

stod de andre omkring ham,

og en kvinde

og to børn (ikke hans egne)

stod og græd -



- da vi havde set det,

og ogsaa vi havde staaet lidt,

gik vi hjem -

- hele dagen

kan man jo ikke

staa saadan -


maageskrig



- i, som sidder,

hvad kender i til havets syreætsende duft,

til det fornuftsudsugende, vellystklo-visende bølgesug,

naar søerne paa skumspændte maver

aaler sig, klemmer sig frem

over hinandens skuldre?



- i stearinlystændere, i kuponklippere,

spejl jeres rynker

i havets prækenforagtende uro,

naar det om morgenen

med vilje snyder jeres godheds drømme -



- hvad kender i til skumringsskvulpets baldrende latter

om aftenen,

til, hvad som fødes under vaade klipper?






asfaltsprængere



- 4 mænd med aabne skjorter

hænger paa maven over maskinborene -

deres rygge gaar som 4-taktsstempler

i korte massive hop -



- staaende paa armene

trykker de med deres vægt

mejselen gennem den sejge skorpe,

saa at asfalten springer op i flager

og lægger sig bunkevis over deres fødder -



- to kvinder siger:

man kan godt forstaa,

at det ryster nyrerne løs paa dem -


vellyst



- dine boder mellem gadelygterne

med udsalgsvellyst,

med klæbrige pastellæber

og shellakskinnende ben i hollywoodpelse -

listende stenkulsøjne -

ømme ord

rasler som opvask og nye sedler -

at købe billigt er kræmmeres maal -



- dine unge oprørske sange

kravler forvredne og blege rundt

i tunge portierers støv -:

backfish'enes cocktailfnisen

og visdommens kniplingsduftende elskovspjat -



- vellyst, du skulde jo være vor hellige moder

med uudtømmelig livshunger paa din arm -



og vi,

vi skulde være dine forkyndere,







dine begunstigede yndlinge -

du skulde være vore syge guders efterfølger -

vi skulde komme med stolte og selvfølgelige blikke

for hos dig

at afføre os vore tankers svedige arbejdsdragt -,

for at bortskylle vor klamme træthed

med dagslysdirrende glæde -


en hvid kvinde




jeg saa dig give -

dine ankler var brede og stærke,

og din gang var en hests -

dit spejl var for lille -,

og du klædte dig, fordi du frøs om morgenen,

og i kjoler, fordi du var kvinde -

du hørte ikke meget paa ord -

glæderne groede som tungt vaadt græs

omkring dine tykke ankler -

og du var brutal som fjældet,

naar du gav -




til dem, der talte længe,

smilte du -,

og dine smil bed ikke -

i vore ansigter, tunge af mellemstore sorger,

kastede du langsomme skrævende grin

langt indefra -

og til dem, som græd,

sagde du: se mine grimme hænder -

og til drengene, som sad der med deres træmunde

og trak i manchetterne, sagde du:

jeg elsker at danse -




og jeg saa dit legeme, og jeg saa,

at alt havde du faaet at give -








ømheden greb i hensynsløs kraft

om dine bryster og dine laar -

og din pande talte -

jeg gik ud

i din vidstrakte mystiske tavshed,

hvor træerne stod oprejste og sov

aandende underlig visdom -

og jeg,

som var den store elsker -,

jeg vilde give dig -

og jeg gav dig -, tja min elskov -

og du, den ubekymrede godhed med de hvide fødder,

blev knælende og henrykket -,

og tog -


du bønfalder -



du bønfalder,

at tiden maa gaa langsomt,

men længe -

din lykke er den riges,

der ser, at han har mer,

end de, der har mindre -

du kalder mig dagdriver,

kvindeskænder,

tempeløder -!

du lever siddende -!


tja-



en dag fandt vi os

en graadighed,

et begær efter ny kraft,

som intet af det, vi kendte,

kunde mætte -



da blev for nogle af os

arbejdet meningsløst







og skønheden dum -

meget slog vi i stykker -

mere for at høre klirren

og for at mærke

den sviende smærte fra smaa saar -


lørdag



fra barakkerne

susede skraal og brøl

som offersang til en gud,

der sad sammenkrøben ude i mørket

skælvende af frygt for sit værk -

i en tom stue

laa william paa knæ

og knuste tomme flasker mod døren -

møjsommeligt krøb han rundt

og samlede skyts -

da han havde set,

at alle flasker var brugt,

sov han ind

med et skær af mæthed

over sine udtværede træk -


tanker



vi kører syv hundrede læs malm om dagen -

femoghalvfjerds meter under fjældet

trækker vi tipvogne gennem ælte og minestank -

imens glæder vi os til flæsket,

vi skal have om seks timer,

og vi tygger paa forbandet sejge tanker

om vore kvinder paa den anden side havet,

som vi ikke har set i et aar -



grundvandet plasker fra skaktens loft

paa vore vandrette rygge,

og glødelamperne river flossede huller i taagen -







luf ttryksborenes larm hakker vore ord til ubrugelige stumper

og sprængskud faar fjældet til at sukke

og tindingerne til at værke -



(vore kvinder paa den anden side havet . . .)

vi tænker paa alt det, vi kan give dem,

naar vi har kørt syvhundrede læs malm om dagen i et aar -


hilsen



jeg har draaber

af grumset vin i mit skæg

og jeg hilser paa jer,

som staar der -,

og jeg gaar

forbi jer, som staar der

med livslang arrigskab

umuliggørende jer for evigt -

jeg gaar til min pige

i dag

og i morgen -

engang blir det min elskede -

i er vejkanten,

som standser ved min piges dør -

jeg hilser jer -

jeres blir haanlatteren -,

jeg skal kende min elskedes dør

engang -


udvandrersang




da vi var tyve aar,

fyldte i vore graadige hænder

med stemplede regninger,

at vi skyldte jer vor ungdom -



saa gik vi -

og vi var mange -,








og vi solgte vor ungdom -

minerne fyldte vi -

let-

kontorerne fyldte vi -

maskinhallerne

fyldte vi -

for vi var mange -



og da vi havde fyldt

jeres miner

og jeres kontorer -,

og jeres maskinhaller

og jeres butikker

og jeres værksteder -,

og jeres avisfabrikker -,

(vi solgte vor ungdom,

og vi var mange, mange),



saa fyldte vi jeres smalle fortove

og jeres parker

og lagde vor ungdom der -

og lange, lange var jeres regninger




men nogle af os

gik

med vor ungdom -

vi gav fanden i jeres samfund

og jeres løfter -



om aftenen

byttede vi vor unge kærlighed bort

mod blege fotografier og visnende violbuketter -

jeres høje skibe fyldte vi -

og togene - de lange, slingrende toge -

til guldlandet -!

til sollandet -!

og jeres regninger -








ja jeres -

guldlandet -?

sollandet -?

og vore hænder -

ja vore -

dem fyldte i ikke -



om seks aar

kommer vi tilbage -

saa kender vi mænds haarde øjne -

saa kender vi mere

end fotografier og visnende violbuketter -

om seks aar kommer vi,

for at lade vore uhøviske glæder

larme i jeres smaa gader -



om seks aar -

vore hænder -

i vore haandflader sollandets sitrende ømhed -

guldlandets barakstaal -

og til vore elskede

vore faktisk sidste draaber paa et flaskeskaar -



om seks aar -

i vore sjæle -

røde og sorte ridser -

gitterstænger -

sol -



om seks aar kommer vi -




vi vil ikke saa meget -

vi gir fanden i jeres samfund

og jeres løfter -

men Glæde vil vi -

en sang skal vi stønne,

et skrig skal vi synge -








og Glæde vil vi -,

Glæde for os selv

og for vore kvinder -


afsked



en makrelstime er en regn

af undervejsdræbende

strygende sortrygge -

havet har ingen lyd -

mit

hjærtes læber er to

makrelrygge

du er et offer -

havet hvisker retningen

med stor fart -

tramp tramp tramp

i dit hjærte -

jeg ved det -

du faar mit had for det -


brunst



det var morgen,

da hannen forlod sin hjord -,

forlod græs og skygge og kvier,

for at erobre sig en ny hjord,

der satte kraften og modet

over græsgange og fred -

og solen fangede istaagerne paa fjældet -

den næste morgen

sloges unge tyre,

og kvierne tyggede drøv

i dalen -





to minder fra sicilieneftermiddag i taormina



støvglitrende

en fod i solen -

(og mit firbens drægtige mave

kolde waggoner af firbeneyngel)

tæerne rejser sig

vridende sig i blasfemisk latter

gennem to øjenlaag,

som er ildrøde flagermusevinger,

kryber spiralsnoede sole

ind i mit hoved

(summende damp)

og flyder sammen der -

hver halve time skriger en paafugl

og i bunden af et stærkt rør

vaagner civilisationen

som en løsrevet taa -



sovende drukner jeg

mellem to bjærge af rødlakerede guldfisk

og en stanglorgnet siger til en anden:

how beautiful -


den djævelske frisør



salvatore bambara var en god mand

og talte ni sprog -

og i otteogtyve aar

havde salvatore bambara

langs siciliens veje

sagt elleve nationers folk,

at salvatore bambara

var en stor og mærkelig mand -







og ingen havde sagt ham imod -,

og salvatore bambara

var en lykkelig mand -



men palmesøndag,

da salvatore bambara

fyldte syvogfyrre aar

og gik paa corso umberto

i sin fødeby paa sicilien,

sagde frisøren francesco raia

til en dreng:

der gaar salvatore bambara,

den store og mærkelige mand -








mod jerusalemkompositionerMCMXXXIV



my infinite world is

in the closed egg of my will towards god








I.fra i dag










fra i dag


fra i dag er hele verden anderledes end nogensinde før - i dag er den, og dermed ogsaa jeg, traadt ind i en helt ny fase - jorden, menneskeheden og jeg selv løber fra i dag uanede risiko'er, og maaske gaar alt fra i dag mod himmelsketilstande- det sidste er meningen - og det vil være mit livs opfyldelse, naar jeg kan hviske til min salighedssitrende sjæl: "nu -, nu min venerjorden blevet det helligejerusalem,som du saa længe har drømt om, saa inderlig har længtes efter, saa trofast har lidt for -,nu-" i dag har jeg viet mit liv til verdens frælse - i dag har jeg afsvoretaltandet for dette ene - og fra i dag betragter jeg mig som livets apostoliske vikar blandt menneskene -, bosat foreløbig i københavn - fra idag har jeg intet ansigt -, intet navn - i dag har jeg med eet slag udslettet mig selv som noget indtil videre overflødigt og hindrende - jeg er nu blot en, hvis liv tilhører menneskeheden - maaske har jeg dog et nummer - jeg ved ikke, og det er ikke vigtigt - maaske er jeg nummer et, maaske nummer fem og maaske nummer tusind af dem, hvis liv ikke har nogen mening, uden for dette formaal - jeg har ingen stilling, ingen i forvejen fastsat beskæftigelse - jeg lever af gode menneskers angst, medlidenhed ellerforstaaelse- d.v.s. jeg lever ikke i den forstand - thi jeg anser det umuligt at leve, i dette ords himmelske og enestevirkeligebetydning, saalænge verden er, som den er nu - fra i dag er jeg holdt op med at føre det skin- og surrogatliv, som saa mange endnu prøver at kæmpe sig frem ved - jeg harfrivilligtgivet afkald paa den kærlighed, jordert har at give - jeg tror ikke, at verden er moden for den virkelige kærlighed endnu - jeg har frivilligt givet afkald paa. kommendestorhedog ære - jeg ved, at ægte storhed og virkelig ære ikke kan opstaa i verden endnu - og jeg vil ikke lade mig nøjes med mindre -







min sjæl hænger i troens tynde, men djævelsk sejge traad - og der skal den hænge, indtil traaden er dækket som enperlekædemed alverdens sjæle - og menneskene kan begynde at leve, hvilket er deres bestemmelse -

jeg ved intet om, hvordan dette skal ske, og jeg tror fuldt og fast, at det vil ske mindst een tidsenhed tidligere, end ellers, som følge af mit uigenkaldelige valg i dag - det er mig umuligt at tro paa, at det skulde væremenneskehedensbestemmelse, at existere, som den hidtil har gjort, og stadig gør det -

og det er mig umuligt at se nogen mening i et menneskes liv, der uden en saadan tro, dog fortsætter at "leve" som før - husk, athvert "menneske"fra fødselen til længere, end det lever, er medansvarligt for (ja medskyldigt i)hvert enesteselvmord, drab og menneskeligt sammenbrud iøvrigtindenfordenne tid -!


tør I tænke paa,hvilkemængder af lidelse og ulykke, der daglig væltes ned over os alle,blotved sløve menneskers bestialske Sindsligevægt og enfoldiges herskesygeStupiditet-?! PRØV!!


FRA I DAG

gustaf munch-petersen





II.i dagens lys










julesol



grøn gylden røg sejler fra fredens havanna

og puster ved middag

rosa soltoner gennem granerne

ned til jordens stupiditet -



i solens mundvige staar at læse

sandheden om jorden:

jorden er fin -

fjernt i mulighedernes urtidsgamle jomfruskove

sniges dybe stier -

goldhedsangst løber buskhalet mellem stammerne

slikker over de tusind ynglinges

evigtsovende pander hvid brand -

søvndøve ørers susen siver mellem stammerne,

gennem stiernes net evindelig -

- over jordens himmel vælder tyk som ækvator

dumhedens lus -

ubrugte gaar passaterne

blaavingede evindelig

lægger glidende fart under god viljes albatros -



hør solens tone, I 2 millioner grublere -!


nytaar



- i aarets gule blomst

over fjerne tusind veje

lyser gammelt

sluknende taare -

højt højt langs sprøde stængler

draaber klamrende

rinder mod oceanets glemsel -








naar hver eneste taare har rundet,

vil jorden rejse sig af badet

med rædselens dønning over sin skulder

som en slagtet dumhed -

naar unødvendighedens potte er fuld,

vil jorden være uden hukommelse,

og med det væsentlige

som et vulkanskt udbrud paa sit hoved -

i en afsides dal

skal der ligge en hvid sten

som sol -

og fra den skal en 17-aarig

tigge virkelighedens draabe -


dette liv



alting vedmenneskerer

ligegyldigt og

tilfældigt undtagen

den vej, de gaar -

deres tingel-tangel,

deres ansigter

og deres sko -

paa de gode

veje vandrer

de gode -,

og paa de onde

veje vandrer

de onde -

alt andet er

Guds underholdnings-

musik paa vejen

mod det gode, eller

Guds underholdnings-

musik paa vejen

mod det onde -

spørgsmaalet om








vejene er ligesaa

let, som at

vælge navn til

sin elskede -


til poul



deterikke saadan -

man KAN se igennem det

tætteste mørke -

deterhelt anderledes -

du kan vende om, og

du vil blot

skulle gaa nogle skridt

mere -

du kan dreje af, og

du vil blot

skulle dreje af en

gang mere -

naar det nye

rige kommer som

et rent lagen over

verden, vil ingen

undslippe -


i onsdags kl. 16¼



duen strejfede

kontorchefens tinding -

hans vielsesring gik

i bordet - :

jeg ønsker, at

vejre en falkerede og høre

ungerne skrige i

livets flagknap -

jeg ønsker, at

se elsdyr svømme

en vadende mil gennem








maaneflod og mosemousserende

hemmeligheder -

jeg ønsker, at

gribe en tynd skovsti,

der i solglitteret mageligt

paa kvælningsgrænsen

aalesmutter og forsvinder

i et snogeæg eller

et museøje -

jeg ønsker, at

skyde en fjende

og at klaske min

hustru med en

grøn saltbølge -

duen fløj -

kontorchefen udbrød

(i onsdags kl. 16¼):

c'est impossible

(hvad)?

alt -

jeg hader hitler og

lenin lige

meget og spiritus

lige saa meget

som vandfarver -

c'est impossible

(hvad)?

to go on (like this)

kontorchefen hvisker:

jeg

ønsker TID til

at finde

det uundværlige!


til apostelen Søren




lille kære broder Søren, lad dog ikke









din sørgelige

formiddagssjæl vansire

dine af Herren

oplyste granatkinder

med dinevankelmodigeportvinstaarer -




husk Søren,

at det er tusindfold

bedre at have

set Herren din Guds

aasyn fra cognac'ens

lyse bjærg,

end aldrig at have

følt Hans haand

paa sit hoved -

o Søren, tænk paa

de tusinder, der

aldrig har følt

HERRENS HAAND -!

og smil ditherligeapostelsmil

gennem denneforbandedeformiddag -

i aften gaar vi

paa oliebjærget i

vingaardsstræde og

hvisker for Satans penge

med Herren Gud direkte -




tænk, tapre Søren, denne

formiddag paa de

tusinde sjæle, der

aldrig for hele deres liv og

lange aar og alle

Satans penge har

følt Guds himmelske









aande -

Søren, du Herrens mand,

spejl englenes sol

i din tros granatrøde

kinder - !

RIGET er nær -

vi

to har set alt for meget

til nogensinde at kunne

svigte tegnet -


præsentation



underBAALTempel

glider jeg -,

jeg den 600'de af

de blaa orme -

jeg æder mig

frem gennem kobberfjældet,

hvorpaa BAAL's

Tempel er sat -

vi brødre og søstre,

vi de 600 blaa orme,

vi hader

BAAL

og foragter hans

Tempel -

men vi æder hans

fjæld

med vore 600 blaa

munde -,

hvorfra BAAL's

ofre ryger og

skriger -

vi æder

kobber -

vore gange er

frygtens centralanlæg








under BAAL's Tempel -

fjældet er

tretusen kobberaar

stort -

vi yngler, føder og

fødes

med læberne

vidaabne til at æde

kobber

uden kærlighed

blot for at vi

kan blive flere

blaa kobberhadere

BAALforagtere -

ingen har set os -

vi ved intet -

det er vor

tro, at vi er blaa -

vi 600 orme

er ens

er ens

er

den samme,

længselens guds søn uden ansigt,

blot jeg har eet

hvidt haar paa

min pandes

blaa -

men snart, mens

vi 600 og jeg

glider frem

gennem fjældetsforagteligetempelro

ædende

kobber,

er vort mit

eneste hvide

haar paa min pande slidt








bort,

og jeg er den

600'de

o jubel

o lykke

o paradisisk

salighed,

den 600'de af

BAALhadernes blaa

ynglende ynglende

o herlighed

ædende ædende

o herlighed

skare -





III.kødet taler










over havet til elsket fyrstinde



din brænding naar

aldrig min kyst

min aande sværter

din krone

og rejser alter

paa alter til en

større krans -

din elskov for-

mørker din stjærne -

din

haand er scepterglæde

min haand er

offerkniv -

bind mit hjærte,

høje fyrstinde, men

vogt dig:

offerkniv, offerkniv

hedder mit hjærtes haand -


mit legemes elskov




jeg elsker de gamle

kvinder med

de unge lemmer og

den unge elskov -

de ældgamle - !




for at blive saadan, o kvinder,

I maa plyndres

paa alt,

og mod jeres væsens inderste

vogter









skal det, I foragter, være

overmægtigt -

og over jeres nakke

maa jordens

kvæg have vandret

uden kærlighed, mens

jeres inderste skriger:

tag mig o

du min højest elskede!

(GUD! fødes vi

i denne pragtskrud, blot

for at blive skønnere jo

mere nøgne vi staar

med vore ar - ?)




og Gud, hvis det

er saadan, saa maa

jeg le le ad min egen elskov, at

det at blive

gammel er at blive

rig af Dig, og

at dø i armod, er

fortabelsen -

aah, hvor jeg ler -

aah aah aah -




hm, du min nye elskovs

egen kælling -

vi er saa rige,

tænker jeg, at

vi kan le begge to

ad disse unge

tiggere,

armodsdjævle paa fire sjæleaar-




hvis jeg skulde kysse dig

mellem

dine saar, vilde der









vist ikke blive meget

kærlighed -

og du har, og

jeg har

et hul for Herrens lyn, hvor -

igennem de uhindret

skyder mod deres bestemmelse -

tak HERRE, for

vore TO lysaar -

hm og tak kælling

for .... -


min søster er bekymret



lille guldhaarssøster,

du skal

ikke bryde dig

for din mand

i danmark

og ikke for din

far i danmark -

lille draabeøje,

lille søster,

du skal samle

dine hænder

til en kop og

vente -

og Gud vil blikke ned

i din fine nye kop

og maaske lade

en draabe falde

paa din haand -

og hvis din far

i danmark

ser paa dig

skal du ikke være

bange -

og hvis din mand








i danmark

slaar dig

skal du ikke skælve

lille søster -

og hvis du ikke

kan holde

taarer fra at

vandre over dine kinder

skal du ikke være bedrøvet, men

holde din fine

nye kop frem

og smile -

lille draabeøje

lille guldhaarssøster -



glem aldrig, hvad

du har drømt - nu

skal du le ad

det dumme danmark, som

vil gøre min lille

søster gammel

og blind

og dum -



se paa mig lille,

vi har tid

at vente danmark ud -

husk,

hvad vi ved - nu

ler du jo

draabeøje -


foraar




dronningen af den gule stjernes lange rige havde elskere, der









græd i blege

tørre nætter -

Hun havde sat dem

i den jagende

elskovs bur, uden

at give dem

føde - og de brændte

efter det

gyldne bækken, som de

altid altid

saa -

og dronningen, dronningen?

? ? ?

hver morgen stod

Hun dybt i sin

knitrende ensomheds

straalesal og

ventede at se alle

alle sine elskere

komme i sig -

for den dejlige

vægt af sin spidse

krone havde Hun helt

glemt, at alle

alle hendes elskere

var brændt til

mindre end penges værd,

borte, hvor Hun ikke

turde aabne -




i foraaret, da

prinsen af

den blaa maanes

vældige rige kom

til dronningen

af den gule stjerne,









hviskede Hun dejligt:

jeg har glemt døren

til denne store

længsel -

men da de var

alene,

saa prinsens

langsomme

hersker-elskerøje, at

en koralrød

slange havde vokset

sig lang og vild

paa dronningens gyldne

hofte og med

Hendes spidse krone

om sin hals -

dronningens klæder lo -

dronningen havde

ikke een taare, og bød

prinsen med smil

sin kammerpiges dragt -

dronningen havde

ikke en taare, og

prinsen tænkte paa sin

blaa sol og

dræbte dronningen,

gav føde til Hendes elskere,

og brændte hele

det lange rige af

den gule stjerne -

og gennem den lukkede

dør til dronningens

lille længsel, dér

gled den koralrøde slange -

og dér sover den,

med intet uden skæl,

som dronningens

eneste drøm -









og over det brændte

rige steg maanen

hed og blaa som

kærlighedens og Guds

aande -

foraar - foraar -


lærerens sang i det fri



aah aah, kan

I se jerusalem aah, kan I

se JERUSALEM

aah prøv at

S E jerusalem langt

langt borte -

det er jerusalem

det fjerne af rent guld -

aah jeg vil

vise min klasse

paa fem børn

det eneste je-

rusalem -

men aah de vil

ikke tro, før

de har set, aah det

himmelske syngende

jerusalem langt

langt borte -



aah min lille

klasse paa fem

børn -!

derer taarnet, taar-

net, taarnet, hvorfra

jerusalem er til at se -

men I maa, du








og du -, I maa

give jeres lille mønt,

som I har i haanden -

jeres lille mønt,

som I fik til at købe jer mor

og søster og et hus -

Imaagive jeres brune mønt - !

saa kan I gaa

op i taarnet, aah taar-

net, taarnet,

med den lange

trappe og øverst

kan I se JERUSALEM

nede i dalen

langt langt

borte i det fjerne

af rent guld -



i jerusalem,syngendejerusalem

alle børn danser og

aldrig sover -

og graad er blot kærlighed

der der

der - men

jeres lille brune

mønt maa I give

hver af jer i min

lille klasse -

vær aldrig bange

at miste lille mor

og jeres lille søster -

for aah

se !!

i jerusalem - der

er alene kærlighed -







min broder er paa gale veje




skønne unge mand,

min bror,

jeg, din bror maa

nu, hvor vi er

alene i denne mørke

nat tale

til dit skønne

øre, min bortvendte

brormand -:

hvad søger din af -

lukkede tunge blandt

smaafuglene -?

de elsker dig,

musvitterne, de

grønne terninger med

to øjne - og

paradisfuglene

med vajende

kælenskabshaler og

hæse fløjt, derkenderlokkeordene -

og gærdesmutterne,

der blot forsvinder i

noget grønt og

haaber at forsvinde

med dig, stumme fisk til

bror -




hør nu,

der er det sammekærlighedsguldibaby'ensfingre og

knæ som ikællingenssalmebog og

30-aarskleopatras skød -

men, hvis dette









guld er paa tungens

spids somsten(rubin eller

diamant), er

det meget

meget farligt for

et laaset og lukket

hjærte som dit

stædige bror - !

med dinesløredeøjne kan du meget

let se (naar jeg nu

siger det), at alt,

hvad smaafuglene er,

det er fordi

Gud har gemt deres

"I am prepared"-æg i

sit spisekammer -

seblot paa

smaafuglene - de er

søde og gode at

se paa -




men find

en Kvinde, som

Gud har afklædt for

alt, uden Sin

Glæde - gaa

til en af Guds Døtre,

som er blot iført

Hans tornekronefrihed til

at gøre Hans Glæde imod

enhver, som søger

Den -

gør dig rede

bror, og du

vil finde, at det ene

nødvendige er

enkelt og ikke et ord værd,









som en stor smærte og

et skridt opad -

jeg kunde slaa dig,



saadan er

DRONNINGEN over alle

Guds Døtre :

HUN er lille,

som en skovmus og

HUN er ren,

som en hvid hest

fra atlasbjærgene -

Hendes ensomhed er

solens om natten, og

Hendes kærlighed

er som en

løvinde, et

helligt firben og

en ugle,

og Hendes

udseende er som

en skøn kvinde -



haner

gaaet

han er gaaet !

aah Halleluja


intermezzo



staaende paatimetervippenkysser den rosa-

magre pige fra oven den

okkergule yngling,

der rækker favnen

fra stenbassinet -

hun smilerlykkeligtover, at hun








løfter ham til sig -

han vrænger sig i

væmmelse over, at

han støtter

hende, saa hun ikke

falder -

.... slipper han,

og rosen drukner

som en isild,

og drengen blir

senmand og glemmer sin egen

farve -


paa skovstien



mørkerøde blomst

under Herrens himmel

og min hans krigerfod,

tag bort din elskovs-

tunge i

sneens skov - milemunden,

ved hvis rand, jeg har at vaage,

vogte og

lytte -, indtil Herrens dag lader

hymnelilier i

alle graner tie det

eneste:

hver sjæl sin paradis-

høne i dejlighedens pludrende

gryde -

mørkerøde blomst dølg

min lykkes smaragd-

tunge -

husk, hvad jeg er

gjort af -

paa Hans finger fandt

jeg for mig en

blaa hjelm og den








ishvide dolk -

i hjelmens blaa dyb min

skæbne -

æggens krampegnist

min eneste sjæl -

blind gaar

jeg gennem skoven

under usaarligheds hjelm

med Herrens isdolk

foran mig at elske

alverden med -

jeg er endnu for

spæd til at turde

plukke dig og dog

bevare min blindhed

urørt -



over dig, min trællestilkede

dronningmodne

mørkerøde blomst,

med mit eget

navn, mine egne elskede

hænder, mit eget dejligheds-

vaade ansigt, alt

som gnistersten, lykkeæg paa

dit smalle knæ -,

over dig

lægger jeg nu denne

høj af sne, at du

ikke for et egerns skyld maa

nævnes satan -


morgentime




paa himlens dybe

bund af nat

ligger som kul

alle elskovsgnisterne -

stille fløj









de een efter een, sorte perler paa himlens bund -




Jeg, Den Udvalgte,

er i nat blot

søvnvogteren

dødssværdet

for Den Store Kærligheds

dør -

under den matgyldne

portal med

korslagte ben

sidder jeg vaagen

med vogtersværdet paa

mit knæ -




himlens sæd rinder gennem

alle tage -

bag døren, hvor den

store kærlighed sover,

hører jeg uden at lytte

de store fugles hvisken

om duftløse vidunderlige

blomster -

hver ild er

død -, og

de hvide sletter trykker

al vind indtil sig

i voldsom søvn -

sjakalerne holder vejret

stirrende mod himlen

med blinde øjne -

ingen smiler -

ingen spejle dugges -

DEN STORE KÆRLIGHED

SOVER -










silkebløde jomfrutaager

glider atter over

susende munde og

drømmeløse skød

og mellem

den store kærligheds læber

spindes strængelaag




ingen vil kende

nogen efter

denne nat -

og alle træk vil

være smeltet,

naar en morgen kommer -




naar nattens

purpurjolle blomstrer,

skal ingen være udvalgt,

og min dronning skal

have mistet sin krone.








IV.virkelighedens nat










paa virkelighedens dørtærskel




jeg var kongen -

naar jeg smilede,

sad alt i min ring,

som jeg kunde tage af -

naar jeg sov,

døde min elskede,

og mine fjender vovede

knap at hviske -




nu er jeg en smal stjerne,

som har efterladt sine

klæder paa stranden -

med lukkede øjne

og aabne ører

svømmer jeg roligt

paa frihedens havpupil -

med mine lange

sparede ben mærker

jeg hver fold i

havets sitrende ledende

modersøvn med

titusenaarsrigeti mavens

helgenskrin -

ved den letteste strømning

synker jeg som trællegnisten,

der tænder havet

og smælter laasen -

den mindste skælven,

og intet har været forgæves -








hvid hyacint



jeg er stigende

dufttaager fra en

krybende natblomst -

violette taager findes

ikke om dagen,

vinder ingen tro

i dagens gennemsigtige

liv -

derfor: kom

ikke ind mod

duftbasunens hviskemund

aandelæber -

kom ikke

nær -

hvad for mig

er nattens hellige

have

med levende luft

med tusind sprog

og intet ord

og en elskov saa

blodig at du vilde

se sten og

ingen elskov -,

nattens hellige have

er for dig

døden, du

komiske -

men saalænge

millionerne ængstes

og ikke hvisker:

se, derfra -,

derfra, hvor synet

er adgangsforment -,

derfra skal

frælserhyacinten lang-








somt skyde -

fra bølgende muld

skal allerede

løget hviske:

alt lever og

klæder er had -

saalænge mennesker

ængstes,

skal døden være

deres eneste lille

smykke -

og naar ingen mere

ængstes, først

da skal mørkets

formede farver bruse,

og vækstens

brænding sløjfe

dagens kyst -

stængler skal stige

med tusind

bannerblade, med

ødslende magt,

med overvældende

rigdom fra

nattens

staallukkede have,

og frøet skal

falde som en

fremmed sol:

fortærende

kraftgydende

evighedslovende:

Et Nyt Liv

til enhver, der

ikke ængstes, at

tage eet skridt -



nattens have er








aaben -

portene venter -

hvert blad skælver:

Kom Længe Ventede

Kærlighed, Alt

Lever, Og Blot Klæder Er

Had -, o kom Du,

som jeg Altid har

Elsket og Altid vil

Elske i jublende Evighed -

ogJEG

natluft, o jeg favner dig -

min ryg er

blodig af evig

elskov -

i nattens lukkede

have venter

jeg millionerne -


sjælens sang


I.



hvor jeg hader

dagen -!

sagte -, uden ophold

mine fingre piner blod frem

af had, had

ustandseligt -

og mine øjne er

blevet blindt kul

af had -

men se kan jeg - altid -

dagen hader jeg,

dagen -


II.



hvilken besynderlig

for alverden tvingende









nødvendig kraft jeg

maa have været, at

man har sat

mig haabløst i

hungerens dag -

haabløst, indser jeg mit had -

men se, se

kan jeg - altid - !



uden at jeg anede

noget derom,

maa man have

givet hungerens folk

en søjle af godhed

gennem mig -

aah latterligt, siger mit had,

haabløst - !

men jeg indser:

nødvendigt at give

denne godhed her -



ingen ved, men

at se - altid -

er værst -

herligst -


III.



hvorfor raaber jeg,

raaber jeg -

men hvor - ?

der findes intet øre

mægtigt at plukke

en hviskning

hel -,

kærligt at kræve

en sandhed









ren som himlens fod paa

virkelighedens nat -



men klage -

aldrig -

jeg har blot at

hugge og hugge -,

indtil mit hjærte

er frit og hænger

som en sort lygte

af ligevægt midt

i dagen -



hvordan skulde

en mission kunne udsiges?

aldrig i evighed her -!

men efter frihedens sidste hug,

ved jeg, hvor jeg bor,

jeg nattens seende kid -

aah jeg længes, skønt

dagen endnu

venter mit hjærte -,

mod selvfølgeligheden,

mod dybet -

for se, kan jeg -,

altid - natten,

hvor jeg er født - !


IV.



hvad ejer

et barn af natten,

andet end denne vished:

at ingen drøm har

løjet et ord -,

at hungerens smil

om dagens læber









er urenhed -

og hunger er dagens

hele opfyldelse -


V.



min mægtigste drøm er

drømmen om budbringeren -:

i klæder af blaat og

med en hvid krans,

skal han komme fra

mit hjemland -:

klar og stum skal

han staa -, og

stum af mit hjemlands vished

vil jeg lægge mig

til ham -



og han vil ikke have

vaaben hos sig,

paa grund af landet,

hvor han er fra -,

og min latter og min

graad vil blive hos

mit offer i dagen -:

der er for stor klarhed,

hvor jeg er født -,

og dens mur er alt for

ubekymret for

latterkind

graadtand -

o, du klarhed over mit

hjemlands mur -!


VI.



o, hvis I kunde forstaa,

at den virkelige lykke

er evig som en









bølges skvulpen og

maanens regn -

o, jeg tragter intet

andet end dette samme

i evighed dér,

i mit hjemland,

hvor jeg har

født min lykke -



frugt og atter frugt

min elskede plukker

fra mit skød, og

giver mig, endnu før

jeg smiler -

og naar jeg hvisker:

"dette er for stort -

maa jeg da dø her,

hvor jeg er hjemme -",

da vil en drøm svare:

"du har drømt saa

stærkt, at dette findes

af din

trofastheds kraft -"

og en anden drøm

vil bøje sig og fra

natten tage, hvad

jeg ikke behøver at

længes -, og fra himlen

gribe, hvad jeg altid,

altid har vidst, var

mit dyreste

mit inderste -

o nat, mit hjemland -!



hvad kan nattens barn

vinde









i dagen,

andet end denne vished,

som er vejen,

den eneste

til mit hjemland -


VII.



naar budbringeren kommer,

og hadet falder fra

mine træk som

dagens tørre hunger -,

vil menneskene blændes af

en skønhed, der sprænger alt -

og de vil bedække

deresog mumle:

"alt gaar under,

døden er over os -"

men deres drømme vil

rejse sig og vidne:

at hjemlandet er

en eneste solgydende opfyldelse

af det højeste -,

een nat for alle

af evig klarhed,

bygget over udødelige

skaberdrømmes skuldre -



og gennem mit hjemlands græs

sukker det

lykketungt

under den ringestes fod:

"hellige nat, hvor

solen har fundet sin brud -"


VIII.



jeg ser:

mit had var hvidt som dagen -









men mine drømme skal bære

altet -



o, hvad er jeg andet

end min mægtigste drøm -

og, hvad er den største og

den ringeste andet

end deres mægtigste, mest

ubekymrede drøm -!



naar budbringeren kommer,

vil jeg aande mod hans bryst:

aldrig, aldrig er

jeg ophørt at se dette -!

og naar jeg løfter øjnene,

vilhanaabne muren

og atter nævne mig

i mit hjemland -





V.frælseren










frælseren




shojo

prins af solens strænghed

leger død -

omkring baaren staar

vi -

mumler ramte af lyn:

her hviler jordens salighed -




hvil - hvil - vor prins!

vi

ved, at du blot sover -,

evigt drukken leger ædru -

sov du, sov vor frælser!

solens strænghed paa din pande

jordens salighed i din haand

evigt udstrakt -

o kom, det Rettes mod,

at vi maa vove tilbedelsen -!

paa knæ med draget sværd

venter vi

dit blik -


herrens pris



goldhedens busk paa

tørkens bjærg

venter intet,

staar ublufærdig

tom -



naar Herrens Dag kommer,

og tusind svaner løfter








forhænget

fra de evige haver,

skal en due æde

modne bær af busken

paa tørkens bjærg -,



og en vind skal spille:

altid, altid

har disse bær fuldmodne

ventet denne dag,

at lovprise fra

tørkens bjærg

Hans Dag -


ung martyr



en fremmed stjernetaage

over himlen

nærmer sig jorden -



lad stjernen tale selv -

stjæl ikke dens skær

og dens dyrtpansrede frihed -



hvem

kan sige en stjernes maal -?

hvem

tør hindre dens flugt -?

og hvem

tør tale før sejrens tavshed -?



men du, som vil

dø en herlig død -,

tag stjernens skjoldtegn

i renede hænder -, og

din død vil

blive en stjernes nat -







ørkensang



i hvide kapper

i hvide blændende

hætter

knivskarpe ringe

om halsen

øredøvende

sjæledøvende

skrammel af kæde -

skridt

for

skridt

fangeskridt slæber

mod sand -

gennem hvide

blændende hætter

svidende øjne ser

sand

sand

sand -

menneskefrygtens

kæder slæber

tunge spor

i sand -

menneskefrygtens

latterlige kæder

dræber høje

viljer i sand -

i hvide kapper

i hvide blændende

hætter:

Fanger -

KÆDER ER

FABEL

KÆDER ER

LØGNFRØ LÆNKET

SAMMEN -








I KÆDER DØR

HØJE VILJER

FORGÆVES -

NEJ,NEJ, NEJ,

EN DØR ER

AABEN FOR

HVER OPREJST

VILJE AT UDEN

KÆDE GAA

FREM -

VENT IKKE!

HVER AF

JER ER

MESSIAS-


ve over sejren!



min Elskede

kommer

sejlende

med alt,

hvad endnu aldrig

er set,

endnu aldrig anet -

synet

af min Elskedes fod

gør mig

overflødig af henrykkelse -

nu kaster

landgangen, spændt til

fanfare under min

Elskedes fod, alt

det frygtelige, det

som hver eneste

sjæl vil genkende

som sig selv i

gudepragt -








et rødt støv

flagrer jeg hastigere

end alt

nyt's triumfexpres,

bæres jeg af lethed

umærkeligere end min

Elskedes

altforløsende landgangsfod -

Det Sidste Riges

Banner bores

dirrende gennem verdens

hjærte -

NU

vilde min

Elskede se mig -

til støv vorden,

at se Dette,

stiler jeg hastigere

end alt

uden farve

uden øjne

uden ild,

at tænde min

Elskedes bud

paa en anden maane,

hvis hjærte endnu

gisper,

endnu, ENDNU!



find mig

søg mig

Elskede - !

eller jeg hader,

hader dig som sejrens

overflødige

paradis -

find mig

søg mig








mig støvet,

gjort af intet

til alt -

Elskede, skal

jeg hade dig til

mindre end

støv -?

hør:

derfindesingen

sejr!!


ubetvingelig



stormfuglen har aldrig taget et vingetag -

stormfuglens vinger har aldrig rørt sig

flagrende eller værdigt -

stormfuglens vinger er et tilbageholdt aandedrag

staar stille -



stormfuglen avancerer

uden et vingetag tværs igennem stormen

mod solens vrag

for at skrige opstandelsen

tusen aar for tidligt -


early morning(to carmelo)



my infinite world is

in the closed egg of my will towards god -



every finished piece

of joy and clean bitterness

is put aside on the deep bottom of the sacred eye -



always has god's heat been over me and

shall always be till perfection breaks through

the vast forest of my world -








his face is of no use for my timefilling work -

at some close or approaching time

the egg of my world will open,



my work shall stop -,

and eternal repeating of that single act of god,

which is me,

shall be the sign that my will may go -


such is my love



rocky souls on the way, where

supreme delight

is but beautifying sleep -,

such is my love



that if you are stricken with mortal pain

because of me,

it is a thousand times better than

had you never met me -



if with unclean hands

I steal your sacred crown,

you shall be a thousand times more pure,

when I have left -



and if for my joy

you are killed in the meanest way,

by my hand your lips shall reach,

awakening, the brow of The Most High -



listen, every lonesome rocky soul:

not one minute anyone of you are left -!

such is my love for each of you -





digte omkring "mod jerusalem"


tidlig morgen



min barndoms klipper er bare og hede -

min barndoms hav har tusind strømme, men een retning -

af min barndoms hav har jeg lært at elske til alle tider -

i hver fod, hver ryg, hver bøjet fyrr, hver knastør

fjældblomst

elsker jeg saltet og heden til alle tider -i stjernetaarer, stjernetaarer alene er saltet og min barndoms hede sten -


koldt, men rent



jeg har fundet,

at jeg ikke er fuldendt,

som jeg havde troet -

og jeg har fundet,

at det er uden betydning -



jeg har fundet,

at min kærlighed

til ham, hun eller dem,

er uvæsentlig -



jeg har fundet,

at jeg intet er,

uden en stemme -

og at den ikke er min -



jeg har fundet,

at "JEG" er et nødvendigt

stedord -



- at skabe

af alles magt i mig







er min pligt -

jeg har lært,

at det reneste redskab

rammer finest -


mit liv -



jeg mærker din nærhed, o Herre -

jeg taler til dig, Herre,

uden frygt, for min sjæl

vakler mod dødens hvile -

er det der, du venter mig, Herre -?

og jeg vil gaa i dette nu,

saaledes, som jeg gik,

da min verdens elskede kaldte mig over havene;

er døden de tre skridt, som endnu mangler i,

at jeg hører din stemme, Herre -?

eller er dette mit liv en af Dine gerninger -?

er min sidste sluknende angst Din vilje fra det fjerne -



Herre, jeg spørger ikke for at udraabe,

at jeg kender dit sind -

Mægtige, dig spørger jeg,

fordi verden spænder mig i en klædning,

som aldrig var min -

Herre, er det Din -?

da gør mig anderledes -

nu er den undergang for min eneste vilje -



jeg mærker din nærhed, o Herre -

og døden hindrer ikke mere min længsels fod -

men vis din vilje, Herre -,

før mit øje er blindet af en vind,

som aldrig var min -,

og jeg maa leve uden at ane dit blik,

omend i den fjerneste time -

og Herre, Herre,

jeg ængstes for de dræbende mil,







du har lagt imellem disse timer,

hvor jeg mærker din nærhed -

o, Herre, jeg taler til dig uden frygt,

men ikke der - der vil jeg ikke dø -

da affører jeg mig hellere denne fremmede dragt og

gaar under -

Herre, erdetdin vilje -?

Herre, din nærhed er tavs, som jeg -


sommergudens the



i glødende the fra

ceylon er skænket mig

en ny sjæl -



en ny sjæl -

lang, givende og

udstrakt -

tryg og endeløs -

vaagende og fast -

(glødende brønd

af sienae -!)

en ny sjæl -



før jagede jeg

med vinens lanse -

kaste og ramme

een gang -

og da jeg kom,

manglede fangstkniven -



i tre nætters søvn

forvandledes lansens

døde uerstattelighed

til en falk

med sølvlyn brændende

i kinden -







rusens bytte

henter mig søvnens falk

som sølvskud -

liggende sigter sjælen nu -

breder sig aaben

under fangstens fald -



tusindaarig the

gav mig

gudssøvnens datter

af brændende kop -



vældig undren

fylder mig nu -:

gudssøvnens datter

fødtes mig af min

ny sjæl

i doven morgenelskov -

og hun fødte

mig min sjæl ny

i badet, mens hun tænkte:

"se guldhjorten paa mit mørke ben,

jeg er altid ung... "

- vældige undren,

dit flag bugner over

min sommerlejrs brune dans -

nu dræer i tavshed

forvirringernes græs -

varm dis vader nøgenfodet fra

en kande, som maa være

gud, en mund, eller en okkergul

thepotte -



en ny stor sjæl er min -

breder sig som persien

over nødvendige lig -

mongolsk stirrer sommerens falk -

spejdende knitrer sølvskud -







fangst efter fangst daler -

mod min skælvende finger -

gudssøvnens datter

sidder paa mit haar -


preludium for antilopehornsfløjte



ad hemmelige røgstier

bærer vindene

de rette frugter

og alt modent

til den langhaaredes

sovende mund -



visdommens røde draabe,

himlens ø - !



omkring træet i dalens midte

voksede tusind djungler

blaagrønne, slangetunge,

vokslange, papegøjekrybende

lakvingehud spredende gennem tider,

myldrende som tusind myrers hære -

- gennem sagte dryppende

uænsede urtider sov

den rødhalede, langhaarede

med maven aandende mod evige barkgrimasser -

den rødhalede omdannede frugterne,

tabte skaller,

drak tusind krydsende vinde,

smilede tusind aftenaar

og tusind morgenaar -

- oldbarken vred sig,

bed uendeligt sagte

i hjærtets rislen -

vindens regn steg,

forsvindende i stive aarer,







læskende gennem langsomme tider

den rødhaledes hud i søvnen -



solen snoede sig frem og tilbage,

plantende iris paa krokodillens rygge -

djunglen svedte en sø

om træets klumpfødder i dalens midte -

forgrønnet saa i søvnens kikkert

den langhaarede halens glød og øjnenes rynker -

søens klinge smilede abefint

som den rødhalede paa grenen,

mens frugter og vind blev visdom

i askegraa sitren -



i den runde dal

i søen

paa en glat sten,

hvorimod, uden alder,

den rette sikkerheds krokodille

svaler fordøjelsen,

derstaar uigenkaldeligt tegnet med min bestemmelse -



ingen har læst det -



den langhaarede,

rødhalede abe

vaagnede engang

og saa ned -

smilet løsnede sig

blandt rynkerne

og faldt som et blødt snit

paa søens plade -

krokodillen blinkede,

aad, og fandt stenen god -

den langhaarede sov ind

af visdom,

og krokodillen har ikke flyttet bugen -







langt herfra

findes himlens ø -

langt herfra

i den langhaaredes halespids

hænger visdommens røde draabe -

midt i dalen

staar søvnens træ,

hvis frugter modnes -


foraarskvidder af de store skoves mindste fugl



stien, bagt over guds tunge,

smyger sig opefter - fint fint -

sitrende naale - gult skind - skygger -



nubret følehorn i par

tier dunkelt

med vejs ende i plirefingers solblodnegl -

o fuldendt -



men lysende pensler og blind orms øje

sætter gnist til fjern

vandrende myretue -



tag fjeren, som

lækat har bidt

tegnet i -

dit liv begynder

umiddelbart, spændende, listigt -

stormens blad planter

ny hugtand i hjærtets løg -

og stor bjørn dør -

- perlesjæl spræller henrykt

mellem himmel og jord -

kom du ud nu?






dag over jerusalem



verdens største kærlighed

skræmte yngling

til pilende mus -

i hullet grublede mus

vidunderligt

som et persisk sjal -

hullet, kaldte mus

(gnavende fredens kærner)

for jerusalem -



fra tusind æventyrs rygende pibe

dansede fredens odalisker -

mus maabede

med ny muld i silkemave -

jerusalems hul fandt ingen -



mens evighedsspillende strænge

sitrede i jerusalems hul,

fødte mus i dvale

en MAND af jord

med rod paa ubrugt muld -


klippe



staal - nej haardere,

haardere - : sten -

levende - nej ældre,

ældre - : sult -

skønhed grimhed - havet aldrig

forstod mig - :

intet formaal - !

højere - nærmere - :

klippe -



solen har

smaa røde tænder -,

solens visdom - klo -







kæler en sprække til mit hjærte -

tomt - tæt - ærligt -



naar høststormen slikker

min fod som en kongesko eller

et trællesaar -,

da ler mit hjærte,

da ved jeg,

at jeg er begrænsning,

et led,

en reminiscens -, med

tusind nye bud

til at sætte en rødviolet asters

paa min skurrende pande -

da forstaar jeg

sult, flinthjærte, suget og

forbandelsens ærlighed -:

klippe - et formaal -


indgangsmarch



vi vandrer frem

vi vandrer frem

vandrer alle -

alle som een

vandrer vi frem

halle-luja

halleluja,

at se barnet

som vore

udtrukne sener

marterbrændte skød

flammesorte sind

har fremfødt

o født

o født

at se barnet

vandrer vi frem







som skal frælse os

alle -

spytte os i ansigtet

græde saft i vore

munde

o barnet

barnet -

se!

le imod os

le imod os

barn vi knæler -

lidelse, fødsel

nye kinder resultat

o se!

paa barnets dun-

flagrende vinger

bæres vi

alle med vore sorte sind

lukt i livet - halle-luja

o halle-luja!


til min 100-aarige fødselsdag



snæver er bjærgets spids

pelsgraa dets sider

blanke som stramme skinnende skind -



paa bjærgets spids sidder

jeg

paa mit hjærtes kiste -

omkring mig er verdens

tomhed vældigt samlet

til skyer af glød -

og tusindfarvet vin

af jernhaardt sort er

mine øjne bøjet

gennem laagets silkeglas -







alting findes

arbejdende og utrætteligt

i æsken -



ingen træder i bjærget -

hvem, der kender hemmeligheden,

kan komme -



mine øjne fisker -

men kun her -


morgenens bad



nu - nu - !

en fugl dybt i min have usynlig

synger - : draaber - !

blot draaber -

draaber bristende af klarheds vægt -

blot draaber

draaber stigende paa renheds bue -



sang i dybets strube - :

ord blir aldrig draaber -

draaber kan briste i ord -

ord lyver altid -

draaber rammer

umærkeligt dybt, hvor

ord river øjenhud ondt -

i min have dybet synger

lyset at rejse sig -

tidligt -

draaber - draaber -



gratiens fingre, stærke

perler frem i morgenbad -

ord findes ikke -

sandheds kurve bøjer







ud umærkeligt tidligt - :

en draabe -

nu lyset vaagner -:

alle læber er et hjærte -

denne morgen -:

en draabe

glitrende som et hjærte -

løgn er fjernhed obskyr -

nu

lys elsker hav -


barktegn




mine aabne øjne:

hvad jeg havde set

af mig selv -

i snehvid dragt rejste

jeg mig fra morgenlejet

og forkyndte -

Ret og u-Ret -




men igaar (hvilket

helvede!) sank jeg

tilbage (flimrende skovdunkel!)

bag

øjnene -




mine korte mosgrønne

lege i mørket -!

de skal

frælse eller fortabe -

alverden??

fluens sol?

eller dig?




dog -!

mine hemmelige smilende

smidige lege








er mig

mig i skovens dunkel

og min hele kraft -


aften



fremmed vind spredte

erindrings aske -

det er ild: at brænde -

ild skal vogtes hellig -

aske kvæler -



aftenvind sejler

med tegn paa sejlet -

ren ild brænder gud i dig -

og fortærer alt -

aske dømmer -



vind sover i maanens øje -

intet er at ønske -

meget er at faa -

gud rinder bort i græsset

tryg -



duggens snegl læspede saligt:

søgeren gaar vild

kilden finder en -

- sol sukker i min sko -


elskede -



sammenkrøbet sidder havet -

i havet har

jeg kastet mit eget -

alt, som blev

for svajende højt

til at smiles -







alt, som var

for rasende til at

blive liv -

i havet har

jeg kastet mit eget -

min skønheds

vidunderlige uformelighed -

alt, som ikke

kunde gives navn -

i havet -



hav

du er en draabe -

din righed

er blevet vanvid -

din uberegnelighed

blindhed -

du viger aldrig et sekund -

naar min sjæl

er ubeboet hus,

glor himlen rædselsfarvet -

havet kryber sammen -

tør aldrig vige

fra sin skat -



aah, alle

elskede gazeller -

mine ædle dyr,

spring over muren

bort, bort -!

- havet ruger hemmelige æg -,

ikke godt, ikke ondt -

ikke hellighed, intet -

blot -:

uden grænser -

- elskede, tag alt dit,

og flygt

i nat, mens lys endnu brænder -!







- i mørket

paa vinger

har du aldrig kendt mig -

konturløs -

svævende -

alt lukker sig -

Jeg-

tand hugger port -

- stumhed -

- uden grænser -

- en stavelse af dette

- vilde splintre

- opsluge...

hvad? hvad? hvad?

-nu-

blindheden kommer -

flygt:

skønt, dyrt, kærlighed, klarhed -!



blindheden kommer -

uden grænser -

dette er mit rige -


glimt - varslende - flygtet



usynlig - straalende favner min væren

unærmelig maanens hellige fod -

lydløst - frembrydende rinder

det altfor sky's nomade,

snor sig det altfor dyrebare's krone

om sin egen ring -



uafvidende skal jeg bortgives

aldrig beprøvet og intet lovende -

min længsel brænder sig selv -

et flammende taarn at ses af ingen -

og øverst

min blusels lyre - venter - venter -

bævende for styrken - uanet - uanet -







strængene smelter hede draaber,

græder glødende vanvid,

seende, spaaende -

ingen skal ane det -:

- det sprøde, det som aldrig

har blomstret forgæves,

som aldrig har grublet

og aldrig har villet -,

det altfor sky

og det altfor dyrebare,

som aldrig har trodset

og aldrig svævet,

detaf alle

skal kende barneguden, naar han kommer -

lyren - bævende -

skal sprænge hans bud

og elske hans læber -

det nye vanvid, det altfor rene,

skal hviske sejren mod hans skulder -


alle



ingen er sin egen -

ingen -!

- mængden

glider i skæbnens kæder,

betaler med mængdens fortabelse

eet

ærligt vaklende lys -



uden tanke

høstede jeg

kræsent af sjælens høst

og delte ud -!

dette er godt -, og

dette atter holder ikke

min skønheds maal -

en forræder var jeg -







intet er mit -

alt er alles -

de udvalgtes glorie

tilhører

de fortabte -

ikke een skal vælge,

hvor de tusind soner -

alle -!



alt skal gives -,

af alle at vrages,

for alle at tynge

i skaalen, der skal frælse

alle -

hver frugt af klarhed

skal krone

de fortabtes pander,

at helvede kan have en pris -



først da

kan det blive stolt

at vide sig

menneske -

ingen frælses ene -

vort helvede mærker

os alle -

ingen løfter sig selv -

det er os,

der skal frælse os selv -


tanke



alt legemligt

er sjælens udtryk -

den rene sjæl

gør alting helligt -

den svage sjæl

rafler uskyldigt







om andres skæbne -

der findes intet

urent i menneskets kød -,

og al skabelse

er ogsaa sjælens

alene -


menneske



død findes ikke og livet venter -

et dødt menneske er et lig, og

ved mit

vil kvinder græde bittersorg

og mænd vil stampe,

snydt for hævnen -



men du i jordens skjorte

og stumhed i panden

vil med fumlende hænder

finde saaret, ligesom

man finder en bille i hjulsporet -

tag da revolutionens uldtot

fra mit hjærte

og æd i dit gumlebrød -

naar fænghætten svider,

lever jeg -



knugende stumhed brister

som voldets blære -

- i jordens skjorte rejser sig

menneske -


det suser i skoven -(til Edith Södergran)



en draabe i skoven vil forme alt i sit billed -

en draabe i skoven

fandt sig selv sandere end alt -







skovens draabe greb lyren

større end verden -:

dette ene er en skæbne

at finde sig selv skønnest

sandest

renest -



alt vil jeg forme i mit billed -

alt skal

være det herligste af alt -

højere, højere hænger lyren

større end verden -

skælv, o verden for din skæbne -

skælv, o verden -

skabelsen kommer -

en draabe i skoven blev sandere end alt -


lyn i havet



fra faa, men fjerne lyse kyster

kalder -

kalder ædel røst

stolt og klart

os til ugjort liv -

det ugjorte

det stolte

det flængende, kærneblottende -

det ugjorte

det stolte

det, som frælser lyset -



det er ikke afmagt

at bøje knæ -

jo, for glædens tunge guder

hvilende, kælne -

hun, den fjerne,







den ubønhørlige

kræver selvet aabnet

blodrødt, skælvende -,

kalder friheds kærtegn

pøbelkys -

med sorte næver

gennem verdens magre blod,

forhungret støbt

i haabløs viljes kæde

river hun

led for led, haanblindet

døende fremtid

mod stranden -


gnist af røg



paa nattens fane flammer min lyre -

- hvergang maanen gaar ned,

spindes endnu en stræng paa min lyre -,

rives endnu en tunge frem i mit vajende billed -

- yngre -, endnu yngre -!

det ufødte er det blankest krævende,

det rødest smilende, det stoltest lidende,

det som vender jorden -



allerede kvider jeg henrykt i min lyres ildspind -

stræng efter stræng bryder

gennem mit øje

og sænker hedere -, dybere dets bund -

- naar skal jeg se vidt -?

naar skal jeg ufødt bide jordens hjærte -?

naar overvinder jeg min lyre -?

- naar dybet leende kysser sit eget skød,

da hvæsser min lyre en magmataare

og elsker jorden hjærte med honningfughs tunge

- svirrende - blidt -






satan



du klarøjede,

som min sorte ranke vilde lyse for,

du gyldne,

fandt sprukne rødders armod -

mit blods forbitrede famlen

skræmte dig saa djævelsk helligt ren,

at alt mit fattige lys

blev vaad stank -

- min feberblomstrende hunger

skal formindske dig

som en blafrende perle i havet -

- og du, satan, skal svide igennem

selv vanvidets taarnhøje

tænderhakkende mur af sod -


lidt efter lidt



min fader har altid hadet mig -

min fader er lille af vækst -

han blev lidt efter lidt ved engelsk

stribet klæde stormrig -

min moder døde af min

kostelige fødsel, og derved opdagede

min fader

lidt efter lidt kærligheden

til min stedmor -

min lille stormrige fader

sagde hver dag ved middagen

til mig:du er utilladelig grim-



nu er jeg voksen, slank og bleg

og lidt efter lidt er jeg blevet

meget dygtig -, og jeg er blevet

høj af vækst, og min forlovede elsker

mig som en mor, og jeg elsker







penge og intet andet,

og jeg har stor angst

for at miste min forlovede, og

jeg hader uden at ville det

alt andet, og min søn

skal lidt efter lidt... -



min lille stormrige fader

sagde hver dag ved middagen

til mig: du er utilladelig grim -

men verden er dummere end jeg -

og min angst

skjuler jeg godt bag engelsk

stribet klæde, og verden forstaar

intet -

jeg er et hoved højere end min fader,

og lidt efter lidt... -