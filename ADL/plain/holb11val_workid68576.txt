EPISTOLA CDLXXIV.Til ** Forgangen Høst, da jeg var paa en af mine Gaarde, blev jeg, da Kornet endda
                    stoed paa Marken, vaer henved 8 Storke: Jeg bildte mig ind langt fra, at det var
                    Giæs, og tiltalede Rygteren derfor: Men jeg fik da at vide, at de vare alle
                    Storke, hvilke efter Sædvane mod Høsten pleyer at forsamle sig for at overlægge
                    deres Bortreyse til andre Lande. Man merker af dette, som af adskillige andre
                    Exempler, at visse Dyr uden Tvang forlade et Stæd, og anrette nye Colonier.
                    Saadant er kiendeligt med Rotter og Muus. Udi den Gaard i Kiøbenhavn, hvor jeg
                    nu boer, bliver undertiden alle Værelser opfyldte med saadan Mængde af Muus, at
                    de ved intet Middel kand udrøddes: Men, naar Sværmen er stærkest, forsvinde de
                    paa eengang: Paa min Sæde-Gaard Terslös, var for nogle Aar siden en u-hørlig
                    Mængde af store Rotter, hvilke giorde saadan Bulder paa Loftene, at Gaarden kom
                    i Udraab for Spøgerie. De samme bleve og borte af sig selv paa eengang. Jeg
                    erindrer mig at have læset udi en Beskrivelse over Engeland saadan Beretning om
                    Svaler, som Autor har givet agt paa udi det Grevskab af Suffolk. Svalerne,  siger hand, naar de mod Foraaret komme over Havet til Engeland, da lade de sig
                    først see ved Kusterne af samme Province, og mod Høsten begive de sig over Søen
                    igien fra samme Stæd til varme Lande. Hand fortæller videre, at hand udi
                    Begyndelsen af October saae eengang en u-hørlig Mængde af Svaler paa et
                    Kirke-Tag, og, da hand spurte om Aarsagen dertil, blev ham svaret, at Svalerne,
                    som havde samlet sig for at flyve over Havet, var der formedelst Modvind
                    opholdne, men, saa snart som Vinden forandrede sig, vilde de flyve bort, hvilket
                    ogsaa Dagen derefter skeede. Hvad som herved er meest merkeligt er dette, at de
                    have deres Sammel-Plads for Bortreysen ved Søe-Kusterne af Suffolk, efterdi
                    Farten der er kortest over Søen til Holland. Disse og andre deslige merkelige
                    Ting, som findes hos u-mælende Creatur, bestyrke heller end igiendrive Cartesii
                    Meening. Jeg forbliver etc. 